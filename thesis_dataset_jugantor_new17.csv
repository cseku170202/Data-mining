একাদশে ভর্তির সময় আরও বাড়ল,"করোনা মহামারী পরিস্থিতির কারণে একাদশ শ্রেণিতে ভর্তির সময় আরও বাড়ানো হয়েছে। আগামী ২১ সেপ্টেম্বর পর্যন্ত শিক্ষার্থীরা ভর্তি হতে পারবে। এনিয়ে তৃতীয় দফায় এই সময় বৃদ্ধি করা হল।



বৃহস্পতিবার বাংলাদেশ আন্তঃশিক্ষা বোর্ড সমন্বয় সাব-কমিটির এক বিজ্ঞপ্তিতে এ তথ্য জানানো হয়েছে।এর আগে প্রথম দফায় শিক্ষার্থীদের জন্য ভর্তির তারিখ ছিল ১৩, ১৪ ও ১৫ সেপ্টেম্বর পর্যন্ত। পরে দ্বিতীয় দফায় সেই সময় আরও দুই দিন বাড়িয়ে ১৭ সেপ্টেম্বর পর্যন্ত করা হয়েছিল।বিজ্ঞপ্তিতে বলা হয়েছে, করোনা মহামারী ও শিক্ষাপ্রতিষ্ঠান প্রধানদের অনুরোধের প্রেক্ষিতে ২০২০-২১ শিক্ষাবর্ষে একাদশ শ্রেণিতে ভর্তি শিক্ষার্থীদের ভর্তির সময় আগামী ২১ বৃহস্পতিবার পর্যন্ত বৃদ্ধি করা হল।এর আগে এক বিজ্ঞপ্তিতে বাংলাদেশ আন্তঃশিক্ষা বোর্ড সমন্বয় সাব-কমিটি জানায়, একাদশে ভর্তি হতে শিক্ষার্থীদের আপাতত একাডেমিক ট্রান্সক্রিপ্ট বা প্রশংসাপত্র জমা দিতে হবে না। করোনা পরিস্থিতি স্বাভাবিক হলে সুবিধামতো সময়ে এসব কাগজ কলেজে জমা দেয়া যাবে। তবে কোটা সুবিধা পাওয়া শিক্ষার্থীদের অবশ্যই কোটা প্রাপ্তির উপযুক্ত প্রমাণ সনদপত্র দাখিল করে ভর্তি হতে হবে।এদিকে করোনার কারণে দীর্ঘদিন বন্ধ থাকার পর গেল ১৩ সেপ্টেম্বর একাদশ শ্রেণির শিক্ষার্থীদের ভর্তি কার্যক্রম শুরু হয়েছে। ওই দিন তারা সশরীরে হাজির হয়ে নিজ নিজ কলেজ ও মাদ্রাসায় ভর্তি হন। অনেকে সঙ্গে করে নিয়ে যান মা-বাবাসহ অভিভাবককে। এতে দীর্ঘ প্রায় ৬ মাস পর এসব প্রতিষ্ঠান শিক্ষার্থীর পদভারে মুখরিত হয়ে ওঠে।এই স্তরে স্বাভাবিক ভর্তি কার্যক্রম হয়ে থাকে জুনের শেষের দিকে। আর ক্লাস শুরু হয় ১ জুলাই। সেই হিসাবে ভর্তিতেই বিলম্ব হয়েছে প্রায় তিন মাস। করোনা পরিস্থিতির উন্নতি না হলে অক্টোবরের প্রথম সপ্তাহে অনলাইনে ক্লাস শুরুর চিন্তা আছে সরকারের। সে লক্ষ্যে ১ অক্টোবর বাজারে বিক্রির জন্য ছাড়া হবে পাঠ্যবই।",20/9/2020,education
পরীক্ষা ছাড়াই সার্টিফিকেট পাচ্ছে ৫ম শ্রেণির শিক্ষার্থীরা,"করোনাভাইরাস মহামারীর কারণে এ বছর পঞ্চম শ্রেণির সমাপনী পরীক্ষা না নেয়ার সিদ্ধান্ত নিয়েছে প্রাথমিক ও গণশিক্ষা মন্ত্রণালয়। এর কারণে আগামী ডিসেম্বরে গ্রেড বা জিপিএ নম্বর ছাড়া সব পরীক্ষার্থীর জন্য পাসের সার্টিফিকেট বিতরণের চিন্তাভাবনা করা হচ্ছে । প্রাথমিক শিক্ষা অধিদফতরের সূত্র বিষয়টি নিশ্চিত করেছে।



সূত্র জানিয়েছে, প্রতিকূল পরিস্থিতির কারণে পঞ্চম শ্রেণির পরীক্ষার্থীদের পাসের সার্টিফিকেট দেয়া হবে। তবে সেসব সার্টিফিকেটে কোনো জিপিএ বা গ্রেড পয়েন্ট উল্লেখ থাকবে না। সার্টিফিকেটে শুধু ‘উত্তীর্ণ’ লেখা থাকবে। সেটি নিয়েই শিক্ষার্থীরা ষষ্ঠ শ্রেণিতে ভর্তি হতে পারবে।এ বিষয়ে জানতে চাইলে প্রাথমিক ও গণশিক্ষা মন্ত্রণালয়ের সিনিয়র সচিব মো. আকরাম-আল-হোসেন সোমবার রাতে যুগান্তরকে বলেন, এ বিষয়ে আগেই সিদ্ধান্ত নেয়া হয়েছে। যেহেতু প্রাথমিক সমাপনী ও পঞ্চম শ্রেণির পরীক্ষা হচ্ছে না সেহেতু তাদের ষষ্ঠ শ্রেণিতে উন্নীত করার বিষয়ে স্ব-স্ব প্রতিষ্ঠান প্রয়োজনীয় ব্যবস্থা নেবে।মহামারী করোনাভাইরাসের কারণে গত ১৮ মার্চ থেকে শিক্ষাপ্রতিষ্ঠান বন্ধ আছে। প্রধানমন্ত্রীর কাছে পাঠানো প্রস্তাবে মন্ত্রণালয় বলেছে– ১৮ মার্চ থেকে শিক্ষাপ্রতিষ্ঠানে ছুটি থাকায় ৩১ আগস্ট পর্যন্ত ৭১টি কর্মদিবস নষ্ট হচ্ছে। এতে শিক্ষার্থীদের ৪০৬ বিষয়ভিত্তিক পাঠদান ক্ষতিগ্রস্ত। ১ জানুয়ারি থেকে ১৭ মার্চ পর্যন্ত সিলেবাসের মাত্র ৩০ থেকে ৩৫ শতাংশ পড়ানো সম্ভব হয়েছে। পাঠ্যবইয়ের অবশিষ্ট অংশ শেষ করতে কমপক্ষে ৫০ কর্মদিবস দরকার। নভেম্বর-ডিসেম্বর মাসে পাঠদান কার্যক্রম চালানো সম্ভব হলেও ৫০ কর্মদিবস পাওয়া যাবে না।এতে আরও বলা হয়, করোনাভাইরাসের বিদ্যমান প্রাদুর্ভাবে সেপ্টেম্বর মাসে শিক্ষাপ্রতিষ্ঠান খুলে দেয়া সম্ভব হবে কিনা সে সিদ্ধান্ত এখনও নেয়া হয়নি। খুলে দেয়া হলে অভিভাবকরা তাদের সন্তানদের স্কুলে নাও পাঠাতে পারেন। জাপান, দক্ষিণ কোরিয়া ও দক্ষিণ আফ্রিকায় শিক্ষাপ্রতিষ্ঠান খুলে দেয়ার পর ভাইরাস পরিস্থিতিতে পুনরায় বন্ধ করে দিতে হয়েছে। অন্যদিকে করোনাভাইরাস প্রাদুর্ভাবের পর টেলিভিশনে পাঠদানের ব্যবস্থা করা হয়েছে। কিন্তু সমীক্ষায় দেখা গেছে, মাত্র ৫৬ শতাংশ শিক্ষার্থী টেলিভিশন পাঠদানের সুযোগটি গ্রহণ করতে সক্ষম হয়েছে। সম্প্রতি বেতারে পাঠদান কার্যক্রম শুরু হয়েছে। এতে ৯৭ দশমিক ৬ শতাংশ শিক্ষার্থী পাঠদানের আওতায় আসতে পারে। এ ছাড়া ৭৬ শতাংশ শিক্ষক-শিক্ষার্থীদের সঙ্গে লেখাপড়ার বিষয়ে কথা বলতে পেরেছে।এদিকে করোনা পরিস্থিতির কারণে সমাপনী-ইবতেদায়ি পরীক্ষা বাতিলে গত ১৯ আগস্ট প্রধানমন্ত্রীর কাছে একটি সারসংক্ষেপ পাঠানো হয়। এ নিয়ে সম্প্রতি প্রধানমন্ত্রীর কার্যালয়ের মুখ্য সচিব আহমদ কায়কাউসের উপস্থিতিতে শিক্ষা এবং প্রাথমিক ও গণশিক্ষা সচিবের একটি বৈঠক অনুষ্ঠিত হয়।সেখানে পরীক্ষা না নেয়ার প্রস্তাব প্রধানমন্ত্রীকে পাঠানোর সিদ্ধান্ত হয়। এর ভিত্তিতে একটি সারসংক্ষেপ তৈরি করে প্রধানমন্ত্রীর কাছে পাঠানো হলে তাতে সম্মতি দেয়া হয়। পরে পরীক্ষা না নেয়ার ঘোষণা দেয়া হয়।",20/9/2020,education
ভর্তি নীতিমালা না মানলে কলেজের এমপিও বাতিল,"একাদশ শ্রেণিতে শিক্ষার্থী ভর্তি ফির সীমা নির্ধারণ করে দিয়েছে সরকার। আন্তঃশিক্ষা বোর্ড সমন্বয় সাব-কমিটি এ ফি নির্ধারণ করে দিয়েছে।



ন্তঃশিক্ষা বোর্ড সোমবার এক বিজ্ঞপ্তিতে জানিয়েছে, ভর্তি নীতিমালা না মেনে শিক্ষার্থী ভর্তি করালে সেই কলেজের পাঠদানের অনুমতি বা স্বীকৃতি বাতিলসহ কলেজের এমপিওভুক্তি বাতিল করা হবে। আর সরকারি কলেজ ও সমমানের প্রতিষ্ঠানের সংশ্লিষ্টদের বিরুদ্ধে বিধি মোতাবেক ব্যবস্থা নেওয়া হবে।শিক্ষার্থীদের কলেজে ভর্তি প্রক্রিয়া শুরুর আগেই বেসরকারি কলেজের ভর্তি ফিসহ মাসিক বেতন ও যাবতীয় খরচের বিষয়ে অবহিত হয়ে সংশ্লিষ্ট কলেজে ভর্তির নির্দেশনা দিয়েছে।বিজ্ঞপ্তিতে বলা হয়, ভর্তিযোগ্য শিক্ষার্থীদের তালিকা কলেজগুলোকে তাদের নোটিস বোর্ড ও ওয়েবসাইটে প্রকাশের ব্যবস্থা করতে হবে। কোটার শিক্ষার্থীদের উপযুক্ত সনদ দেখে ভর্তি করাতে হবে।মফস্বল বা পৌর (উপজেলা) এলাকার এমপিওভুক্ত শিক্ষা প্রতিষ্ঠানগুলো একাদশ শ্রেণিতে শিক্ষার্থী ভর্তিতে সেশন ফিসহ ভর্তি ফি সর্বসাকুল্যে এক হাজার টাকা, পৌর (জেলা সদর) এলাকায় দুই হাজার টাকা এবং ঢাকা মহানগর ছাড়া অন্য মেট্রোপলিটন এলাকার শিক্ষা প্রতিষ্ঠানগুলো তিন হাজার টাকার বেশি আদায় করতে পারবে না।মেট্রোপলিটন এলাকায় অবস্থিত এমপিওভুক্ত শিক্ষা প্রতিষ্ঠানে ভর্তিতে পাঁচ হাজার টাকার বেশি অর্থ আদায় করতে পারবে না।ঢাকা মেট্রোপলিটন এলাকার আংশিক এমপিওভুক্ত বা এমপিও বহির্ভুত শিক্ষা প্রতিষ্ঠানে উন্নয়ন ও এমপিও বহির্ভূত শিক্ষকদের বেতন-ভাতা দেওয়ার জন্য শিক্ষার্থী ভর্তির সময় ভর্তি ফি, সেশন চার্জ ও উন্নয়ন ফিসহ বাংলা মাধ্যমে সর্বোচ্চ সাড়ে সাত হাজার টাকা এবং ইংরেজি ভার্সনে সর্বোচ্চ সাড়ে আট হাজার টাকা নিতে পারবে।উন্নয়ন খাতে কোনো প্রতিষ্ঠান এবার দেড় হাজার টাকার বেশি আদায় করতে পারবে না বলে বিজ্ঞপ্তিতে জানানো হয়েছে।শিক্ষা প্রতিষ্ঠান প্রতি শিক্ষার্থীর কাছ থেকে রেড ক্রিসেন্ট ফি বাবদ ১২ টাকা নিতে পারবে। কোনো শিক্ষার্থীর পাঠ বিরতি থাকলে ও বিলম্বে ভর্তি হলে তাকে ১৫০ টাকা পাঠ বিলম্ব ফি এবং ১০০ টাকা বিলম্ব ভর্তি দিতে হবে।সরকারি কলেজগুলোকে সরকারি পরিপত্র অনুযায়ী ফি সংগ্রহ করতে বলা হয়েছে। শিক্ষার্থীদের অনুমোদিত ফির অতিরিক্ত কোনো অর্থ না দেওয়ার নির্দেশনা দিয়ে সব-কমিটি বলছে, সব ফি রশিদের মাধ্যমে দিতে হবে।সর্বশেষ এসএসসি ও সমমানের পরীক্ষায় এবার ১৬ লাখ ৯০ হাজার ৫২৩ জন উত্তীর্ণ হয়েছেন, যারা এইচএসসি ও সমমানের শ্রেণিতে ভর্তির সুযোগ পাবে।গত ৯ আগস্ট থেকে কেন্দ্রীয়ভাবে শুরু হয়েছে একাদশে ভর্তি কার্যক্রম। ভর্তি প্রক্রিয়ার সবগুলো ধাপ শেষ হওয়ার পর আগামী ১৩ থেকে ১৫ সেপ্টেম্বরের মধ্যে শিক্ষার্থীদের কলেজে ভর্তি হতে হবে।",20/9/2020,education
এইচএসসিতে ভর্তি ফি নির্ধারণ করে দিয়েছে সরকার,"একাদশ শ্রেণিতে এবার শিক্ষার্থী ভর্তি ফি নিয়ে নির্ধারিত সীমা নির্ধারণ করে দিয়েছে সরকার। আন্তঃশিক্ষা বোর্ড সমন্বয় সাব-কমিটি এ ফি নির্ধারণ করে দিয়েছে।



শিক্ষার্থীদের কলেজে ভর্তি প্রক্রিয়া শুরুর আগেই বেসরকারি কলেজের ভর্তি ফিসহ মাসিক বেতন ও যাবতীয় খরচের বিষয়ে অবহিত হয়ে সংশ্লিষ্ট কলেজে ভর্তির নির্দেশনা দিয়েছে।আন্তঃশিক্ষা বোর্ড সোমবার এক বিজ্ঞপ্তিতে জানিয়েছে, ভর্তিযোগ্য শিক্ষার্থীদের তালিকা কলেজগুলোকে তাদের নোটিস বোর্ড ও ওয়েবসাইটে প্রকাশের ব্যবস্থা করতে হবে। কোটার শিক্ষার্থীদের উপযুক্ত সনদ দেখে ভর্তি করাতে হবে।মফস্বল বা পৌর (উপজেলা) এলাকার এমপিওভুক্ত শিক্ষা প্রতিষ্ঠানগুলো একাদশ শ্রেণিতে শিক্ষার্থী ভর্তিতে সেশন ফিসহ ভর্তি ফি সর্বসাকুল্যে এক হাজার টাকা, পৌর (জেলা সদর) এলাকায় দুই হাজার টাকা এবং ঢাকা মহানগর ছাড়া অন্য মেট্রোপলিটন এলাকার শিক্ষা প্রতিষ্ঠানগুলো তিন হাজার টাকার বেশি আদায় করতে পারবে না।মেট্রোপলিটন এলাকায় অবস্থিত এমপিওভুক্ত শিক্ষা প্রতিষ্ঠানে ভর্তিতে পাঁচ হাজার টাকার বেশি অর্থ আদায় করতে পারবে না।বিজ্ঞপ্তিতে বলা হয়েছে, ভর্তি নীতিমালা না মেনে শিক্ষার্থী ভর্তি করালে সেই কলেজের পাঠদানের অনুমতি বা স্বীকৃতি বাতিলসহ কলেজের এমপিওভুক্তি বাতিল করা হবে। আর সরকারি কলেজ ও সমমানের প্রতিষ্ঠানের সংশ্লিষ্টদের বিরুদ্ধে বিধি মোতাবেক ব্যবস্থা নেওয়া হবে।ঢাকা মেট্রোপলিটন এলাকার আংশিক এমপিওভুক্ত বা এমপিও বহির্ভুত শিক্ষা প্রতিষ্ঠানে উন্নয়ন ও এমপিও বহির্ভূত শিক্ষকদের বেতন-ভাতা দেওয়ার জন্য শিক্ষার্থী ভর্তির সময় ভর্তি ফি, সেশন চার্জ ও উন্নয়ন ফিসহ বাংলা মাধ্যমে সর্বোচ্চ সাড়ে সাত হাজার টাকা এবং ইংরেজি ভার্সনে সর্বোচ্চ সাড়ে আট হাজার টাকা নিতে পারবে।উন্নয়ন খাতে কোনো প্রতিষ্ঠান এবার দেড় হাজার টাকার বেশি আদায় করতে পারবে না বলে বিজ্ঞপ্তিতে জানানো হয়েছে।শিক্ষা প্রতিষ্ঠান প্রতি শিক্ষার্থীর কাছ থেকে রেড ক্রিসেন্ট ফি বাবদ ১২ টাকা নিতে পারবে। কোনো শিক্ষার্থীর পাঠ বিরতি থাকলে ও বিলম্বে ভর্তি হলে তাকে ১৫০ টাকা পাঠ বিলম্ব ফি এবং ১০০ টাকা বিলম্ব ভর্তি দিতে হবে।সরকারি কলেজগুলোকে সরকারি পরিপত্র অনুযায়ী ফি সংগ্রহ করতে বলা হয়েছে। শিক্ষার্থীদের অনুমোদিত ফির অতিরিক্ত কোনো অর্থ না দেওয়ার নির্দেশনা দিয়ে সব-কমিটি বলছে, সব ফি রশিদের মাধ্যমে দিতে হবে।সর্বশেষ এসএসসি ও সমমানের পরীক্ষায় এবার ১৬ লাখ ৯০ হাজার ৫২৩ জন উত্তীর্ণ হয়েছেন, যারা এইচএসসি ও সমমানের শ্রেণিতে ভর্তির সুযোগ পাবে।গত ৯ আগস্ট থেকে কেন্দ্রীয়ভাবে শুরু হয়েছে একাদশে ভর্তি কার্যক্রম। ভর্তি প্রক্রিয়ার সবগুলো ধাপ শেষ হওয়ার পর আগামী ১৩ থেকে ১৫ সেপ্টেম্বরের মধ্যে শিক্ষার্থীদের কলেজে ভর্তি হতে হবে।
",20/9/2020,education
নর্দান ইউনিভার্সিটি বাংলাদেশে ফি ছাড়াই ভর্তির সুযোগ,"মহামারী করোনাভাইরাসে (কোভিড-১৯) উদ্ভূত পরিস্থিতি বিচেনায় ফল-২০২০ সেমিস্টারে ভর্তিচ্ছু নতুন শিক্ষার্থীদের ফি ছাড়াই ভর্তির সুযোগ করে দিয়েছে বেসরকারি শিক্ষাপ্রতিষ্ঠান নর্দান ইউনিভার্সিটি বাংলাদেশ।



নর্দান ইউনিভার্সিটি বাংলাদেশের যুগ্ম পরিচালক (জনসংযোগ) শেখ মাহাবুব রহমানের পাঠানো এক বিজ্ঞপ্তিতে একথা জানানো হয়।‘করোনা পরবর্তী বাংলাদেশের অর্থনৈতিক অবস্থার উন্নয়নে তরুণদের ভূমিকা’ শীর্ষক এক লাইভ অনুষ্ঠানে প্রধান অতিথি হিসেবে পরিকল্পনামন্ত্রী এমএ মান্নান এই ১০০% ফি মওকুফ কার্যক্রম উদ্বোধন করেন।করোনা পরিস্থিতি যাতে শিক্ষার্থীদের শিক্ষা কার্যক্রমকে বাধাগ্রস্ত করতে না পারে এই লক্ষ্যে বিশেষ প্যাকেজ ঘোষণা করেছে নর্দান ইউনিভার্সিটি বাংলাদেশ। এ ছাড়া এই সেমিস্টারে নতুন ভর্তি হওয়া শিক্ষার্থীদের টিউশন ফি ২০ শতাংশ থেকে প্রায় ১০০ শতাংশ মওকুফ করা হয়েছে।অনুষ্ঠানে সম্মানিত অতিথি হিসেবে অংশগ্রহণ করেন নর্দান ইউনিভার্সিটি বাংলাদেশ ট্রাস্টি বোর্ডের চেয়ারম্যান প্রফেসর ড. আবু ইউসুফ মো. আবদুল্লাহ এবং প্রবন্ধ উপস্থাপক ও বিশেষ অতিথি হিসেবে যুক্ত ছিলেন নর্দান ইউনিভার্সিটির উপ-উপাচার্য প্রফেসর ড. ইঞ্জিনিয়ার মো. হুমায়ুন কবির। সভাপতিত্ব করেন নর্দান ইউনিভার্সিটির উপাচার্য প্রফেসর ড. আনোয়ার হোসেন।এদিকে টিউশন ফি, ভর্তি ফি মওকুফ ছাড়াও নর্দান ইউনিভার্সিটি বাংলাদেশের সব শিক্ষার্থী যেন অনলাইনে শিক্ষা গ্রহণ করতে পারে সেজন্য ইতোমধ্যে ‘নর্দান ডিজিটাল ক্যাম্পেইন-২০২০’ এর আওতায় বিশ্ববিদ্যালয়ের সব শিক্ষার্থীকে ফ্রি মোবাইল ডাটা এবং ৬৫ শতাংশ মূল্য ছাড়ে ল্যাপটপ প্রদান করা হচ্ছে।অনুষ্ঠানে পরিকল্পনামন্ত্রী এমএ মান্নান নর্দান ইউনিভার্সিটি বাংলাদেশের এই ছাত্রবান্ধব কার্যক্রমের ভূয়সী প্রশংসা করেন।",20/9/2020,education
নটরডেমে ভর্তি পরীক্ষার তারিখ পরিবর্তন,"রাজধানীর নটর ডেম কলেজে ২০২০-২১ শিক্ষার্বষে একাদশ শ্রেণি ভর্তিতে ভার্চুয়ালি লিখিত পরীক্ষার তারিখ পরিবর্তন করা হয়েছে। মঙ্গলবার পরীক্ষা অনুষ্ঠিত হওয়ার কথা ছিল।



সোমবার কলেজের অধ্যক্ষ ড. ফাদার হেমন্ত পিউস রোজারিও স্বাক্ষরিত এক বিজ্ঞপ্তিতে এ তথ্য জানানো হয়েছে।বিজ্ঞপ্তিতে বলা হয়, নটর ডেম কলেজে ২০২০-২০২১ শিক্ষাবর্ষে একাদশ শ্রেণিতে ভর্তির ভার্চুয়ালি লিখিত পরীক্ষা ১৮ই আগস্ট অনুষ্ঠিত হবে না। এ পরীক্ষার তারিখ ও সময় শিক্ষার্থীদের আবেদনপত্রে প্রদত্ত মোবাইল নম্বরে এসএমএসের মাধ্যমে যথাসময়ে জানানো হবে।এতে আরও বলা হয়, ভার্চুয়ালি পরীক্ষা পদ্ধতি সম্পর্কে শিক্ষার্থীদের সংশয় দূর করার জন্য ১৯শে আগস্ট ডেমো টেস্টের ব্যবস্থা করা হয়েছে। ডেমো টেস্টের পর চূড়ান্ত ভর্তি পরীক্ষার তারিখ, সময় ও লিংক শিক্ষার্থীদের আবেদনপত্রে প্রদত্ত মোবাইল নম্বরে এসএমএসের মাধ্যমে জানানো হবে। পাশাপাশি কলেজের নিজস্ব ওয়েবসাইটে নজর রাখতে বলা হয়েছে। তাছাড়া শিক্ষার্থীদের কলেজের নিজস্ব ওয়েবসাইটের পাশাপাশি আবেদনপত্রে প্রদত্ত নিজস্ব মােবাইল নম্বরে এসএমএস লক্ষ্য করার জন্য বলা হয়।
",20/9/2020,education
এইচএসসি পরীক্ষা নিয়ে শিক্ষাবোর্ড চেয়ারম্যানদের বৈঠক ২৪ সেপ্টেম্বর,"করোনা মহামারীতে স্থগিত থাকা এইচএসসি ও সমমানের পরীক্ষা কবে, কীভাবে নেওয়া হবে সে বিষয়ে সিদ্ধান্ত নিতে বৈঠক বসতে যাচ্ছেন সব শিক্ষা বোর্ডের চেয়ারম্যানরা।



আগামী ২৪ সেপ্টেম্বর দুপুর ২টায় ঢাকা শিক্ষা বোর্ডের সভাকক্ষে আলোচিত ওই বৈঠক অনুষ্ঠিত হবে।আন্তঃশিক্ষা বোর্ড সমন্বয় সাব-কমিটির সভাপতি অধ্যাপক মু. জিয়াউল হকের সভাপতিত্বে এ বৈঠক অনুষ্ঠিত হবে।কুমিল্লা শিক্ষা বোর্ডের চেয়ারম্যান মো. আবদুস ছালাম শুক্রবার সাংবাদিকদের এসব তথ্য জানান।তিনি বলেন, জেএসসি-জেডিসি পরীক্ষা না নেওয়ার সিদ্ধান্ত হওয়ায় কীভাবে অষ্টমের শিক্ষার্থীদের মূল্যায়ন করা হবে সে বিষয়েও একটি ইউনিক সিদ্ধান্ত হওয়ার কথা রয়েছে। আর এইচএসসি ও সমমানের পরীক্ষার বিষয়টি বৈঠকের আলোচসূচিতে রয়েছে।উল্লেখ্য, করোনার কারণে ইতোমধ্যে বাতিল করা হয়েছে এ বছরের প্রাথমিক শিক্ষা সমাপনী (পিইসি) ও জুনিয়র স্কুল সার্টিফিকেট (জেএসসি) পরীক্ষা। শিক্ষাপ্রতিষ্ঠান খুলে দিতে না পারলে বার্ষিক পরীক্ষা না নিয়ে পরবর্তী শ্রেণিতে শিক্ষার্থীদের উন্নীত করার চিন্তাভাবনাও চলছে। কিন্তু এ বছরের এইচএসসি পরীক্ষা গত এপ্রিলে নির্ধারিত থাকলেও তা নেয়া যায়নি।আর এই পরীক্ষা নেয়ার বাধ্যবাধকতা থাকায় তা বাতিলও করা হয়নি। ইতোমধ্যে এই পরীক্ষার প্রায় ১৪ লাখ শিক্ষার্থীর জীবন থেকে ঝরে গেছে সাড়ে ৫ মাস। যথাসময়ে পরীক্ষা হলে তারা এখন বিশ্ববিদ্যালয়ে লেখাপড়া করত। ঢাকা শিক্ষা বোর্ডের চেয়ারম্যান অধ্যাপক মু. জিয়াউল হক এ ব্যাপারে বলেন, এবারের এইচএসসি পরীক্ষা গ্রহণের সার্বিক প্রস্তুতি আমরা নিয়ে রেখেছি। সরকারি সিদ্ধান্ত পেলে রুটিন ঘোষণা করা হবে। ",20/9/2020,education
স্কুল না খুললে এ বছর প্রাথমিকে পরীক্ষা হবে না,"করোনাভাইরাসের কারণে স্কুল খোলা না গেলে এ বছর প্রাথমিক বিদ্যালয়ে পরীক্ষা নেয়া হবে না বলে জানিয়েছেন প্রাথমিক ও গণশিক্ষা মন্ত্রণালয়ের জ্যেষ্ঠ সচিব আকরাম-আল-হোসেন।



তবে অক্টোবর বা নভেম্বরে যদি বিদ্যালয় খোলে, তাহলে মূল্যায়নের জন্য দুই ধরনের চিন্তা আছে বলে জানান তিনি।রোববার সচিবালয়ে এক সংবাদ সম্মেলনে সাংবাদিকের প্রশ্নের জবাবে তিনি এসব কথা জানান। সচিব বলেন, শিশুদের নিরাপত্তা যাতে বিঘ্নিত না হয়, সেটা দেখে তারা এগোচ্ছেন। অক্টোবর ও নভেম্বর মাথায় নিয়ে দুটি পরিকল্পনা আছে। ‘যদি অক্টোবরে বিদ্যালয় খোলে, তাহলে এক ধরনের চিন্তা। যদি নভেম্বরে খোলে তাহলে মূল্যায়নের জন্য আরেক ধরনের চিন্তা আছে। আর যদি বিদ্যালয় না খোলা যায়, তাহলে অবশ্যই পরীক্ষা হবে না।’প্রাথমিক ও গণশিক্ষা বলেন, এখন যেহেতু বিদ্যালয় বন্ধ, তাই শিশুদের বাড়িতে মিড ডে মিলের বিস্কুট পৌঁছে দেয়া হচ্ছে। বিদ্যালয় খোলার আগে প্রতিটি বিদ্যালয় পরিকল্পনা করবে।আকরাম-আল-হোসেন বলেন, বিদ্যমান পরিস্থিতিতে অনেক কিন্ডারগার্টেন স্কুল বন্ধ হয়ে যেতে পারে। এ জন্য শিশুরা যাতে ঝরে না পড়ে,সে জন্য ইতিমধ্যে নির্দেশনা দেয়া হয়েছে। ওই সব এলাকার (ক্যাচমেন্ট এরিয়া) প্রাথমিক বিদ্যালয়ে যেন তাদের ভর্তি করা হয়।আজকের সংবাদ সম্মেলনে ৮ সেপ্টেম্বর অনুষ্ঠেয় আন্তর্জাতিক সাক্ষরতা দিবস পালনের তথ্য ও কর্মসূচি জানানো হয়।এসময় সাক্ষরতা দিবসের তথ্য তুলে ধরেন প্রাথমিক ও গণশিক্ষা প্রতিমন্ত্রী জাকির হোসেন। তিনি জানান, বর্তমানে দেশে সাক্ষরতার হার ৭৪ দশমিক ৭ শতাংশ। যা ২০০৫ সালে ছিল ৫৩ দশমিক ৫ শতাংশ।",20/9/2020,education
স্বাস্থ্যবিধি মেনে পরীক্ষা নেয়ার অনুমতি ঢাকা বিশ্ববিদ্যালয়ের  ,"ঢাকা বিশ্ববিদ্যালয় (ঢাবি) বিভাগগুলো স্বাস্থ্যবিধি মেনে পরীক্ষা নিতে পারবে বলে সিদ্ধান্ত দিয়েছে বিশ্ববিদ্যালয়ের একাডেমিক পরিষদ। যে সব বিভাগের স্বল্প সংখ্যক পরীক্ষা নেওয়া বাকি আছে শিক্ষার্থীদের সঙ্গে আলোচনা করে ওই পরীক্ষাগুলো নেওয়ার অনুমতি দেওয়া হয়।



বুধবার ঢাকা বিশ্ববিদ্যালয়ের প্রশাসনিক ভবন অধ্যাপক আব্দুল মতিন চৌধুরী ভার্চুয়াল ক্লাসরুমে ভার্চুয়াল প্লাটফর্ম ব্যবহারের মাধ্যমে একাডেমিক কাউন্সিলের এ সভা অনুষ্ঠিত হয়। এতে সভাপতিত্ব করেন বিশ্ববিদ্যালয় উপাচার্য অধ্যাপক ড. মো. আখতারুজ্জামান। সভায় প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ, প্রো-ভাইস চ্যান্সেলর (শিক্ষা) অধ্যাপক ড. এ এস এম মাকসুদ কামাল, বিভিন্ন অনুষদের ডিন, বিভাগীয় চেয়ারম্যানবৃন্দ, ইনস্টিটিউটের পরিচালকবৃন্দসহ একাডেমিক পরিষদের তিন শতাধিক সদস্য সংযুক্ত ছিলেন।ভার্চুয়াল সভায় ঢাকা বিশ্ববিদ্যালয় ক্যাম্পাসে কথিত ’র‌্যাগ-ডে’ নামে অমানবিক, নিষ্ঠুর ও নীতিবহির্ভূত উৎসব আয়োজন নিষিদ্ধ করার সিদ্ধান্ত নেয়া হয়। পশাপাশি বিশ্ববিদ্যালয়ের প্রতিটি অনুষদ ’ইথিক্যাল রিভিউ কমিটি’ গঠন করার সুপারিশ করা হয়।সভায় অনুষদ/বিভাগ/ইনস্টিটিউটকে স্বাস্থ্যবিধি অনুসরণ করে সমন্বিতভাবে অসমাপ্ত পরীক্ষাসমূহ গ্রহণ ও চূড়ান্ত ফলাফল প্রকাশের অনুমোদন দেয়া হয়। এছাড়াও, বিশ্ববিদ্যালয়ের শতবর্ষপূর্তি ও স্বাধীনতার সুবর্ণজয়ন্তী উপলক্ষ্যে মৌলিক গবেষণা প্রকল্প গ্রহণ ও গবেষণাধর্মী প্রকাশনার ওপর গুরুত্বারোপ করা হয়।বিভাগগুলোর পরীক্ষা নেওয়ার বিষয়ে প্রো-ভিসি (শিক্ষা) অধ্যাপক ড. এ এস এম মাকসুক কামাল যুগান্তরকে বলেন, যে সব বিভাগে একটি বা দুটি পরীক্ষা নেওয়া বাকি আছে। শিক্ষার্থীরা যদি বিভাগে আসতে সম্মতি জানায় তাহলে সে সব বিভাগ চাইলে তাদের অবশিষ্ট পরীক্ষা নিতে পারবেন। তবে এটা অনলাইনে নেওয়া যাবে না।পরীক্ষা দিতে আসা শিক্ষার্থীদের জন্য আবাসিক হলে থাকার সুযোগ থাকবে কি-না জানতে চাইলে তিনি বলেন, আবাসিক হল খোলা হবে না।
",20/9/2020,education
জেএসসি-জেডিসির পরিবর্তে নিজ নিজ বিদ্যালয়ে মূল্যায়ন,"করোনাভাইরাস মহামারী পরিস্থিতিতে কেন্দ্রীয়ভাবে জেএসসি ও জেডিসি পরীক্ষা হবে না। তবে বিকল্প হিসেবে এবার অষ্টম শ্রেণির শিক্ষার্থীদের নিজ নিজ বিদ্যালয়ে মূল্যায়ন করে তাদের নবম শ্রেণিতে উত্তীর্ণ করা হবে।



এ বিষয়ে প্রয়োজনীয় ব্যবস্থা নেয়ার অনুরোধ জানিয়ে মঙ্গলবার মাধ্যমিক ও উচ্চ শিক্ষা বিভাগ থেকে চিঠি দেয়া হয় কারিগরি ও মাদ্রাসা শিক্ষা বিভাগের সচিব, মাধ্যমিক ও উচ্চ শিক্ষা অধিদফতরের মহাপরিচালক এবং সব শিক্ষা বোর্ডের চেয়ারম্যাদের।এর পরিপ্রেক্ষিতে বুধবার শিক্ষাপ্রতিষ্ঠান প্রধানদের চিঠি দিয়ে ঢাকা বোর্ড বলেছে, করোনা সংক্রমণের সার্বিক পরিস্থিতি বিবেচনায় ২০২০ সালের জেএসসি-জেডিসি পরীক্ষা না নিয়ে স্ব স্ব শিক্ষা প্রতিষ্ঠানের মাধ্যমে শিক্ষার্থীদের মূল্যায়নের ভিত্তিতে নবম শ্রেণিতে উন্নীত করা হবে।চিঠিতে এ বিষয়ে পরবর্তী করণীয় সম্পর্কে শিক্ষাপ্রতিষ্ঠানগুলোকে যথাসময়ে নির্দেশনা দেয়া হবে বলেও উল্লেখ করা হয়েছে। তবে কোন পন্থায় এই মূল্যায়ন করা হবে- তা এখনও স্পষ্ট করা হয়নি।প্রসঙ্গত, করোনার কারণে গত ১৭ মার্চ থেকে দেশের সব শিক্ষাপ্রতিষ্ঠান বন্ধ রেখেছে সরকার। সর্বশেষ কিছুদিন আগে এই ছুটির মেয়াদ ৩ অক্টোবর পর্যন্ত বর্ধিত করা হয়।",20/9/2020,education
এইচএসসি পরীক্ষা নেয়ার মতো পরিস্থিতি এখন নেই: শিক্ষামন্ত্রী,"বর্তমান করোনা পরিস্থিতিতে এইচএসসি ও সমমানের পরীক্ষা নেয়ার মতো পরিবেশ এখনও তৈরি হয়নি বলে জানিয়েছেন শিক্ষামন্ত্রী ডা. দীপু মনি।



তিনি বলেছেন, এইচএসসির ১৪ লাখ পরীক্ষার্থী ও অভিভাবক এবং সংশ্লিষ্টদের মিলিয়ে ৩২ লাখ মানুষকে করোনাঝুঁকিতে ফেলা যায় না। পরিস্থিতি ‘অনুকূলে’ আসলে অবস্থার বিবেচনা করে এ বিষয়ে সিদ্ধান্ত নেয়া হবে।শনিবার জাতীয় জাদুঘরে হাসুমনির পাঠশালা আয়োজিত এক অনুষ্ঠানে প্রধান আলোচকের বক্তব্যে এসব কথা বলেন শিক্ষামন্ত্রী।ডা. দীপু মনি বলেন, এইচএসসি পরীক্ষা নেয়ার মতো পরিস্থিতি এখনও আসেনি। পরীক্ষা বাতিলের সিদ্ধান্তও আসেনি। পরীক্ষা নেয়ার জন্য আমরা প্রস্তুত ছিলাম, এখনও আছি। তবে করোনার প্রকোপ কমে পরিবেশ অনুকূলে আসলে এইচএসসি ও সমমানের পরীক্ষার বিষয়ে সিদ্ধান্ত নেয়া হবে। ২ সপ্তাহের নোটিশে বিষয়টি জানিয়ে দেয়া হবে, যাতে পরীক্ষার্থীরা প্রস্তুতি নিতে পারে।এর আগে এইচএসসি ও সমমানের পরীক্ষা নিয়ে কোনো ধরনের গুজবে কান না দেয়ার আহ্বান জানিয়েছে শিক্ষা মন্ত্রণালয়।শনিবার শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের স্বাক্ষরিত এক বিজ্ঞপ্তিতে এ আহ্বান জানানো হয়।সম্প্রতি সামাজিক মাধ্যমে শিক্ষা মন্ত্রণালয়ের নামে ভুয়া ফেসবুকে পেজ ও প্রোফাইলে শিক্ষাপ্রতিষ্ঠান খুলে দেয়া এবং এইচএসসি ও সমমানের পরীক্ষা সংক্রান্ত বিভিন্ন কাল্পনিক তারিখ ঘোষণা করে শিক্ষক, অভিভাবক ও শিক্ষার্থীদের বিভ্রান্ত করার পোস্ট দেখা গেছে। এসব তথ্য মিথ্যা ও গুজব জানিয়ে এ বিষয়ে শিক্ষক, অভিভাবক ও শিক্ষার্থীদের সতর্ক থাকতে বিশেষভাবে অনুরোধ করেছে শিক্ষা মন্ত্রনালয়। প্রসঙ্গত, করোনা মহামারীর কারণে ১৭ মার্চ থেকে দেশের সব শিক্ষা প্রতিষ্ঠান বন্ধ রয়েছে। গত ১ এপ্রিল থেকে এইচএসসি ও সমমানের পরীক্ষা শুরুর কথা থাকলেও তা একই কারণে আটকে আছে।
",20/9/2020,education
এইচএসসি পরীক্ষা বাতিলের সিদ্ধান্ত হয়নি: শিক্ষা মন্ত্রণালয়,"এইচএসসি পরীক্ষা বাতিল করার মতো কোনো সিদ্ধান্ত নেয়া হয়নি বলে জানিয়েছে শিক্ষা মন্ত্রণালয়। তারা জানিয়েছে, করোনা পরিস্থিতি অনুকূলে আসলে পরীক্ষা আয়োজন করা হবে।



শুক্রবার শিক্ষা মন্ত্রণালয়ের তথ্য ও জনসংযোগ কর্মকর্তা এমএ খায়ের স্বাক্ষরিত এক বিজ্ঞপ্তিতে এ তথ্য জানানো হয়।এর আগে বৃহস্পতিবার শিক্ষা মন্ত্রণালয়ের ঊর্ধ্বতন কর্মকর্তা এবং মন্ত্রণালয়ের অধীনে বিভিন্ন দফতর, সংস্থার প্রধানদের অংশগ্রহণে করোনাকালীন ও করোনা-পরবর্তী শিক্ষাব্যবস্থা নিয়ে এক অনলাইন সভায় শিক্ষামন্ত্রী ডা. দীপু মনি করোনা পরিস্থিতি কিছুটা স্বাভাবিক হলে এইচএসসি পরীক্ষার আয়োজন করার প্রস্তুতি নিতে বলেছেন।এখন যেহেতু করোনা একেবারে নির্মূল হচ্ছে না, তাই স্বাস্থ্যবিধি নিশ্চিত করে কীভাবে পাবলিক পরীক্ষার আয়োজন করা যায় সে বিষয়ে প্রস্তুতি নিতে সংশ্লিষ্ট সবাইকে নির্দেশনা দেন মন্ত্রী।এ ছাড়া মাধ্যমিক পর্যায়ের বিভিন্ন শিক্ষাপ্রতিষ্ঠানে পরবর্তী ক্লাসে উত্তীর্ণের বিষয়ে বিকল্প মূল্যায়ন পদ্ধতি কী হতে পারে, সে বিষয়েও একটি প্রস্তাবনা তৈরির নির্দেশনা দেয়া হয়েছে।বৃহস্পতিবারের ওই সভায় শিক্ষামন্ত্রী দীপু মনি বলেন, করোনাকালীন ও করোনা পরবর্তী শিক্ষাব্যবস্থার কী ধরনের পরিবর্তন আনতে হবে- তা নিয়ে কাজ করছে শিক্ষা মন্ত্রণালয়। করোনাকালীন স্বাস্থ্যবিধি মেনে সরাসরি যোগাযোগের মাধ্যমে অথবা সামাজিক যোগাযোগ মাধ্যম ব্যবহার করে শিক্ষার্থীদের উজ্জীবিত রাখতে মাধ্যমিক, উচ্চ মাধ্যমিক, মাদ্রাসা ও কারিগরি বিদ্যালয়ের শিক্ষকদের নির্দেশ দেন তিনি।",20/9/2020,education
একাদশে ভর্তিতে মনোনীত শিক্ষার্থীদের তালিকা প্রকাশ,"একাদশ শ্রেণিতে ভর্তির জন্য প্রথম পর্যায়ে শিক্ষার্থীকে মনোনীত করে তালিকা প্রকাশ করেছে সরকার। প্রথম পর্যায়ে ১২ লাখ ৭৭ হাজার ৭২১ জন তালিকা মনোনীত করা হয়েছে।



কলেজে ভর্তির ওয়েবসাইটে http://www.xiclassadmission.gov.bd/ মঙ্গলবার রাতে এই তালিকা প্রকাশ করা হয়েছে।এ বিষয়ে ঢাকা বোর্ডের কলেজ পরিদর্শক অধ্যাপক মো. হারুন-আর-রশিদ সাংবাদিকদের বলেন, প্রথম পর্যায়ে ভর্তির জন্য ১২ লাখ ৭৭ হাজার ৭২১ জনকে মনোনীত করা হয়েছে। এদের ২৬ থেকে ৩০ অগাস্টের মধ্যে সিলেকশন নিশ্চয়ন (যে কলেজের তালিকায় নাম এসেছে ওই কলেজেই যে শিক্ষার্থী ভর্তি হবেন তা এসএমএসে নিশ্চিত করা) করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।তিনি বলেন, ভর্তির জন্য মনোনীত শিক্ষার্থীরা রোল এবং রেজিস্ট্রেশন নম্বর দিয়ে ওয়েবসাইট থেকে ফল জানতে পারবেন। এছাড়া তাদের মোবাইলে এসএমএস করেও ফল জানিয়ে দেওয়া হয়েছে।তিনি বলেন, একাদশ শ্রেণিতে ভর্তি হতে প্রথম পর্যায়ে ১৩ লাখ ৪২ হাজার ৬৯৩ জন সঠিকভাবে আবেদন করলেও তাদের মধ্যে ৬৪ হাজার ৯৭২ জন ভর্তির জন্য কোনো কলেজ পাননি। এরা যেসব কলেজ তাদের পছন্দের তালিকায় রেখেছিলেন তাদের প্রাপ্ত নম্বর অনুযায়ী সেসব কলেজের মেধাক্রমে তারা স্থান পাননি। এসব শিক্ষার্থী ঠিকভাবে কলেজ নির্বাচন করতে না পারায় প্রথম দফায় কলেজ পাননি।ঢাকা বোর্ডের কলেজ পরিদর্শক আরও বলেন, “প্রথম দফায় যারা কলেজ পাননি তাদের চিন্তার কোনো কারণ নেই। এরা দ্বিতীয় দফায় আবেদন করতে পারবেন। দ্বিতীয় দফায় আবেদন করতে তাদের আর ফি জমা দিতে হবে না। তবে প্রথম দফার তালিকায় যারা আছেন তাদের মধ্য থেকে যারা কলেজ নিশ্চয়ন করবেন না, তারা দ্বিতীয় দফায় আবেদন করতে চাইল নতুন করে ফি জমা দিতে হবে।",20/9/2020,education
"এইচএসসি ভর্তির ফল প্রকাশ আজ রাতে, যেভাবে জানবেন","একাদশ শ্রেণিতে ভর্তির ১ম ধাপের ফল আজ রাত ৮টায় প্রকাশ করা হবে। ওই ফল শিক্ষার্থীদের এসএমএসে জানানো হবে। একই সঙ্গে একটি কোড নম্বর পাঠানো হবে। এ কোডটি ভর্তির জন্য সংগ্রহ করতে হবে। আর ভর্তির নির্ধারিত ওয়েবসাইটেও একাদশ শ্রেণিতে ভর্তির ফল জানা যাবে।



বাংলাদেশ প্রকৌশল বিশ্ববিদ্যালয়ের (বুয়েট) সহায়তায় এবারও ঢাকা শিক্ষা বোর্ডের অধীনে কলেজ ও মাদ্রাসায় ভর্তি কার্যক্রম পরিচালনা করা হচ্ছে।অনলাইনে আবেদন করতে হয়েছে এই ঠিকানায়। আর টেলিটক মোবাইলের মাধ্যমে এসএমএস করে আবেদন করা গেছে। পছন্দক্রম দিয়ে একজন ভর্তি-ইচ্ছুক শিক্ষার্থী সর্বোচ্চ ১০টি কলেজে আবেদন করতে পেরেছে।করোনা মহামারীর মধ্যে (গত ৯ আগস্ট) ২০২০-২১ শিক্ষাবর্ষে একাদশ শ্রেণিতে ভর্তির আবেদন শুরু হয়। ১৫ সেপ্টেম্বরের মধ্যে ভর্তি কার্যক্রম শেষ হবে।শিক্ষামন্ত্রণালয় সূত্র জানায়, একাদশ শ্রেণিতে এইচএসসি ও আলিম শিক্ষার্থীদের ভর্তির ১ম দফায় অনলাইনে আবেদন গ্রহণ ৯ আগস্ট থেকে শুরু হয়ে ২০ আগস্ট শেষ হয়েছে। প্রাথমিক পর্যায়ে নির্বাচিত শিক্ষার্থীদের ফল প্রকাশ করা হবে আজ মঙ্গলবার (২৫ আগস্ট) রাত ৮টায়।

শিক্ষার্থীদের সিলেকশন নিশ্চয়তা করতে হবে আগামীকাল বুধবার থেকে আগামী রোববার (২৬ আগস্ট থেকে ৩০ আগস্ট) রাত ৮টা পর্যন্ত। শিক্ষার্থী সিলেকশন নিশ্চয়ন না করলে ১ম পর্যায়ের আবেদন বাতিল হবে।দ্বিতীয় পর্যায়ে আবেদন গ্রহণ ৩১ আগস্ট থেকে চলবে ২ সেপ্টেম্বর রাত ৮টা পর্যন্ত। পছন্দক্রম অনুসারে ১ম মাইগ্রেশনের ফল প্রকাশ হবে ৪ সেপ্টেম্বর রাত ৮টায়। আর দ্বিতীয় পর্যায়ের আবেদনের ফল প্রকাশ হবে একই দিন (৪ সেপ্টেম্বর) রাত ৮টায়। এ পর্যায়ের শিক্ষার্থীদের সিলেকশন নিশ্চয়ন ৫ থেকে ৬ সেপ্টেম্বর বিকেল ৫টা পর্যন্ত। শিক্ষার্থী সিলেকশন নিশ্চয়ন না করলে ২য় পর্যায়ের সিলেকশন এবং আবেদন বাতিল হবে।
তৃতীয় পর্যায়ের আবেদন গ্রহণ চলবে ৭ ও ৮ সেপ্টেম্বর। পছন্দক্রম অনুযায়ী ২য় মাইগ্রেশনের ফল এবং ৩য় পর্যায়ের আবেদনের ফল প্রকাশ হবে ১০ সেপ্টেম্বর রাত ৮টায়।
তৃতীয় পর্যায়ে শিক্ষার্থীর সিলেকশন নিশ্চয়ন করতে হবে ১১ থেকে ১২ সেপ্টেম্বর রাত ৮টা পর্যন্ত। সিলেকশন নিশ্চয়ন না করলে আবেদন বাতিল বলে গণ্য হবে আর কলেজভিত্তিক চূড়ান্ত ফল প্রকাশ হবে ১৩ সেপ্টেম্বর সকাল ৮টার দিকে। ভর্তি চলবে ১৩ থেকে ১৫ সেপ্টেম্বর পর্যন্ত।
ঢাকা শিক্ষাবোর্ড সূত্র জানায়, একাদশ শ্রেণির ভর্তিতে এবার ৫ শতাংশ মুক্তিযোদ্ধার কোটা থাকবে। এছাড়া প্রতিবন্ধী, বিকেএসপির শিক্ষার্থী, খেলাধুলা ও সাংস্কৃতিক কার্যক্রমে জাতীয় পর্যায়ে অসামান্য সাফল্যের অধিকারী শিক্ষার্থীদের জন্য বিশেষ ব্যবস্থা রাখা হয়েছে। এ জন্য তাদের সনাতন (ম্যানুয়াল) পদ্ধতিতে আবেদন করতে হবে।গত ৩১ মে এসএসসি ও সমমানের ফল প্রকাশিত হয়। এতে ৯টি সাধারণ শিক্ষা বোর্ড এবং মাদ্রাসা ও কারিগরি শিক্ষা বোর্ড মিলিয়ে ১৬ লাখ ৯০ হাজার ৫২৩ জন পরীক্ষার্থী উত্তীর্ণ হয়েছে। মোট জিপিএ-৫ পেয়েছে ১ লাখ ৩৫ হাজার ৮৯৮ জন পরীক্ষার্থী। যারা একাদশ শ্রেণিতে ভর্তির জন্য অপেক্ষা করছেন।",20/9/2020,education
একাদশে ভর্তি: প্রথম ধাপে নির্বাচিতদের ফল প্রকাশ ২৫ আগস্ট ,"২০২০-২১ শিক্ষাবর্ষে কলেজ ও মাদ্রাসায় একাদশ শ্রেণিতে অনলাইনে শিক্ষার্থীদের ভর্তির আবেদন জমা নেয়া প্রথম পর্যায় বৃহস্পতিবার মধ্যরাতে শেষ হয়েছে।



সবমিলিয়ে ১৩ লাখ ৪২ হাজার ৭১৩ শিক্ষার্থী আবেদন করেছে। যাচাই-বাছাই শেষে প্রথম ধাপে নির্বাচিত শিক্ষার্থীদের ফল প্রকাশ করা হবে ২৫ আগস্ট। এবারও তিন ধাপে ভর্তির আবেদন নেয়া হচ্ছে। প্রথম ধাপে কেউ কোনো কলেজ বা মাদ্রাসায় ভর্তির সুযোগ না পেলে এবং যারা আবেদন করতে পারেনি- এ দুই ক্যাটাগরির শিক্ষার্থীরা দ্বিতীয় ধাপে তারা আবেদন করতে পারবেন। এ প্রক্রিয়া শুরু হবে ৩১ আগস্ট। তৃতীয় ধাপেও আবেদনের সুযোগ দেয়া হবে। ৯ আগস্ট সকাল ৭টায় প্রথম ধাপের আবেদন কার্যক্রম শুরু হয়েছিল।করোনা পরিস্থিতি এবং শিক্ষার্থীদের খরচ কমানোর লক্ষ্যে এবার শুধু অনলাইনে আবেদন নেয়া হচ্ছে। ২০১৫ সাল থেকে কলেজভিত্তিক আবেদন প্রক্রিয়ার পরিবর্তে কেন্দ্রীয় পদ্ধতির এ ভর্তি কার্যক্রম চলছে। তখন থেকে এসএমএসেও নেয়া হতো। অনলাইনে এবার সর্বনিন্ম ৫টি এবং সর্বোচ্চ ১০টি করে কলেজে প্রত্যেক শিক্ষার্থীকে আবেদন করতে হয়েছে।ঢাকা শিক্ষা বোর্ডের সিনিয়র সিস্টেম অ্যানালিস্ট প্রকৌশলী মনজুরুল কবীর যুগান্তরকে জানান, সর্বশেষ হিসাব অনুযায়ী ১৩ লাখ ৪২ হাজার ৭১৩ জন ভর্তির জন্য আবেদন করেছে। এবারও ভর্তি কার্যক্রমে কারিগরি সহায়তা দিচ্ছে বাংলাদেশ প্রকৌশল বিশ্ববিদ্যালয় (বুয়েট)। ইতিপূর্বে ভর্তি নীতিমালা প্রকাশ করেছে সরকার। সে অনুযায়ী এবার ৯৫ শতাংশ আসনে মেধায় ভর্তি করা হবে। বাকি ৫ শতাংশ আসনে শুধু মুক্তিযোদ্ধার সন্তানদের ভর্তি করা হবে। এছাড়া ঘোষিত প্রতিবন্ধী, বিকেএসপির শিক্ষার্থী, খেলাধুলা ও সাংস্কৃতিক কার্যক্রমে জাতীয় পর্যায়ে অসামান্য সাফল্যের অধিকারী শিক্ষার্থীদের জন্য বিশেষ ব্যবস্থা রাখা হয়েছে। এজন্য সংশ্লিষ্ট প্রার্থীকে কলেজ বা মাদ্রাসার নির্দিষ্ট বোর্ডে আবেদন করতে হবে। বোর্ডই ভর্তির সুপারিশ পাঠাবে শিক্ষা বোর্ডে।নীতিমালা অনুযায়ী, প্রথম পর্যায়ে নির্বাচিত শিক্ষার্থীদের ফল প্রকাশ করা হবে ২৫ আগস্ট রাত ৮টায়। এরপর শিক্ষার্থীদের ভর্তি নিশ্চায়ন করতে হবে। ২৬ থেকে ৩০ আগস্ট রাত ৮টা পর্যন্ত চলবে এ কার্যক্রম। নিশ্চায়ন না করলে ১ম পর্যায়ের আবেদন বাতিল হবে।দ্বিতীয় পর্যায়ে আবেদন করা যাবে ৩১ আগস্ট থেকে ২ সেপ্টেম্বর রাত ৮টা পর্যন্ত। পছন্দক্রম অনুসারে প্রথম মাইগ্রেশনের ফল প্রকাশ হবে ৪ সেপ্টেম্বর রাত ৮টায়। আর দ্বিতীয় পর্যায়ের আবেদনের ফল প্রকাশ হবে একই দিন (৪ সেপ্টেম্বর) রাত ৮টায়। দ্বিতীয় পর্যায়ের শিক্ষার্থীদের নিশ্চায়ন ৫ থেকে ৬ সেপ্টেম্বর বিকাল ৫টা পর্যন্ত।তৃতীয় পর্যায়ের আবেদন গ্রহণ চলবে ৭ ও ৮ সেপ্টেম্বর। পছন্দক্রম অনুযায়ী ২য় মাইগ্রেশন এবং তৃতীয় পর্যায়ের আবেদনের ফল প্রকাশ হবে ১০ সেপ্টেম্বর রাত ৮টায়। এ পর্যায়ের নিশ্চায়ন করতে হবে ১১ থেকে ১২ সেপ্টেম্বর রাত ৮টা পর্যন্ত। আর কলেজভিত্তিক চ‚ড়ান্ত ফল প্রকাশ হবে ১৩ সেপ্টেম্বর সকাল ৮টায়। ভর্তি চলবে ১৩ থেকে ১৫ সেপ্টেম্বর পর্যন্ত।ঢাকা শিক্ষা বোর্ডের কলেজ পরিদর্শক অধ্যাপক ড. মো. হারুন-অর-রশিদ যুগান্তরকে বলেন, ভর্তির পুরো কার্যক্রম চলবে ১৫ সেপ্টেম্বর পর্যন্ত। আবেদনকারী শিক্ষার্থীর প্রাপ্ত নম্বর অনুযায়ীই কলেজ বরাদ্দ করা হবে। সফটওয়্যারে সব শিক্ষার্থীর নম্বর দেয়া আছে। কলেজ প্রতি আবেদনকারীদের প্রাপ্ত নম্বর এবং পছন্দক্রম অনুযায়ী কলেজ ও মাদ্রাসা নির্ধারণ করে দেবে এ সফটওয়্যার। এ প্রক্রিয়ায় কোনো অনিয়ম ও প্রীতির সুযোগ নেই। শিক্ষার্থীরা www.xiclassadmission.gov.bd এ ওয়েবসাইটে ঢুকে আবেদন করেছে। এতেই ফলপ্রকাশসহ পরবর্তী সব নির্দেশনা জানানো হবে। এবার আবেদন ফি নেয়া হয়েছে ১৫০ টাকা। ",20/9/2020,education
খাতা পুনঃনিরীক্ষণে এক কলেজের ফেল করা সবাই পাস,"বড়লেখা এবাদুর রহমান চৌধুরী টেকনিক্যাল এন্ড বিএম কলেজের এবারের এসএসসি পরীক্ষার খাতা পুনঃনিরীক্ষায় অকৃতকার্য ২৮ জনই পাস করেছে। পুনঃনিরীক্ষণে শতভাগ ফলাফল অর্জনের মাধ্যমে কলেজটি চতুর্থবার শতভাগ ফলাফল অর্জন করল।



এ অর্জনে কলেজের প্রতিষ্ঠাতা সভাপতি সাবেক প্রতিমন্ত্রী অ্যাডভোকেট এবাদুর রহমান চৌধুরী শিক্ষাবোর্ড কর্তৃপক্ষ ও প্রতিষ্ঠানের শিক্ষকমণ্ডলীর প্রতি কৃতজ্ঞতা জানিয়েছেন।জানা গেছে, ২০২০ সালের এসএসসি পরীক্ষায় এবাদুর রহমান চৌধুরী টেকনিক্যাল এন্ড বিএম কলেজ থেকে নিয়মিত ২৮ জন ও অনিয়মিত ৪ জনসহ মোট ৩২ জন পরীক্ষার্থী অংশগ্রহণ করেছিল। ৩১ মে প্রকাশিত ফলাফলে দেখা যায় পাস করেছে অনিয়মিত ৪ জন। নিয়মিত পরীক্ষার্থীদের ২৮ জনই ধর্ম ও নৈতিক শিক্ষা বিষয়ে ফেল। কলেজ কর্তৃপক্ষ তাৎক্ষণিক সিলেট শিক্ষাবোর্ডে ওই বিষয়ের খাতা পুনঃনিরীক্ষণের আবেদন করে। সম্প্রতি প্রকাশিত পুনঃনিরীক্ষণের ফলাফলে দেখা গেছে, ধর্ম ও নৈতিক শিক্ষা বিষয়ে ফেল করা ২৮ জনই বিভিন্ন গ্রেডে কৃতকার্য হয়েছে। অধ্যক্ষ বুদ্ধদেব দাস গুপ্ত জানান, বোর্ডের ভুলে তার কলেজের এসএসসি পরীক্ষার ২৮ জন নিয়মিত পরীক্ষার্থী এক বিষয়ে ফেল করে। ফলাফল প্রকাশের পরই তিনি শিক্ষাবোর্ডে খাতা পুনঃনিরীক্ষণের আবেদন করেন। এতে সবাই কৃতকার্য হয়েছে। এ নিয়ে তার কলেজটি এসএসসিতে চতুর্থবার শতভাগ ফলাফল অর্জন করল।",20/9/2020,education
বরিশাল বোর্ডে ফেল থেকে পাস ২৫ জন,"বরিশাল মাধ্যমিক ও উচ্চমাধ্যমিক শিক্ষা বোর্ডের ২০২০ সালের মাধ্যমিক পরীক্ষার (এসএসসি) উত্তরপত্র পুনঃনিরীক্ষণে ১৩৯ জন পরীক্ষার্থীর ফল পরিবর্তন হয়েছে।



মঙ্গলবার বোর্ড কর্তৃপক্ষ তাদের নিজস্ব ওয়েবসাইটে উত্তরপত্র পুনঃনিরীক্ষণের ফল প্রকাশ করে। এতে নতুন করে ১১ জন পরীক্ষার্থী জিপিএ ৫ পেয়েছে।অপরদিকে আগের ফলে অকৃতকার্য হলেও পুনঃনিরীক্ষণে ২৫ জন পরীক্ষার্থী পাস করেছে। এ ছাড়া আরও ১০৩ জন পরীক্ষার্থীর ফল পরিবর্তন হয়েছে পুনঃনিরীক্ষণে। তারা আগে প্রকাশিত ফলে যে পয়েন্ট পেয়েছিল, পুনঃনিরীক্ষণে তার চেয়ে ফল উন্নীত হয়েছে।

২০২০ সালের এসএসসি পরীক্ষার ফল প্রকাশের পর ১০ হাজার ৩৫১ জন পরীক্ষার্থী উত্তরপত্র পুনঃনিরীক্ষণের জন্য বিষয়ভিত্তিক ২৩ হাজার ৮৫০টি আবেদন করে। এর মধ্যে পুনঃনিরীক্ষণে ১৩৯ জনের ফল পরিবর্তন হয় বলে জানিয়েছেন বরিশাল শিক্ষা বোর্ডের পরীক্ষা নিয়ন্ত্রক অরুণ কুমার গাইন।",20/9/2020,education
"রাজশাহী বোর্ড: ফেল থেকে পাস ৩৪, জিপিএ-৫ পেল ৩ শিক্ষার্থী","রাজশাহী মাধ্যমিক ও উচ্চমাধ্যমিক শিক্ষা বোর্ডে এসএসসি পুনঃপরীক্ষার ফলে এবার ২৫২ জনের ফল পরিবর্তন হয়েছে। এর মধ্যে ফেল থেকে পাস করেছে ৩৪ শিক্ষার্থী। আর ফেল থেকে জিপিএ-৫ পেয়েছে তিন শিক্ষার্থী। এ ছাড়া নতুনভাবে জিপিএ-৫ পেয়েছে ১৪০ শিক্ষার্থী।



মঙ্গলবার শিক্ষা বোর্ডের ওয়েবসাইটে (www.rajshahieducationboard.gov.bd) এসএসসি পরীক্ষার পুনঃনিরীক্ষার ফল প্রকাশ করা হয়েছে।রাজশাহী শিক্ষা বোর্ডের পরীক্ষা নিয়ন্ত্রক আরিফুল হক জানান, গত ১ থেকে ৭ জুন পর্যন্ত এসএসসি ফল পুনঃনিরীক্ষণের আবেদন জমা পড়ে। এবার ২০ হাজার ৪১৩ শিক্ষার্থী ৪৪ হাজার ৬১টি খাতার ফল পুনঃনিরীক্ষণের আবেদন করেছিল।এর মধ্যে গণিত বিষয়ে বেশি আবেদন পড়ে। গণিতে আবেদন সংখ্যা ৮ হাজার ৩৭৫টি। প্রতিটি খাতা দুবার করে যাচাই-বাছাই করে দেখা হয়। এতে নম্বর প্রদানে কোনো অসঙ্গতি পাওয়া গেলে ব্যবস্থা নেয়া হয়। সব শেষে দ্রুত সময়ের মধ্যেই তার ফল প্রকাশ করা হলো বলেও উল্লেখ করেন রাজশাহী শিক্ষা বোর্ড পরীক্ষা নিয়ন্ত্রক। এতে ২৫২ জনের ফল পরিবর্তন হয়েছে।প্রসঙ্গত চলতি বছরের ৩১ মে রাজশাহী মাধ্যমিক ও উচ্চমাধ্যমিক শিক্ষা বোর্ডের ফল ঘোষণা করা হয়। রাজশাহী বোর্ডে পাসের হার ছিল ৯০ দশমিক ৩৭ শতাংশ। জিপিএ-৫ পেয়েছিল ২৬ হাজার ১৬৭ শিক্ষার্থী।",20/9/2020,education
প্রাথমিকের শিক্ষার্থীরা ৬ মাসের বকেয়া উপবৃত্তি পেতে যাচ্ছে,"সারাদেশের সরকারি প্রাথমিক বিদ্যালয়ের শিক্ষার্থীদের টানা ৬ মাসের বকেয়া উপবৃত্তির অর্থ দেবে সরকার।



উপবৃত্তির পাশাপাশি এসব শিক্ষার্থীদের জামা, জুতা ও ব্যাগ কেনার জন্য বছরের শুরুতে এক হাজার করে টাকাও দেয়া হবে।করোনার এই দুর্দিনে প্রধানমন্ত্রী শেখ হাসিনার ব্যক্তিগত হস্তক্ষেপে প্রাথমিক বিদ্যালয়ের শিক্ষার্থীরা এবার এই অর্থ পাচ্ছে বলে প্রাথমিক শিক্ষা অধিদফতর সূত্রে জানা গেছে।উপবৃত্তি প্রদান প্রকল্পের (তৃতীয় পর্যায়) পরিচালক যুগ্মসচিব মো. ইউসুফ আলী মঙ্গলবার সারাদেশের সব উপজেলা শিক্ষা অফিসারকে এ বিষয়ে চিঠি দিয়েছেন।সেখানে প্রাথমিক শিক্ষার জন্য উপবৃত্তির প্রকল্পের মেয়াদ ২০২১ সাল পর্যন্ত বাড়ানোর কথা জানিয়ে এক আদেশ জারি করা হয়েছে।
সেই আদেশে বলা হয়েছে, প্রাথমিক শিক্ষার জন্য উপবৃত্তি প্রদান প্রকল্পের তৃতীয় পর্যায়ের দ্বিতীয় সংশোধনী প্রধানমন্ত্রী অনুমোদন দিয়েছেন। সে অনুযায়ী প্রকল্পের মেয়াদ ২০২১ সাল পর্যন্ত চলমান থাকবে।সরকার করোনাকালীন সময়ে প্রান্তিক জনগণের মধ্যে গত জানুয়ারি থেকে জুন পর্যন্ত তৃতীয় ও চতুর্থ কিস্তির উপবৃত্তির অর্থ একসঙ্গে দেয়ার সিদ্ধান্ত নিয়েছে। রমজানের ঈদের আগেই উপবৃত্তির অর্থ সুবিধাভোগীদের মোবাইলে পাঠাতে চায় সরকার। ১৪ মে’র মধ্যে উপবৃত্তির সুবিধাভোগীর তালিকা রূপালী ব্যাংকের শিওর ক্যাশের পোর্টালে আপলোডে ব্যর্থ হলে সংশ্লিষ্ট উপজেলা শিক্ষা অফিসারের বিরুদ্ধে কঠোর ব্যবস্থা গ্রহণ করা হবে।এছাড়া আরও বলা হয়েছে, প্রধানমন্ত্রী বছরের প্রথমেই প্রতি শিক্ষার্থীকে জামা, জুতা ও ব্যাগ কিনতে এক হাজার টাকা করে কিউ অ্যালাউন্স দেয়ার সিদ্ধান্ত নিয়েছেন।
প্রাথমিক শিক্ষা অধিদফতর থেকে জানা গেছে, প্রতি কিস্তিতে তিনমাসের অর্থ একসঙ্গে দেয়া হয়। এবার ছয়মাস বকেয়া থাকায় ২০১৯-২০২০ অর্থ বছরের তৃতীয় ও চতুর্থ কিস্তির টাকা একসঙ্গে দেয়া হচ্ছে।উল্লেখ্য, সারাদেশের প্রায় এক কোটি ৪০ লাখ প্রাথমিক শিক্ষার্থীরা গত অক্টোবর থেকে উপবৃত্তির অর্থ থেকে বঞ্চিত হচ্ছিল। এখন রোজার ঈদের আগেই শিক্ষার্থীরা এক সঙ্গে উপবৃত্তির ছয় মাসের টাকা পাবে। ",20/9/2020,education
তিন মাসের উপবৃত্তির টাকা পাচ্ছে ১ কোটি ৪০ লাখ শিক্ষার্থী,"তিন মাসের উপবৃত্তির টাকা পাচ্ছে প্রাথমিক বিদ্যালয়ের ১ কোটি ৪০ লাখ শিক্ষার্থী। গত ডিসেম্বর মাসে প্রকল্পের মেয়াদ শেষ হওয়ায় এ অর্থ প্রাপ্তিতে অনিশ্চয়তা তৈরি হয়েছিল।



অবশেষে দ্রুত প্রকল্প সংশোধন করা হচ্ছে। এজন্য মঙ্গলবার প্রায় ১৩ হাজার কোটি টাকা ব্যয়ে প্রাথমিক উপবৃত্তি (তৃতীয় পর্যায়) প্রকল্পটির সংশোধনী প্রস্তাব প্রধানমন্ত্রীর কাছে পাঠিয়েছে পরিকল্পনা কমিশন।করোনাভাইরাস পরিস্থিতির কারণে জাতীয় অর্থনৈতিক পরিষদের নির্বাহী কমিটির (একনেক) বৈঠক বন্ধ থাকায় যেকোনো সময় বিশেষ অনুমোদন দেবেন প্রধানমন্ত্রী। সংশ্লিষ্ট সূত্রে এ তথ্য জানা গেছে।পরিকল্পনা কমিশনের আর্থ-সামাজিক অবকাঠামো বিভাগের সদস্য (সচিব) আবুল কালাম আজাদ বুধবার যুগান্তরকে বলেন, প্রধানমন্ত্রীর বিশেষ নির্দেশে অতি দ্রুত প্রকল্পটির প্রক্রিয়া সম্পন্ন করা হয়েছে।করোনা পরিস্থিতিতে এ অর্থ পেলে শিক্ষার্থীদের উপকার হবে বিবেচনায় এমন নির্দেশ এসেছে। লকডাউনের কারণে অফিস বন্ধ থাকলেও জরুরি প্রয়োজনে ডিজিটাল প্রযুক্তির সুবিধা নিয়ে কাজ করা হয়েছে। তাছাড়া প্রয়োজনে সংশ্লিষ্ট কর্মকর্তাদের অফিসে ডেকে সামাজিক দূরত্ব বজায় রেখে কাজ করা হয়।সূত্র জানায়, প্রকল্পটির সংশোধনী প্রস্তাব অনুমোদন পেলে প্রথম থেকে পঞ্চম শ্রেণি পর্যন্ত উপবৃত্তির টাকা পাঠিয়ে দেয়া হবে। এক্ষেত্রে এবার টাকার পরিমাণ বেড়ে সব শ্রেণিতেই যে পরিবারে একটি শিশু স্কুলে পড়ে সে পাবে মাসিক দেড়শ’ টাকা হারে তিন মাসে ৪৫০ টাকা।এছাড়া যে পরিবারে দুটি শিশু স্কুল পড়ে তারা পাবে ৩শ’ টাকা করে ৯০০ টাকা। যে পরিবারের তিনটি শিশু স্কুলে পড়ে তারা পাবে ১২শ’ টাকা ও এক পরিবারের চারটি শিশু স্কুলে পড়লে তারা পাবে ১৫শ’ টাকা করে। প্রকল্পটির এ পর্যায় শেষে আর প্রকল্প আকারে থাকবে না।এটি পুরোপুরি রাজস্ব খাতে স্থানান্তরিত হবে। তাছাড়া রূপালি ব্যাংকের শিওর ক্যাশের মাধ্যমে টাকা পৌঁছে দেয়া হবে সংশ্লিষ্ট শিক্ষার্থীর মায়ের কাছে। কিন্তু আগে একজন শিক্ষার্থী বিশিষ্ট পরিবারকে মাসে ১শ’ টাকা, দুই শিক্ষার্থী বিশিষ্ট পরিবারকে ২শ’ টাকা, তিন শিক্ষার্থী বিশিষ্ট পরিবারকে ২৫০ টাকা ও চার শিক্ষার্থী বিশিষ্ট পরিবারকে মাসে ৩শ’ টাকা করে উপবৃত্তি দেয়া হতো।প্রাথমিক ও গণশিক্ষা মন্ত্রণালয়ের অতিরিক্ত সচিব (উন্নয়ন) রতন চন্দ্র পণ্ডিত যুগান্তরকে বলেন, অতি দ্রুততার সঙ্গে প্রকল্পটির সংশোধনী প্রস্তাব তৈরি করা হয়েছে। দেড় বছর পর সরকারের রাজস্ব খাত থেকে এই উপবৃত্তি দেয়া হবে। ফলে আর প্রকল্প সংক্রান্ত কোনো কার্যক্রম থাকবে না।তিনি জানান, আমাদের লক্ষ্য হচ্ছে ১ কোটি ৪০ লাখ শিক্ষার্থীর কাছে টাকা পৌঁছানো। তবে এর কিছু কমও হতে পারে।",20/9/2020,education
প্রাথমিকে বৃত্তি পেল সাড়ে ৮২ হাজার,"প্রাথমিক শিক্ষা সমাপনী (সিইসি) পরীক্ষার বৃত্তির ফল মঙ্গলবার প্রকাশ করা হয়েছে। এতে মোট ৮২ হাজার ৪২২ জন বৃত্তি পেয়েছে। একই সঙ্গে প্রকাশ করা হয়েছে পিইসি এবং ইবতেদায়ি শিক্ষা সমাপনী (ইইসি) পরীক্ষার পুনঃনিরীক্ষণের ফল।



উভয় পরীক্ষায় ৮৪ হাজার ৩৩৯ শিক্ষার্থী ১ লাখ ২০ হাজার ১২৭টি ফল পরিবর্তনের আবেদন করেন। এর মধ্যে ২৭ হাজার ২০৯টি বিষয়ের ফল বিভিন্ন গ্রেডে পরিবর্তন হয়েছে।প্রাথমিক ও গণশিক্ষা মন্ত্রণালয়ের সভাকক্ষে সংবাদ সম্মেলনে প্রতিমন্ত্রী জাকির হোসেন বৃত্তির ফল প্রকাশ করেন। তিনি বলেন, মেধা কোটায় (ট্যালেন্টপুল) ৩৩ হাজার, সাধারণ কোটায় সাড়ে ৪৯ হাজার শিক্ষার্থী বৃত্তি পেয়েছে। ট্যালেন্টপুলে বৃত্তিপ্রাপ্তরা ষষ্ঠ থেকে অষ্টম শ্রেণি পর্যন্ত মাসে ৩০০ টাকা এবং সাধারণ কোটায় ২২৫ টাকা করে অর্থ পাবে।প্রতিমন্ত্রী বলেন, এবার প্রাথমিক শিক্ষা সমাপনী পরীক্ষায় অংশগ্রহণকারী ছাত্রছাত্রীদের সংখ্যার অনুপাতে উপজেলা/থানার কোটা নির্ধারণ করে ট্যালেন্টপুল বৃত্তি বণ্টন করা হয়।সাধারণ বৃত্তি ইউনিয়ন ও পৌরসভা ও ওয়ার্ডভিত্তিক বিতরণ করা হয়। এবার মোট ৮ হাজার ২৪টি ইউনিয়ন/পৌরসভার ওয়ার্ডে প্রতিটিতে ৬টি (৩ জন ছাত্র ও ৩ জন ছাত্রী) হিসাবে ৪৮ হাজার ১৪৪টি এবং অবশিষ্ট ১ হাজার ৩৫৬টি বৃত্তি হতে প্রতিটি উপজেলা/থানা হতে আরও ২টি (একজন ছাত্র ও একজন ছাত্রী) করে ৫১১টি উপজেলা/থানায় ১ হাজার ২২টি সাধারণ এবং অবশিষ্ট ৩৩৪টি বৃত্তি হতে প্রতিটি জেলা হতে আরও ৪টি (২ জন ছাত্র ও ২ জন ছাত্রী) করে ৬৪টি জেলায় ২৫৬টি সাধারণ বৃত্তি প্রদান করা হয়ে হয়েছে। এছাড়াও পুনঃনিরীক্ষার ফল পরিবর্তন হওয়ায় ৭৮টি বৃত্তি রিজার্ভ রাখা হয়েছে।জাকির হোসেন বলেন, বৃত্তির ফল ডিপিই’র ওয়েবসাইটে www.dpe.gov.bd-তে প্রকাশ করা হবে এবং স্থানীয়ভাবে বিভাগীয় উপপরিচালকের কার্যালয়/জেলা প্রাথমিক শিক্ষা কর্মকর্তার কার্যালয় এবং উপজেলা পর্যায়ে পাওয়া যাবে।উল্লেখ্য, ১৭ নভেম্বর শুরু হয় পিইসি ও ইইসি পরীক্ষায় ২৯ লাখ ৩ হাজার ৬৩৮ জন শিক্ষার্থী অংশ নেয়। এর মধ্যে প্রাথমিক সমাপনীতে ২৫ লাখ ৫৩ হাজার ২৬৭ জন ও ইবতেদায়ি সমাপনীতে ৩ লাখ ৫০ হাজার ৩৭১ জন ছাত্রছাত্রী ছিল।২৭ হাজার ২০৯ জনের ফল পরিবর্তন : পঞ্চম শ্রেণির সমাপনী-ইবতেদায়ির পুনঃনিরীক্ষার ফল প্রকাশ করা হয়েছে। দুটি ধাপে মোট ৮৪ হাজার ৩৩৯ জন ১ লাখ ২০ হাজার ১২৭টি আবেদন করে।তার মধ্যে ২৭ হাজার ২০৯টি বিষয়ের ফল বিভিন্ন গ্রেডে পরিবর্তন হয়েছে। মঙ্গলবার প্রাথমিক শিক্ষা অধিদফতর (ডিপিই) থেকে এ পরীক্ষার ফল প্রকাশ করা হয়েছে। ডিপিই থেকে জানা গেছে, গত বছরের ৩১ ডিসেম্বর সমাপনী-ইবতেদায়ি পরীক্ষার ফল প্রকাশ করা হয়।পরদিন থেকে পরবর্তী ১৫ দিন পুনঃনিরীক্ষার আবেদন কার্যক্রম চলে। ফলাফলে সন্তুষ্ট না হয়ে ১ লাখ ১৩ হাজার ৫১৭টি আবেদন জমা পড়ে। তার মধ্যে বাংলায় ১৬ হাজার ৯৮৯টি, ইংরেজিতে ৩০ হাজার ১৬০, গণিতে ১৮ হাজার ৩৪৩টি, বাংলাদেশ ও বিশ্বপরিচিতি বিষয়ে ১৬ হাজার ৮২২টি, সাধারণ বিজ্ঞানে ১৬ হাজার ৯৯০টি এবং বিজ্ঞান বিষয়ে ১৪ হাজার ২০৪টি আবেদন করা হয়। তার মধ্যে ২৪ হাজার ৭৯০ জনের বিভিন্ন গ্রেডে ফল পরিবর্তন হয়েছে।অন্যদিকে পঞ্চম শ্রেণির ইবতেদায়িতে ৬ হাজার ৬১০টি আবেদন জমা পড়ে। এর মধ্যে বাংলায় ১ হাজার ৭৮টি, ইংরেজিতে ১ হাজার ৯৯২টি, গণিতে ৪১১টি, বাংলাদেশ ও বিশ্বপরিচিত এবং সাধারণ বিজ্ঞানে ১ হাজার ৭৩৮টি, কুরআন বিষয়ে ৭৪৩টি এবং আরবিতে ১ হাজার ৪৪৮টি আবেদন জমা হয়।",20/9/2020,education
এবার প্রাথমিকের বৃত্তি পেল ৮২ হাজার শিক্ষার্থী,"প্রাথমিক শিক্ষা সমাপনী (পিইসি) পরীক্ষার বৃত্তির ফল প্রকাশ করা হয়েছে। মঙ্গলবার সচিবালয়ে সংবাদ সম্মেলন করে এই ফল ঘোষণা করেন প্রাথমিক ও গণশিক্ষা প্রতিমন্ত্রী মো. জাকির হোসেন।



ঘোষিত ফলে এ বছর ৮২ হাজার ৪২২ জন শিক্ষার্থী এ বছর বৃত্তি পেয়েছে। এদের মধ্যে মেধা কোটায় ৩৩ হাজার, আর সাধারণ কোটায় ৪৯ হাজার ৪২২ জন শিক্ষার্থী বৃত্তি পেয়েছে। ২০১৯ সালের পিইসি পরীক্ষার ফলের ভিত্তিতে এই বৃত্তির ফল তৈরি করা হয়েছে বলে জানানো হয়েছে।তবে আরও ৭৮টি বৃত্তি সংরক্ষণ রাখা হয়েছে বলে সংবাদ সম্মেলনে জানানো হয়েছে। প্রাথমিক শিক্ষা সমাপনী পরীক্ষার ফল পুনর্নিরীক্ষণে যাদের ফল পরিবর্তন হয়েছে তাদের মধ্যে যোগ্যতা অনুযায়ী ওই সংরক্ষিত বৃত্তি পাবে।মেধা কোটায় যারা বৃত্তি পেয়েছে তারা মাসে ৩০০ টাকা পাবে, আর সাধারণ কোটায় যারা বৃত্তি পেয়েছে তারা পাবে ২২৫ টাকা করে। ষষ্ঠ থেকে অষ্টম শ্রেণি পর্যন্ত তিন বছর বৃত্তিপ্রাপ্ত শিক্ষার্থীরা এ টাকা পাবে।জাকির হোসেন বলেন, বৃত্তির ফল ডিপিইর ওয়েবসাইটে প্রকাশ করা হবে এবং স্থানীয়ভাবে বিভাগীয় উপপরিচালকের কার্যালয়/জেলা প্রাথমিক শিক্ষা কর্মকর্তার কার্যালয় এবং উপজেলা পর্যায়ে পাওয়া যাবে। উল্লেখ্য, ১৭ নভেম্বর শুরু হয় পিইসি ও ইইসি পরীক্ষা। এতে ২৯ লাখ ৩ হাজার ৬৩৮ জন শিক্ষার্থী অংশ নেয়। এরমধ্যে প্রাথমিক সমাপনীতে ২৫ লাখ ৫৩ হাজার ২৬৭ জন ও ইবতেদায়ী সমাপনীতে ৩ লাখ ৫০ হাজার ৩৭১ জন ছাত্র-ছাত্রী ছিল।",20/9/2020,education
অনলাইনে শিক্ষাবৃত্তি দেবে ‘এডু হাইভ’,"উচ্চ মাধ্যমিক পরীক্ষার্থীদের জন্য অনলাইনে পরীক্ষার মাধ্যমে শিক্ষাবৃত্তি পাওয়ার সুযোগ নিয়ে এল শিক্ষাবিষয়ক মোবাইল অ্যাপ ‘এডু হাইভ’।



আসন্ন উচ্চ মাধ্যমিক পরীক্ষায় ২০১৮-১৯ শিক্ষাবর্ষের বিজ্ঞান এবং ব্যবসায় শিক্ষা বিভাগের পরীক্ষার্থীরা মোবাইল অ্যাপের মাধ্যমে ১৫ লাখ টাকার মূল্যমানের এই বৃত্তি পরীক্ষায় অংশগ্রহণ করতে পারবেন বলে এক সংবাদ বিজ্ঞপ্তিতে জানিয়েছে প্রতিষ্ঠানটি।‘এডু হাইভ স্কলার্স’ নামে এই কার্যক্রমে প্রতি বিভাগে (বিজ্ঞান এবং ব্যবসায় শিক্ষায়) সেরা শিক্ষার্থী পাবেন ৩০ হাজার টাকা সমমূল্যের শিক্ষাবৃত্তি। মেধাক্রম এবং জেলাভিত্তিক মোট ২৫৬ জন শিক্ষার্থীকে ১৫ লাখ টাকা সমমানের বৃত্তি প্রদান করা হবে।প্রতিষ্ঠানটির প্রধান নির্বাহী নাজমুল হক জানান, ‘এডু হাইভ দেশব্যাপী মেধাবী মুখ খুঁজছে। যে মুখগুলো একসময় আমাদের জাতি ও দেশগঠনে গুরুত্বপূর্ণ ভূমিকা পালন করবে। যে কোনো মেধাবী শিক্ষার্থী ঘরে বসেই অনলাইনে পরীক্ষায় অংশগ্রহণ করে জিতে নিতে পারেন এই পুরস্কার।’এডু হাইভ স্কলারসে অংশগ্রহণ করতে গুগল প্লে স্টোর থেকে এডু হাইভ অ্যাপ (bit.ly/eduhiveAndroidApp) ডাউনলোড করে নিবন্ধন করতে হবে।উল্লেখ্য, ‘এডু হাইভ’ হচ্ছে একটি অনলাইনভিত্তিক শিক্ষাপ্রতিষ্ঠান। এডু হাইভ বাংলাদেশে শিক্ষার ডিজিটালাইজেশন নিয়ে কাজ করছে। ‘এডু হাইভ’ থেকে ব্যবহারকারী দেশের যে কোনো প্রান্ত থেকে সব বিষয়ের পছন্দের শিক্ষকদের সহায়তা নিয়ে পরীক্ষার প্রস্তুতি নিতে পারে।",20/9/2020,education
অধ্যাপক মোর্শেদকে অব্যাহতির সিদ্ধান্ত বাতিল দাবি ঢাবি ছাত্রদলের,"ঢাকা বিশ্ববিদ্যালয়ের মার্কেটিং বিভাগের অধ্যাপক ড. মোর্শেদ হাসান খানকে চাকুরি থেকে অব্যাহতির সিদ্ধান্ত বাতিল এবং তাকে চাকুরিতে পুনর্বহালের দাবি জানিয়েছে ছাত্রদল।



রোববার রাজু ভাস্কর্যের পাদদেশে প্রতিবাদ সমাবেশে এ দাবি জানান ঢাকা বিশ্ববিদ্যালয় শাখা ছাত্রদল।সমাবেশে বক্তারা বলেন, ড. মোর্শেদ স্যারকে একটা লেখার কারণে চাকরি থেকে অব্যাহতি দেয়া আইনের পরিপন্থী। বিশ্ববিদ্যালয়ের আদেশে স্বাধীন মত প্রকাশের অধিকার দিয়েছে। রাজনৈতিক মতাদর্শ গ্রহণের অধিকার দিয়েছে। লেখাটির জন্য দুঃখ প্রকাশ করে লেখাটি প্রত্যাহার করেছে। তারপরও বিশ্ববিদ্যালয় প্রশাসন তদন্তসহ নানা কার্যক্রম করেছে। চাকরি থেকে অব্যাহতি বাইরের কারো চাপে দেয়া হয়েছে। এক্ষেত্রে বিশ্ববিদ্যালয়ের আদেশ ও স্ট্যাটিউট ফলো করা হয়নি। শুধু দলীয় কারণে তাকে চাকুরি থেকে অব্যাহতি দেয়া হয়েছে।ঢাকা বিশ্ববিদ্যালয় ছাত্রদলের আহবায়ক রাকিবুল ইসলাম রাকিবের সভাপতিত্বে এবং সদস্য সচিব আমানউল্লাহ আমানের সঞ্চালনায় সমাবেশে আরও বক্তব্য দেন কেন্দ্রীয় সংসদের সাধারণ সম্পাদক ইকবাল হোসেন শ্যামল, সহ-সভাপতি জাকিরুল ইসলাম জাকির, আশরাফুল আলম ফকির লিংকন, হাফিজুর রহমান হাফিজ, মাজেদুল ইসলাম রুমন, কে এম মুসাব্বির সাফি, যুগ্ম সম্পাদক মো. শাহনেওয়াজ, তানজিল হাসান,তবিবুর রহমান সাগর,এ বি এম মাহমুদ আলম সরদার, নিজামউদ্দিন রিপন,মারুফ এলাহী রনি, সহ-সাধারণ সম্পাদক আবু আফসান মোহাম্মদ ইয়াহ ইয়াহ,কে এম সাখাওয়াত হোসাইন, মাঈনুদ্দিন নিলয়, আক্তারুজ্জামান আকতার সহ-সাংগঠনিক সম্পাদক ডা. তৌহিদুর রহমান আউয়াল, চট্টগ্রাম বিভাগীয় সহ-সাংগঠনিক সম্পাদক সাব্বির হোসেন, ঢাকা বিশ্ববিদ্যালয়ের যুগ্ম আহবায়ক আকতার হোসেন, নাছিরউদ্দীন নাছির,জহিরউদ্দীন আহমেদ, আশরাফুল ইসলাম খান আনিক, খোরশেদ আলম সোহেল, এইচ এম আবু জাফর,সোহেল রানা, এবিএম এজাজুল কবির জুয়েল,শাফি ইসলাম, রিয়াদ রহমান, হাসান আল আরিফ, মশিউর রহমান, জেহাদুল ইসলাম রঞ্জু, শরিফুল ইসলাম প্রধান, এস এম মাহমুদুল হাসান রনি, এনামুল হক এনাম, মাসুদুর রহমান মাসুদ, আবুল বাসার, জসীমউদ্দিন, মোস্তাফিজুর রহমান রুবেল, এনায়েত উল্লাহ শরিফ, ফারুক হোসেন, বায়জিদ হোসাইন, জিএম ফখরুল ইসলাম, শরিফুল ইসলাম, মিয়া মো. রাসেল প্রমুখ।",20/9/2020,education
রুয়েটে নতুন নিয়োগপ্রাপ্ত শিক্ষকদের প্রশিক্ষণ শুরু,"রাজশাহী প্রকৌশল ও প্রযুক্তি বিশ্ববিদ্যালয়ে (রুয়েট) নতুন নিয়োগপ্রাপ্ত শিক্ষকদের ফাউন্ডেশন ট্রেনিং শুরু হয়েছে।



শনিবার সকালে আইকিউএসি সেমিনার রুমে চার দিনব্যাপী প্রশিক্ষণ কোর্সের উদ্বোধন করেন উপাচার্য অধ্যাপক ড. মো. রফিকুল ইসলাম সেখ। অনুষ্ঠানে বিশেষ অতিথি ছিলেন রেজিস্ট্রার (ভারপ্রাপ্ত) প্রফেসর ড. মো. সেলিম হোসেন, ইসিই অনুষদের ডীন প্রফেসর ড. মো. জহুরুল ইসলাম সরকার। উদ্বোধনী অনুষ্ঠানে সভাপতিত্ব করেন আইকিউএসি পরিচালক প্রফেসর ড. মুহাম্মদ আবদুল গোফফার খান এবং সঞ্চালনা করেন আইকিউএসি অতিরিক্ত পরিচালক প্রফেসর ড. মো. ইমদাদুল হক। প্রসঙ্গত, স্বাস্থ্যবিধি মেনে চার দিনব্যাপী এই ফাউন্ডেশন ট্রেনিংয়ে বিভিন্ন বিভাগে নতুন নিয়োগপ্রাপ্ত মোট ৩৭ জন শিক্ষক অংশগ্রহণ করছেন।",20/9/2020,education
‘চতুর্থ শিল্প বিপ্লবের জন্য দক্ষ মানবসম্পদ তৈরি করতে হবে’,"যশোর বিজ্ঞান ও প্রযুক্তি বিশ্ববিদ্যালয়ের উপাচার্য অধ্যাপক ড. মো. আনোয়ার হোসেন বলেছেন, আমাদের লক্ষ্য বিশ্ববিদ্যালয়ের সব কার্যক্রম ডিজিটাল পদ্ধতিতে নিয়ে যাওয়া। পরিবর্তিত বিশ্বের সঙ্গে তাল মিলিয়ে চলতে হবে। চতুর্থ শিল্প বিপ্লবের জন্য আমাদের দক্ষ মানবসম্পদ তৈরি করতে হবে।



শনিবার দুপুরে বিশ্ববিদ্যালয়ের প্রশাসনিক ভবনের সম্মেলন কক্ষে বিশ্ববিদ্যালয়ের নতুন ওয়েবসাইটের উদ্বোধনী অনুষ্ঠানে তিনি এ কথা বলেন।যশোর বিজ্ঞান ও প্রযুক্তি বিশ্ববিদ্যালয়ের (যবিপ্রবি) নতুন ওয়েবসাইটে বিশ্ববিদ্যালয়ের কার্যক্রমকে ডিজিটাল, শিক্ষক-শিক্ষার্থীদের গবেষণা ও প্রকল্প এবং তথ্য সংযুক্তি ও প্রাপ্তির বিস্তর সুযোগ রাখা হয়েছে। এ ছাড়া ওয়েবসাইটটিতে নতুন কিছু ফিচারও সংযোজন করা হয়েছে। অনুষ্ঠানে আরও উপস্থিত ছিলেন যবিপ্রবির কোষাধ্যক্ষ অধ্যাপক মো. আব্দুল মজিদ, ডিন ড. এএসএম মুজাহিদুল হক, অধ্যাপক ড. মৃত্যুঞ্জয় বিশ্বাস, অধ্যাপক ড. মো. জিয়াউল আমিন, ড. সুমন চন্দ্র মোহন্ত, ড. আব্দুল্লাহ আল মামুন, ড. মো. মেহেদী হাসান, রেজিস্ট্রার প্রকৌশলী মো. আহসান হাবীব, ওয়েবসাইট কমিটির সদস্য অধ্যাপক ড. সৈয়দ মো. গালিব, মো. মুনিবুর রহমান, সদস্য সচিব শামীম রহমান প্রমুখ। অনুষ্ঠানে স্বাগত বক্তব্য দেন আইসিটি সেলের পরিচালক ড. ইমরান খান। ",20/9/2020,education
ঢাবি সিন্ডিকেট সভায় বিশ্ববিদ্যালয়ের মাস্টারপ্ল্যানের অনুমোদন,"ঢাকা বিশ্ববিদ্যালয়ের ইতিহাস প্রথমবারের মতাে একটি পূর্ণাঙ্গ মাস্টারপ্ল্যান প্রণয়ন করা হয়েছে। বৃহস্পতিবার ঢাকা বিশ্ববিদ্যালয়ের উপাচার্য অধ্যাপক ড. মাে. আখতারুজ্জামানের সভাপতিত্বে অনুষ্ঠিত সিন্ডিকেটের সভায় এই মাস্টারপ্ল্যান অনুমােদন করা হয়।



বিশ্ববিদ্যালেয়র জনসংযোগ দফতর থেকে পাঠানো এক সংবাদ বিজ্ঞপ্তিতে এ বিষয়ে বলা হয়, মাস্টারপ্ল্যান প্রণয়নকারী প্রতিষ্ঠান বিভিন্ন পর্যায়ের বিশেষজ্ঞসহ সংশ্লিষ্টদের মতামত ও পরামর্শ গ্রহণ করে এই মাস্টারপ্ল্যান প্রণয়ন করে। অনুমােদিত এই মাস্টারপ্ল্যান শীঘ্রই সরকারের কাছে উপস্থাপন করা হবে।এই মাস্টারপ্ল্যানে পরিকল্পিত এবং বিজ্ঞানসম্মত আধুনিক ও নান্দনিক ক্যাম্পাস তৈরির সুস্পষ্ট নির্দেশনা ও প্রস্তাবনা রয়েছে। এতে ক্যাম্পাসকে যুগোপযােগী করাসহ ভবিষ্যৎ কর্মপরিকল্পনা রয়েছে। শিক্ষার্থীদের একাডেমিক উৎকর্ষ অর্জন প্রয়োজনীয় প্রযুক্তিগত ও ভৌত অবকাঠামােগত উন্নয়ন, আবাসিক চাহিদা মেটানাে, আন্তর্জাতিক মানের লাইব্রেরি সুবিধা প্রদান, পার্কিং সুবিধাসহ যানবাহন চলাচল নিয়ন্ত্রণ, সবুজায়ন, খেলার মাঠ উন্নয়ন, সােলার এনার্জি স্থাপন, রেইন ওয়াটার হার্ভস্টিংসহ জলাধার সংরক্ষণ ও সৌন্দর্যবর্ধন, ওয়েস্ট ম্যানেজমেন্ট করাসহ পরিবেশ সংরক্ষণ, আধুনিক জিমনেসিয়াম নির্মাণ, মানসম্মত মেডিকেল স্টোর স্থাপন ইত্যাদি বিবেচনায় নিয়ে ভবিষ্যৎ ক্যাম্পাস বিনির্মাণের পরিকল্পনা রয়েছে এই মাস্টারপ্ল্যানে।
",20/9/2020,education
নিয়মিত শিক্ষার্থীদের প্রাতিষ্ঠানিক ই-মেইল এড্রেস দেবে ঢাবি,"ঢাকা বিশ্ববিদ্যালয়ের (ঢাবি) সব নিয়মিত শিক্ষার্থীদের প্রাতিষ্ঠানিক ই-মেইল এড্রেস দেয়ার সিদ্ধান্ত নেয়া হয়েছে। বুধবার বিশ্ববিদ্যালয়ের জনসংযোগ দফতর থেকে পাঠানো এক সংবাদ বিজ্ঞপ্তিতে এ তথ্য জানানো হয়।



এর আগে বুধবারই যুগান্তরে এ বিষয়ে 'প্রাতিষ্ঠানিক ই-মেইল নেই, আধুনিক সুযোগ-সুবিধা থেকে বঞ্চিত ঢাবি শিক্ষার্থীরা' শীর্ষক শিরোনামে একটি প্রতিবেদন প্রকাশ করা হয়। এদিনই শিক্ষার্থীদের প্রাতিষ্ঠানিক ই-মেইল এড্রেস দেয়ার ঘোষণা দিল ঢাবি।সংবাদ বিজ্ঞপ্তিতে বলা হয়, ঢাকা বিশ্ববিদ্যালয়ের সব নিয়মিত শিক্ষার্থীকে প্রাতিষ্ঠানিক ই-মেইল দেয়ার জন্য বিশ্ববিদ্যালয়ের আইসিটি সেল সব প্রস্তুতি সম্পন্ন করেছে। এ বিষয়ে উপাচার্য অধ্যাপক ড. মো. আখতারুজ্জামান অনুমোদন দিয়েছেন। শিক্ষার্থীদের ই-মেইল এড্রেস Google-এর G-Suite for Education-এর মাধ্যমে প্রদান করা হবে; যেখানে শিক্ষার্থীরা ই-মেইল ছাড়াও গুগল ড্রাইভ, গুগল ক্লাসরুম, গুগল মিটসহ G-Suite-এর অন্যান্য সার্ভিস ব্যবহার করতে পারবে।এতে আরও বলা হয়, প্রতিটি বিভাগ/ইন্সটিটিউটে একজন করে ‘ই-মেইল অ্যাডমিন’ মনোনয়ন প্রদান এবং শিক্ষার্থীদের তথ্য যাচাই করে আইসিটি সেলে প্রেরণ করবে। এরপর শিক্ষার্থীদের ই-মেইল অ্যাকাউন্ট প্রদান করা হবে।
",20/9/2020,education
ধর্ষণের অভিযোগে রাবি টিএসসিসির উপপরিচালকের বিরুদ্ধে মামলা,"ছাত্রীকে ধর্ষণের অভিযোগে রাজশাহী বিশ্ববিদ্যালয়ের শহীদ সুখরঞ্জন সমাদ্দার ছাত্র-শিক্ষক সাংস্কৃতিক কেন্দ্রের (টিএসসিসি) উপপরিচালক (সংগীত) রকিবুল হাসান রবিনের বিরুদ্ধে মামলা হয়েছে।



বুধবার সকালে মহানগরীর মতিহার থানায় ভুক্তভোগী ছাত্রীর বাবা এ মামলা দায়ের করেন। মতিহার থানার ওসি এএসএম সিদ্দিকুর রহমান মামলার বিষয়টি নিশ্চিত করে বলেন, ভুক্তভোগীর বাবা বাদী হয়ে নারী ও শিশু নির্যাতন দমন আইনে মামলা করেছেন। আমরা বিষয়টি তদন্ত করছি।মামলার এজাহারে উল্লেখ করা হয়েছে, ২০১০ সালে তার মেয়ে ১২ বছর বয়সে রকিবুল হাসানের কাছে গান শিখতেন। রবিন বাড়িতে এসে গান শেখাতেন। এসময় রবিন পরিবারের সদস্যদের কাছে বিশ্বস্ত হয়ে ওঠেন। এই সুযোগ ব্যবহার করে তার মেয়ের ওপর যৌন নির্যাতন করেছেন রবিন। তখন ভয়ভীতি দেখিয়ে মানসিকভাবে বিপর্যস্ত করে একাধিকবার ধর্ষণ করেছেন। সে সময় তার মেয়ে এ বিষয়ে বাবা-মাকে বলতে সাহস করেননি।এজাহারে আরও বলা হয়, বর্তমানে তার মেয়ে ভারতে একটি বিশ্ববিদ্যালয়ে পড়ছেন। কয়েক মাস আগে দেশে ফিরে তার মেয়ে জানতে পারেন, রবিন আরও অনেক মেয়ের সঙ্গে এ রকম অনৈতিক কাজ করেছেন। এরপরই ভুক্তভোগী তাদেরকে (বাবা-মা) বিষয়টি বলেছেন। আর যেন কোনো মেয়ের ক্ষতি না করতে পারে, এছাড়া এই ঘটনার অন্যায়ের প্রতিবাদ করা উচিত– এরকম উপলব্ধি থেকে তার মেয়ে এর প্রতিবাদ করছেন।এর আগে গত ২৩ আগস্ট বিশ্ববিদ্যালয়ের প্রশাসনের কাছে জমা দেয়া লিখিত অভিযোগের প্রেক্ষিতে রবিনের বিরুদ্ধে যৌন নির্যাতন প্রতিরোধ সেল তদন্ত করছে। গত ২ সেপ্টেম্বর উপাচার্য দফতর থেকে বিশ্ববিদ্যালয়ের সেলে পাঠানো অভিযোগের বিষয়ে ৯ সেপ্টেম্বর একটি সভা হয়েছে।এ বিষয়ে যৌন নির্যাতন প্রতিরোধ সেলের সভাপতি ও বিশ্ববিদ্যালয়ের প্রাণিবিদ্যা বিভাগের অধ্যাপক রেজিনা লাজ বলেন, আমরা অভিযোগ পাওয়ার পর প্রথম সভা করেছি। ঘটনাটি অনেক আগের। আমরা দ্রুত সময়ের মধ্যে তদন্ত শেষ করার চেষ্টা করছি।",20/9/2020,education
ফিনল্যান্ডে ভর্তিচ্ছু ছাত্র-ছাত্রীদের জন্য নতুন ঘোষণা,"ফিনল্যান্ড পররাষ্ট্র মন্ত্রণালয়ের ভিসা সেকশনের (হেলসিঙ্কি) মতে বাংলাদেশি ছাত্র-ছাত্রী যারা ফিনল্যান্ডের বিভিন্ন শিক্ষা প্রতিষ্ঠানে শরৎকালীন সেশন-২০২০ এ ভর্তি হবার সুযোগ পেয়েছেন, তাদের রেসিডেন্স পারমিট সংক্রান্ত যাবতীয় বিষয়ে তাদের শিক্ষা প্রতিষ্ঠানের সঙ্গে যোগাযোগ করতে হবে। ফিনল্যান্ড পররাষ্ট্র মন্ত্রণালয় এ তথ্য জানিয়েছে।



কারণ করোনাভাইরাসের কারণে ফিনল্যান্ড পররাষ্ট্র মন্ত্রণালয়ের অধীনে দিল্লী ভিসা সেকশন অনির্দিষ্ট সময়ের জন্য বন্ধ এবং তাদের বিশ্বস্ত আউটসোর্সিং অংশীদার ভিএফএস (যারা অ্যাপ্লিকেশন প্রাপ্তির একটি উল্লেখযোগ্য চুক্তি প্রক্রিয়াকরণ করে যেমন বায়োমেট্রি সংরক্ষণ এবং আবেদনকারীদের জন্য অ্যাপয়েন্টমেন্টের ব্যবস্থা করা) পারমিট কেন্দ্রগুলো এখনও বন্ধ রয়েছে। ফিনল্যান্ড পররাষ্ট্র মন্ত্রণালয়ের ভিসা সেকশনের জানা নেই কখন তাদের আউটসোর্সিং পার্টনার ভিএফএস-এর কেন্দ্রগুলো খুলতে পারে। তবে চলমান করোনাভাইরাস পরিস্থিতির ওপর নির্ভর করছে ভিএফএসের কার্যক্রম শুরু হওয়া। 

নয়াদিল্লীতে ফিনিস দূতাবাসের অভিবাসন বিভাগ যখন খুলবে (কখন খুলবে যদিও এই মুহূর্তে পূর্বাভাস দেওয়া খুব কঠিন) তখন ফিনিস ভিসা ইউনিট প্রাথমিকভাবে সেই শিক্ষার্থীদের বিষয়ে কাজ করবে যারা শরৎকালীন ২০২০ সালের পাঠদানে অংশ নিবে। অর্থাৎ বাংলাদেশের ছাত্র-ছাত্রীদের জন্য যেসব শিক্ষা প্রতিষ্ঠান শরৎকালীন পাঠদানের ব্যবস্থা করবে। শুধুমাত্র তারা প্রয়োজনীয় কাগজপত্রসহ দিল্লী দূতাবাসে আসার আগে তাদের অগ্রিম সাক্ষাতের বিষয় নিশ্চিত করতে হবে। এক্ষেত্রে ফিনিস দূতাবাসের অভিবাসন বিভাগ সর্বোত্তম চেষ্টা করছে যাতে করে নির্বাচিত ভর্তিচ্ছু সকল ছাত্র-ছাত্রীরা যথা সময়ে তাদের শিক্ষা প্রতিষ্ঠানের পাঠদান কর্মসূচীতে অংশগ্রহণ করতে পারে। এখানে ফিনল্যান্ড পররাষ্ট্র মন্ত্রণালয়ের ভিসা সেকশনের প্রদেয় চিঠির (ই-মেইল) কিছু অংশ হুবহু তুলে ধরা হলো- When opening the immigration section also in New Delhi, at some point not predicted as yet, we will be primarily serving those students who are attending contact teaching in the fall 2020. Various educational institutions have announced that they will not organize contact teaching in the fall semester 2020; From: MFA Visas Date: Wed, 5 Aug, 2020 at 4:52 PM)। যাদের শিক্ষা প্রতিষ্ঠান পাঠদানের প্রস্তাবের পরিবর্তে দূরশিক্ষণ (ডিসটেন্স লার্নিং) পাঠদানের ব্যবস্থা করেছে তাদের নয়াদিল্লীতে ফিনিস দূতাবাসের অভিবাসন বিভাগে অ্যাপয়েন্টমেন্ট বুক করার দরকার নাই। ফিনল্যান্ড পররাষ্ট্র মন্ত্রণালয়ের ভিসা সেকশনের মতে, করোনাভাইরাসের কারণে অধিকাংশ শিক্ষা প্রতিষ্ঠান অনলাইন পাঠদানের ব্যবস্থা করেছে।

ফিনল্যান্ড পররাষ্ট্র মন্ত্রণালয়ের ভিসা সেকশন সকল ছাত্র-ছাত্রীদের পাঠ গ্রহণের আসন, পরবর্তী সেশনের জন্য সুরক্ষিত রাখা যায় কিনা এ বিষয়ে সকল শিক্ষা প্রতিষ্ঠানের সঙ্গে আলোচনা করার প্রস্তুতি গ্রহণ করেছে। তাই সকল নির্বাচিত ছাত্র-ছাত্রীরা, ফিনল্যান্ডে শিক্ষা গ্রহণের আসন ধরে রাখার জন্য অতি সত্ত্বর তাদের শিক্ষা প্রতিষ্ঠানের সঙ্গে যোগাযোগ করতে হবে। এক্ষেত্র করোনাভাইরাসের কারণে তারা সঠিক সময়ে পড়াশুনা সংক্রান্ত রেসিডেন্স পারমিট নাও পেতে পারে।

সর্বোপরি ফিনল্যান্ড পররাষ্ট্র মন্ত্রণালয়ের ভিসা সেকশন এও বলেছে যে, এই দুর্ভাগ্যজনক পরিস্থিতিতে (করোনা মহামারীর কারণে) তারা ভর্তিচ্ছু ছাত্র-ছাত্রীদের ভালো সেবা দিতে না পারায় অত্যন্ত দুঃখিত।এখানে উল্লেখ্য, ফিনল্যান্ডে পড়তে ইচ্ছুক বাংলাদেশি ছাত্র-ছাত্রীদের সমস্যাকে তুলে ধরার মাধ্যমে তা লাঘব করার জন্য বাংলাদেশ ডক্টরেটস প্লাটফর্ম ইন ফিনল্যান্ড (রেজিঃ বিডিপিএফ, আর ওয়াই ৩১১৭০৩২-৮) গত ১৬ জুন একটি চিঠি (ই-মেইল) প্রেরণ করেছিল ফিনল্যান্ডের পররাষ্ট্রমন্ত্রীর কাছে, যা দৈনিক যুগান্তরে প্রকাশ পায়। এছাড়াও গত ১০ জুলাই ফিনল্যান্ডে পড়তে ইচ্ছুক বাংলাদেশি ছাত্র-ছাত্রীদের সমস্যাকে তুলে ধরার মাধ্যমে তা লাঘব করার জন্য বাংলাদেশ ডক্টরেটস প্লাটফর্ম ইন ফিনল্যান্ড (বিডিপিএফ) চিঠি দিয়েছিল বাংলাদেশের পররাষ্ট্র মন্ত্রণালয়ে দপ্তরে। ফিনল্যান্ডের পররাষ্ট্র মন্ত্রণালয় উত্তর প্রদান করে (ই-মেইল) ৮ জুলাই, যা দৈনিক যুগান্তরে প্রকাশ পায়। একইভাবে বাংলাদেশ পররাষ্ট্র মন্ত্রণালয়ের দপ্তর থেকেও বিডিপিএফ তাদের চিঠির উত্তর পাবে বলে আশা করছে। বিডিপিএফ-এর উপদেষ্টা কমিটির সদস্য ড. সুনীল কুণ্ডু ফিনল্যান্ড পররাষ্ট্র মন্ত্রণালয়ের ভিসা সেকশনের সঙ্গে সর্বশেষ যোগাযোগ করার জন্য বাংলাদেশ ডক্টরেটস প্লাটফর্ম ইন ফিনল্যান্ডের পক্ষ থেকে অসংখ্য ধন্যবাদ। ",20/9/2020,education
টোকিও ইন্টারন্যাশনাল ইউনিভার্সিটিতে বাংলাদেশি শিক্ষার্থীদের উচ্চশিক্ষার সুযোগ,"রাজধানীর গুলশানে একটি হোটেলে বাংলাদেশি শিক্ষার্থীদের জাপানের টোকিও ইন্টারন্যাশনাল ইউনিভার্সিটিতে (টিআইইউ) পড়াশোনার সুযোগ সম্পর্কে জানাতে এবং জাপানের বৃত্তি নিয়ে অবহিত করার জন্য একটি সেমিনারের আয়োজন করা হয়।



শনিবার ঢাকার ওয়েস্টিন হোটেলে শিক্ষার্থীরা বিনামূল্যে ওই সেমিনারে অংশগ্রহণ করেন। এতে উপস্থিত ছিলেন অভিভাবকরাও। বাংলাদেশ থেকে ২২ শিক্ষার্থী এপ্রিল সেশনে পড়াশোনার জন্য জাপানের টিআইইউতে যাচ্ছেন।টিআইইউ ইংরেজি ভাষায় ই-ট্র্যাক প্রোগ্রামের আওতায় বিজনেস ইকোনমিকস, ইন্টারন্যাশনাল রিলেশনস এবং ডিজিটাল বিজনেস অ্যান্ড ইনোভেশনসে চার বছরের স্নাতক ডিগ্রি অর্জনের সুযোগ দিচ্ছে। টোকিওর ওই শিক্ষাপ্রতিষ্ঠানটিতে পরবর্তী সেশনের জন্য আবেদনের সময়সীমা ২৪ মার্চ। তাই ভর্তি হতে চাইলে শিক্ষার্থীদের আবেদনের জন্য দ্রুত যোগাযোগ করতে বলা হয়েছে।সেমিনারে বিশ্ববিদ্যালয়ে অধ্যয়নের বিষয়, আবেদনের প্রক্রিয়া, বৃত্তির সুযোগ, কর্মসংস্থান এবং পড়াশোনা শেষে অভিবাসনের সুযোগ নিয়েও আলোচনা করা হয়।টোকিও ইন্টারন্যাশনাল ইউনিভার্সিটি (টিআইইউ) ১৯৬৫ সালে ব্যবসা ও বাণিজ্যিক বিষয়ের ওপর ভিত্তি করে প্রতিষ্ঠিত হয়েছিল এবং শিক্ষা মন্ত্রণালয়ের অনুমোদনে কলেজ থেকে একটি বেসরকারি বিশ্ববিদ্যালয়ে পরিণত হয়।বর্তমানে শিক্ষাপ্রতিষ্ঠানটিতে পাঁচটি স্নাতক স্কুল এবং চারটি স্নাতকোত্তর উচ্চশিক্ষা নেয়ার স্কুল রয়েছে। ই-ট্র্যাক ক্লাসগুলো শিক্ষকদের সঙ্গে ছাত্রদের একটি ঘনিষ্ঠ সম্পর্কের বিকাশ করে।এ ছাড়া টিআইইউ প্রথম থেকেই মার্কিন যুক্তরাষ্ট্রের ওরেগনের উইলমেট বিশ্ববিদ্যালয়ের সঙ্গে সংযুক্ত ছিল এবং বিশ্বের অন্য নামিদামি বিশ্ববিদ্যালয়গুলোর সঙ্গেও ভালো সম্পর্ক গড়ে তুলেছে।আন্তর্জাতিকমানের শিক্ষাব্যবস্থা নিশ্চিত করার লক্ষ্য নিয়ে টিআইইউ নিয়মিতভাবে তার অনুশীলনমুখী কারিকুলামকে প্রসারিত করে চলেছে। শিক্ষার্থীদের ৩০-১০০ শতাংশ মেধাভিত্তিক বৃত্তিও দেয়া হয়।



টিআইইউর প্রায় সাড়ে ৬ হাজার শিক্ষার্থীর মধ্যে বিশ্বের ৬০ দেশের শিক্ষার্থী রয়েছেন প্রায় ১২০০ জন।এসব শিক্ষার্থী তাদের জীবনযাত্রার ব্যয়ভার বহনের জন্য জাসসো বৃত্তিও পান। টিআইইউ বিদেশি শিক্ষার্থীদের জন্য প্রথম বছরে জাপানে একটি নিরাপদ পরিবেশে আবাসনের ব্যবস্থা করে।এসব ডরমেটরি ক্যাম্পাসের খুব কাছেই অবস্থিত। ক্যাম্পাসের ভেতরে শিক্ষার্থীদের জন্য হালাল খাবারের ব্যবস্থা রয়েছে। বিশ্ববিদ্যালয়ের বিভিন্ন শিক্ষার্থীর জন্য বেশ কয়েকটি ক্রীড়া ও সাংস্কৃতিক ক্লাব রয়েছে।",20/9/2020,education
গ্রিন ইউনিভার্সিটি ও অস্ট্রেলিয়ার ডেকিনের মধ্যে সমঝোতা,"শিক্ষা ও পারস্পারিক গবেষণা বিনিময়ের লক্ষ্যে গ্রিন ইউনিভার্সিটি ও অস্ট্রেলিয়ার ডেকিন ইউনিভার্সিটির মধ্যে সমঝোতার বিষয়ে উভয়পক্ষ আগ্রহ প্রকাশ করেছে।



মঙ্গলবার ডেকিন বিশ^বিদ্যায়ের অধ্যাপক জেমিল আবওয়াজি গ্রিন ইউনিভার্সিটির উপাচার্য ও উপ-উপাচার্যের সঙ্গে সাক্ষাৎকালে এই বিষয়ে বিস্তারিত আলোচনা করেন। সাক্ষাৎকালে তাঁরা পারস্পরিক স্বার্থ-সংশ্লিষ্ট নানা বিষয় নিয়েও কথা বলেন। এ সময় অধ্যাপক জেমিল আবওয়াজি তার বিশ্ববিদ্যালয়ের শিক্ষা ও গবেষণা কার্যক্রম সম্পর্কে সংক্ষিপ্তভাবে অবহিত করেন। তিনি বলেন, তার বিশ্ববিদ্যালয় ইউনিভার্সিটির সঙ্গে শিক্ষা ও গবেষণা সংক্রান্ত যৌথ কার্যক্রম গ্রহণে আগ্রহী। এ ক্ষেত্রে গ্রিন ইউনিভার্সিটি শিক্ষকদের জন্য এমফিল ও পিএইচডি ডিগ্রীও অফার করেন। এছাড়াও দুই বিশ্ববিদ্যালয় উভয়ের মধ্যে ছাত্র বিনিময়, ইন্টারন্যাশনাল রিসার্চ প্রজেক্টে যৌথ বিনিময়, যৌথভাবে শিক্ষা ও প্রশিক্ষণ কর্মসূচি গ্রহণ, কনফারেন্স আয়োজন, শিক্ষার পরিবেশ ও গবেষণার উন্নয়নে সুযোগ সৃষ্টির লক্ষ্যে কাজ করবেন বলে জানান। সাক্ষাতে উভয় পক্ষই বিশ্ববিদ্যালয়ের মধ্যে একটি সমঝোতা স্মারক স্বাক্ষরের সম্ভাব্যতা নিয়েও ফলপ্রসূ আলোচনা করেন।সভায় গ্রিন ইউনিভার্সিটির উপাচার্য অধ্যাপক ড. মো. গোলাম সামদানী ফকির, উপ-উপাচার্য অধ্যাপক ড. মোঃ আব্দুর রাজ্জাক, কম্পিউটার সায়েন্স অ্যান্ড ইঞ্জিনিয়ারিং বিভাগের চেয়ারম্যান অধ্যাপক ড. চৌধুরী ফারহান আহমেদ, ভারপ্রাপ্ত রেজিস্ট্রার মো. সাইফুল ইসলাম প্রমুখ উপস্থিত ছিলেন।উপ-উপাচার্য অধ্যাপক ড. মো. আব্দুর রাজ্জাক অধ্যাপক জেমিল আবওয়াজিকে গ্রিন ইউনিভার্সিতে আসা এবং এর সাথে যৌথ সহযোগিতামূলক শিক্ষা কার্যক্রম গ্রহণ করার ব্যাপারে আগ্রহ প্রকাশ করায় আন্তরিক ধন্যবাদ জানান।",20/9/2020,education
বাংলাদেশি শিক্ষার্থীদের জার্মানিতে উচ্চ শিক্ষার সুযোগ বাড়ছে,"বাংলাদেশি শিক্ষার্থীদের জন্য জার্মানিতে উচ্চ শিক্ষার সুযোগ বাড়ছে। গবেষক, প্রকৌশল বিজ্ঞান এবং বিভিন্ন বিষয়ে স্নাতক বা ডিপ্লোমা কোর্সে ভর্তি হওয়ার সুযোগ থাকছে। জার্মান একাডেমিক এক্সচেঞ্জ সার্ভিসের (ডিএএডি) আওতায় শিক্ষার্থীরা স্কলারশিপ পাবেন।



সোমবার বিকালে রাজধানীর বারিধারাস্থ জামান অ্যাম্বাসীতে এক সংবাদ সম্মেলনে এ সব তথ্য জানান বাংলাদেশস্থ জার্মান রাষ্ট্রদূত পিটার পারেন হোল্টজ। সংবাদ সম্মেলনে বলা হয়, বাংলাদেশ-জার্মানের মধ্যে বন্ধুত্বপূর্ণ সম্পর্ক বিরাজমান। সে কারণে জার্মান বাংলাদেশি শিক্ষার্থীদের বিশেষ উচ্চশিক্ষায় বিশেষ সুযোগ সৃষ্টি করছে। দু’দেশের মধ্যে শিক্ষা, সংস্কৃতি ও উন্নয়ন পলিসিগত সহযোগিতা বাড়লে দু’দেশের সম্পর্ক দৃঢ় হবে। এ জন্য ভিসা সহজীকরণেরও উদ্যোগ গ্রহণ করা হয়েছে।সংবাদ সম্মেলনে আরও বলা হয়, বাংলাদেশ থেকে জার্মানিতে উচ্চ শিক্ষার হার ক্রমাগত বাড়ছে। ২০১৪ সালে ছিল ২ হাজার ২৭৭ জন, ২০১৫ সালে ছিল ২ হাজার ৫১৪ জন, ২০১৬ সালে ছিল ২ হাজার ৬২৩ জন, ২০১৭ সালে ছিল ২ হাজার ৭৬৪ জন এবং ২০১৮ সালে ছিল ৩ হাজার ২২০ জন। বৃদ্ধির হার ৩০ শতাংশ।সাংবাদিকদের প্রশ্নের জবাবে বলেন, জার্মানিতে দিন দিন বিদেশি শিক্ষার্থীদের আগ্রহ বাড়ছে। ২০১৪-১৫ সেশনে মোট শিক্ষার্থীর মধ্যে বিদেশি শিক্ষার্থী ছিল ১১ দশমিক ৯১ শতাংশ, ২০১৫-১৬ সেশনে বেড়ে দাঁড়ায় ১২ দশমিক ৩৪ শতাংশ, ২০১৬-১৭ সেশনে বেড়ে দাঁড়ায় ১২ দশমিক ৭৮ শতাংশ, ২০১৭-১৮ সেশনে বেড়ে দাঁড়ায় ১৩ দশমিক ১৭ শতাংশ এবং ২০১৮-১৯ সেশনে বেড়ে দাঁড়ায় ১৩ দশমিক ৭৬ শতাংশ। সংবাদ সম্মেলনে অন্যদের মধ্যে উপস্থিত ছিলেন, ডিএএডির বাংলাদেশ প্রতিনিধি খন্দকার মুজাদ্দিদ হায়দার, মোহাম্মদ সাহাদাত হোসাইন, মারুফা আকতার প্রমুখ।",20/9/2020,education
বৃত্তি নিয়ে রাশিয়ায় উচ্চশিক্ষা,"স্বাধীনতার পর বাংলাদেশ ও রাশিয়ার মধ্যে ‘মৈত্রী ও সহযোগিতা’ চুক্তি হয়। ওই চুক্তি অনুযায়ী বাংলাদেশি শিক্ষার্থীরা অনার্স, মাস্টার্স ও পিএইচডি কোর্সে রাশিয়ায় পড়াশোনার সুযোগ পাচ্ছে।



রাশিয়ায় বিশ্ববিদ্যালয়ে বিজ্ঞান, কলা ও বাণিজ্য শাখার সব বিষয়ে পড়া সম্ভব। রাশিয়ায় ব্যাচেলর ডিগ্রির মেয়াদ চার বছর, মাস্টার্স ডিগ্রির মেয়াদ দুই বছর, বিশেষায়িত ডিপ্লোমার মেয়াদ পাঁচ-ছয় বছর। তবে শুরুতে প্রত্যেক শিক্ষার্থীকে এক বছর রুশ ভাষা শিখতে হয়। ভর্তির তথ্য ও বৃত্তির ব্যবস্থা ২০২০-২১ শিক্ষাবর্ষে রাশিয়া সরকার বাংলাদেশি শিক্ষার্থীদের জন্য ব্যাচেলর ও মাস্টার্স, পিএইচডি সহ ৬৫টি বৃত্তি ঘোষণা করেছে। যা শুধু মাত্র অনলাইনে আবেদন গ্রহণ করা হবে। ঢাকার রুশ বিজ্ঞান ও সংস্কৃতি কেন্দ্রের শিক্ষা বিভাগ থেকে রবি থেকে বৃহস্পতিবার সকাল ১০ থেকে ৫ টা পর্যন্ত এই আবেদনের সকল নিয়মাবলী সম্পর্কে জানা যাবে। অনলাইনে আবেদন করার ঠিকানা (https://future-in-russia.com)। আবেদনের সময়সীমা ২৯ ফেব্রুয়ারি ২০২০। আবেদন সম্পূর্ণ হলে অনলাইন আবেদনের কপি সহ সকল শিক্ষাগত যোগ্যতার সনদপত্র ফটোকপি ও পাসপোর্ট কপি রুশ বিজ্ঞান ও সংস্কৃতি কেন্দ্রে জমা দিতে হবে। চলতি বছরের বৃত্তির বিষয়ে জানতে রুশ বিজ্ঞান ও সংস্কৃতি কেন্দ্রে ৫ ও ১৯ ফেব্রুয়ারি বিকাল ৪টায় ‘রাশিয়ায় উচ্চশিক্ষা’ বিষয়ক সেমিনারে অংশ নিতে পারেন। ভর্তির সময় ও শিক্ষাবর্ষ রাশিয়ার শিক্ষাবর্ষ শুরু হয় সেপ্টেম্বরে। শিক্ষাবর্ষ ২টি সেমিস্টারে বিভক্ত। প্রথমটি সেপ্টেম্বরে এবং দ্বিতীয়টি ফেব্রুয়ারিতে। সেমিস্টার বিরতিতে রয়েছে ছুটি। জানুয়ারিতে দুই সপ্তাহ ও জুলাই-আগস্টে ছয় সপ্তাহ। এ সময় শিক্ষার্থীদের খন্ডকালীন চাকরির সুযোগও রয়েছে। চলতি বছর থেকে বিদেশি শিক্ষার্থীরা পড়াশোনার পাশাপাশি সারাবছর খন্ডকালীন কাজের সুযোগ পাবেন। দেশটিতে এ সংক্রান্ত একটি আইন ইতোমধ্যে পাশ হয়েছে।

নিজ খরচে রাশিয়ায় শিক্ষা ব্যয় রাশিয়ায় পড়াশোনার খরচ অন্যান্য দেশের তুলনায় কম। বিজ্ঞান বিভাগের (স্নাতক) জন্য টিউশন ফি দুই হাজার পাচঁ শত থেকে আট হাজার ডলার, কলা বিভাগের (স্নাতক) জন্য তিন হাজার দুইশত থেকে পাঁচ হাজার ডলার এবং বাণিজ্য বিভাগের (স্নাতক) জন্য তিন হাজার থেকে ছয় হাজার ডলার।রাজধানী মস্কোর বাইরে টিউশন ফি আরও কম। নিজ খরচে রাশিয়ার খ্যাতনামা বিশ্ববিদ্যালয়ে ভর্তি হওয়ার জন্য গড় নম্বর থাকতে হবে ৬০ থেকে ৭০ শতাংশ। বিদেশি ছাত্রছাত্রীদের জন্য রয়েছে হোস্টেল সুবিধা। এটির জন্য ব্যয় হবে বছরে চারশত থেকে আড়াই হাজার ডলার। যোগাযোগ করতে পারেন শিক্ষা বিভাগ, রুশ বিজ্ঞান ও সংস্কৃতি কেন্দ্র, ৪২ ভাষা সৈনিক এম এ মতিন সড়ক (সড়ক-৭) ধানমন্ডি আ/এ, ঢাকা।",20/9/2020,education
অনলাইনে ক্লাস নেয়ার অনুমতি চায় কোচিং সেন্টারগুলো,"করোনাভাইরাসের কারণে ঘোষিত ছুটির মধ্যে শিক্ষা কার্যক্রম চালিয়ে নিতে অনলাইনে ক্লাস শুরুর অনুমতি ও আর্থিক সহযোগিতা চেয়ে প্রধানমন্ত্রী কাছে আবেদন করেছে দেশের কোচিং সেন্টারের সংগঠন অ্যাসোসিয়েশন অব সাজেশন বাংলাদেশ (অ্যাসেব)।



আবেদনটি রোববার প্রধানমন্ত্রীর কার্যালয় দাখিল করা হয়।সংগঠনের আহ্বায়ক মুক্তিযোদ্ধা মো. ইমাদুল হক (ই হক স্যার) স্বাক্ষরিত ওই আবেদনে বলা হয়, শিক্ষা ব্যবস্থায় গতি সঞ্চার ও শিক্ষার্থীদের পড়ালেখার ক্ষতি পূরণে ছায়া শিক্ষা সেবাদানকারী প্রতিষ্ঠানসমূহের সংগঠন ‘অ্যাসোসিয়েশন অব শ্যাডো এডুকেশন বাংলাদেশ’ হতে পারে বিশেষ সহায়ক শক্তি। চিঠিতে বলা হয়, সংসদ টেলিভিশনের পাশাপাশি আমাদের সংগঠনটিকে অনলাইন লাইভ ক্লাসের অনুমতি দিলে শিক্ষার্থীদের পাঠদানের পাশাপাশি প্রশ্নোত্তর পর্বও চলমান রাখা সম্ভব। যা অনেকাংশে ক্লাস রুমে বসে ক্লাস করার মতোই হবে। তাই অন্যান্য ক্ষেত্রের মতো ব্যক্তি মালিকানাধীন এই ছায়া শিক্ষাপ্রতিষ্ঠানগুলোও আপনার সুদৃষ্টি ও আর্থিক সহযোগিতা প্রত্যাশা করে।",20/9/2020,education
তহবিল ঘাটতিতে বাড়ছে সংকট,"অবসর সুবিধা পেতে বেসরকারি শিক্ষা প্রতিষ্ঠানের শিক্ষক ও কর্মচারীদের বছরের পর বছর ঘুরতে হচ্ছে। ২০১৮ সালে অবসরে গিয়ে এখনও টাকা তুলতে পারেননি এই সংখ্যা প্রায় সাড়ে ২২ হাজার। শেষ জীবনে টাকা না পাওয়ায় গরিব অনেক শিক্ষক অনাহারে-অর্ধাহারে দিন কাটাচ্ছেন। কেউ কেউ টাকা না পেয়ে মারা গেছেন। আবার অসুস্থ কেউ চিকিৎসা করাতে পারছেন না। কন্যাকে বিয়ে দিতে পারছেন না এমন শিক্ষক-কর্মচারীও আছেন।



ব্যানবেইসে অবস্থিত অবসর বোর্ডের দফতরের সামনে ১৪ সেপ্টেম্বর কথা হয় পটুয়াখালীর বাউফলের নান্টুর সঙ্গে। তিনি জানান, তার বাবা দেলোয়ার হোসেন স্থানীয় পূর্ব খাজুরবাড়িয়া দাখিল মাদ্রাসা থেকে অবসরে যান ২০১৭ সালের মার্চে। এরপর ৩ আগস্ট অবসর সুবিধার জন্য আবেদন করা হয়। কিন্তু ওই অর্থ এখন পর্যন্ত পাননি। দু’বছর আগে তার বাবা মারা গেছেন।শরীয়তপুরের ভেদরগঞ্জ উপজেলার সিরাজ সিকদার ডিগ্রি কলেজের অধ্যক্ষ মুজিবুল হক জানান, ২০১৮ সালের ৪ জুলাই তিনি অবসরে যান। এরপর থেকে তিনি ধরনা ধরছেন, কিন্তু অবসর সুবিধার টাকা পাননি আজও। এ রকম আরও বেশকিছু শিক্ষক ও কর্মচারী এবং তাদের আত্মীয়স্বজন জানান কষ্টের কথা।বোর্ডের সচিব অধ্যক্ষ শরীফ আহমদ সাদী যুগান্তরকে বলেন, এটা ঠিক যে ২২ হাজার ৪৩৩ শিক্ষক-কর্মচারীর আবেদন জমা আছে। করোনা পরিস্থিতি উপেক্ষা করেই প্রতিদিনই কেউ না কেউ প্রাপ্য অর্থের তথ্য জানতে এই ভবনে আসছেন। কিন্তু তহবিল সংকটের কারণে চাহিদামতো সুবিধা দিতে পারছি না।তবে ভুক্তভোগী শিক্ষকের সংখ্যা আড়াই বছরে প্রায় সাড়ে ২৩ হাজার কমেছে বলে উল্লেখ করে তিনি জানান, আবেদনকারীর সংখ্যাটা ছিল প্রায় ৪৬ হাজার। শিক্ষকদের দুঃখ-কষ্টের কথা অবগত হয়ে পরপর তিন অর্থবছরে প্রধানমন্ত্রী শেখ হাসিনা বোর্ডকে এক হাজার ৩১৭ কোটি টাকা প্রদান করেছেন। এ কারণেই অল্পসময়ে ভুক্তভোগীর সংখ্যা অর্ধেকে নেমে এসেছে। এর আগে কোনো সরকার বেসরকারি শিক্ষকদের কথা এভাবে ভাবেনি।সংশ্লিষ্টরা জানান, বর্তমানে ২২ হাজার ৪৩৩ শিক্ষক-কর্মচারীর আবেদন জমা আছে। এসব আবেদনের বিপরীতে প্রাপ্য পরিশোধে প্রয়োজন দুই হাজার ৮৪৮ কোটি টাকা। অন্যদিকে প্রতিমাসে গড়ে ৮৩৩টি আবেদন এর সঙ্গে যুক্ত হচ্ছে। এসব আবেদন নিষ্পত্তিতে প্রতি মাসে দরকার ১০৫ কোটি টাকা। বোর্ডের আয়ের মধ্যে আছে ৪ লাখ শিক্ষক-কর্মচারীদের এমপিও থেকে কেটে রাখা ৬ শতাংশ হারে মাসিক চাঁদা এবং স্থায়ী আমানতের সুদ। প্রতি মাসে চাঁদা বাবদ জমা হয় ৬০ কোটি। আর স্থায়ী আমানত থেকে মাসে আসে ৬ কোটি টাকা। সেই হিসাবে প্রতিমাসে ঘাটতি থাকছে ৩৯ কোটি টাকা। ফলে বাধ্য হয়ে মাসে ৬৬ কোটি টাকার মধ্যে আবেদন নিষ্পত্তি করা হচ্ছে। এতে দিন দিন সংকট বাড়ছে।অবসর বোর্ডের কর্মকর্তারা জানান, ২০১৭ সালের ডিসেম্বর পর্যন্ত আবেদন নিষ্পত্তির করা হয়েছে। বর্তমানে ২০১৮ সালের জানুয়ারি থেকে মে মাস পর্যন্ত জমা হওয়া আবেদনের অবসর সুবিধার টাকা দেয়ার প্রক্রিয়া চলছে। আবেদনের নিরীক্ষা শেষ হয়েছে। এরপর বোর্ডসভায় অনুমোদন নিয়ে চেক পাঠানো হবে। নভেম্বরের মধ্যে আবেদনকারীরা অর্থ পেয়ে যাবেন।২০০২ সালে বেসরকারি শিক্ষকদের অবসর সুবিধা দেয়া শুরু হয়। আইন অনুযায়ী শিক্ষকরা প্রতিমাসে এমপিও বা বেতন থেকে চাঁদা দেবেন। শুরুতে এটা ৪ শতাংশ ছিল। পরে এটা ৬ শতাংশ করা হয়। পাশাপাশি প্রতিবছর এই খাতে সরকারি অনুদানও আসার কথা ছিল। কিন্তু শুরু থেকেই এই অবসর সুবিধা বোর্ড চরম অবহেলিত। ২০১৬ সাল পর্যন্ত এই বোর্ডের এফডিআর ছিল মাত্র ৮৯ কোটি টাকা। এটা থেকে নামমাত্র আয় ছিল। এছাড়া বিভিন্ন সময়ে সদস্য সচিব হিসেবে যারা দায়িত্ব পালন করে গেছেন তাদের কারও কারও বিরুদ্ধে নানা অনিয়ম-দুর্নীতির অভিযোগও উঠেছিল। ফলে চাঁদার টাকায় কেবল আবেদনকারীদের বিদায় করা হতো। আয়ের তুলনায় দাবি বেশি থাকায় সৃষ্টি হয় মহাসংকট।এ বিষয়টি জানতে পেরে ২০১৬ সালে প্রধানমন্ত্রী ৬৫০ কোটি টাকার অনুদান দেন। এর মধ্যে ৫০০ কোটিই দেন স্থায়ী তহবিল হিসেবে। পাশাপাশি ২০১৭ সালে ১০০ কোটি ও ২০১৮ সালে ৫৩২ কোটি টাকা থোক বরাদ্দ দেন প্রধানমন্ত্রী। থোক বরাদ্দের টাকায় শিক্ষকদের সুবিধা দেয়া হয়। যে কারণে আবেদনকারী অর্ধেকে নেমে আসে। আর স্থায়ী তহবিল এফডিআর করা হয়। বর্তমানে ৬১০ কোটি টাকার এফডিআর করা হয়েছে। এ ছাড়া ২০১৮ ও ২০১৯ সালে আরও ৩৫ কোটি টাকা স্থায়ী তহবিল হিসেবে দেয়া হয়। এ অর্থও শিগগির এফডিআর করা হবে।অবসর সুবিধা বোর্ডের সচিব অধ্যক্ষ শরীফ আহমদ সাদী বলেন, এই জট দূর করার উদ্যোগ নেয়া হয়েছে। মুজিববর্ষে বিশেষ কর্মসূচির আওতায় ১২ হাজার শিক্ষককে আমরা অবসরের অর্থ পরিশোধ করতে চাই। এজন্য সম্পূরক বাজেট থেকে এক হাজার কোটি টাকা চেয়ে শিক্ষা মন্ত্রণালয়ে আবেদন করা হয়েছে।",20/9/2020,education
জাতিসংঘে আস্থা রাখতে জনগণের মতকে গুরুত্ব দেওয়ার আহবান,"জাতিসংঘের উপর সাধারণ মানুষের আস্থা বজায় রাখার জন্য সংখ্যাগরিষ্ট জনগণের মতের প্রতিফলনকে অধিক গুরুত্ব দেওয়ার আহবান জানিয়েছেন বিশেষজ্ঞরা



জাতিসংঘের ৭৫ বছর পূর্তি উপলক্ষে আয়োজিত দু’দিনব্যাপী আন্তর্জাতিক ওয়েবিনারের প্রথম দিন বুধবার বক্তারা অর্থনৈতিক, সামাজিক ও সাংস্কৃতিক অধিকারের উপর অধিক গুরুত্ব দেওয়ার জন্য জাতিসংঘকে পরামর্শ দেন। নর্থ সাউথ বিশ্ববিদ্যালয়ের সেন্টার ফর পিস স্টাডি ও জাতিসংঘ যৌথভাবে এই ওয়েবিনারের আয়োজন করে।বক্তারা আন্তর্জাতিক সংস্থাকে নতুন করে ঢেলে সাজানোর উপর জোর দিয়ে বলেন, অভিবাসীর মতো বিষয় যা বাংলাদেশের মতো দেশের জন্য অত্যন্ত গুরুত্বপূর্ণ সেগুলো জাতিসংঘে অবহেলিত হচ্ছে। কিন্তু একই সময়ে কয়েকটি শক্তিশালী দেশ আন্তর্জাতিক সংস্থায় প্রাধান্য বিস্তার করে রেখেছে।জাতীয় মানবাধিকার কমিশনের সাবেক চেয়ারম্যান ও ঢাকা বিশ্ববিদ্যালয়ের আইন বিভাগের অধ্যাপক মিজানুর রহমান বলেন, পৃথিবীর সংখ্যাগরিষ্ঠের কাছে জাতিসংঘ অনৈতিক ও অন্যায্য একটি সংস্থা হিসাবে পরিগণিত হয়েছে। তিনি বলেন, বহুপাক্ষিক ব্যবস্থা ও দেশের সার্বভৌমত্বের মধ্যে একটি ভারসাম্য রক্ষা করতে ব্যর্থ হয়েছে জাতিসংঘ এবং এটি ওই সংস্থার জন্য একটি বড় চ্যালেঞ্জ।জাতিসংঘকে কয়েকটি বড় দেশের ক্লাব হিসেবে উল্লেখ করে মিজানুর রহমান বলেন, যে দেশ যত বেশি শক্তিশালী, সেই দেশ তত বেশি জাতিসংঘ নীতি লঙ্ঘন করে থাকে। জাতিসংঘ ছোট দেশগুলোর সমস্যার সমাধানের উপর গুরুত্ব দেয় না এবং বড় দেশগুলো জাতিসংঘের নীতি পদদলিত করে।ছোট দেশগুলোর দর্শন ও ইচ্ছার প্রতিফলন আন্তর্জাতিক মানবাধিকার ডকুমেন্টে নেই জানিয়ে সাবেক চেয়ারম্যান বলেন, পশ্চিমা বিশ্ব যে মানদণ্ড নির্ধারণ করে দিয়েছে ওই মানদণ্ডে সারা বিশ্বে মানবাধিকারকে পরিমাপ করা হয়। সমতাভিত্তিক অর্থনৈতিক ব্যবস্থা ও জনগণের সম্পৃক্ততা নিশ্চিত করার মাধ্যমে এই ব্যবস্থা দূর করা সম্ভব বলে মনে করেন মিজানুর রহমান।একশন এইডের কান্ট্রি ডিরেক্টর ফারাহ কবির বলেন, জাতিসংঘের গুরুত্ব নির্ভর করবে প্রতিটি দেশের জনগণ তাদের রাজনৈতিক নেতৃত্বের দায়বদ্ধতা কতটুকু নিশ্চিত করতে পারে তার উপর। কোভিড-১৯ নিয়ে আন্তর্জাতিক রাজনীতির দিকে দৃষ্টি আকর্ষণ করে তিনি বলেন, এ বিষয়ে সঠিক তথ্য দেওয়ার দায়িত্ব জাতিসংঘের, কারণ এই মহামারির কারণে স্বাস্থ্য ব্যবস্থার খারাপ অবস্থা জনসমক্ষে চলে এসেছে। জলবায়ু পরিবর্তনকে মানবাধিকারের ভেতরে অন্তর্ভুক্ত করার প্রতি জোর দেন তিনি।জর্ডানে বাংলাদেশের রাষ্ট্রদূত নাহিদা সোবহান বলেন, জাতিসংঘ মানবাধিকার কাউন্সিলের বিষয়াবলীর মধ্যে জলবায়ু পরিবর্তনকে অন্তর্ভুক্ত করার জন্য আলোচনা চলমান আছে। জাতিসংঘের সফলতা ও ব্যর্থতা মেনে নিয়ে নাহিদা সোবহান বলেন, জাতিসংঘ এখনও গুরুত্বপূর্ণ, কারণ এটি সবচেয়ে বড় বহুপক্ষীয় সংস্থা যেখানে সব দেশ বিভিন্ন ইস্যু নিয়ে কথা বলতে পারে। তবে নাহিদা সোবহান বলেন, অভিবাসী বিষয়টি জাতিসংঘে অবহেলিত, বিশেষ করে মহামারি সময়ে।নর্থ সাউথ বিশ্ববিদ্যালয়ের অধ্যাপক ও জাতীয় মানবাধিকার কমিশনের সদস্য ড. নমিতা হালদার কোভিড-১৯ এর টিকা বণ্টনের বিষয়ে জাতিসংঘের সম্পৃক্ততার উপর জোর দেন। তিনি বলেন, শিক্ষা খাতে বাজেট আরো বাড়াতে হবে। কারণ এটি মৌলিক অধিকার।জাতিসংঘ শরণার্থী সংস্থার এশিয়া প্যাসিফিক সেকশনের প্রধান ররি মানগুভেন বলেন, মিয়ানমারে সমস্যা প্রতিরোধের জন্য বাংলাদেশকে অনেক ক্ষতির সম্মুখীন হতে হয়েছে।রোহিঙ্গা জনগোষ্ঠীকে আরো বেশি কথা বলার সুযোগ দেওয়া উচিৎ জানিয়ে নর্থ সাউথ বিশ্ববিদ্যালয়ের অধ্যাপক হেলাল মহিউদ্দিন তাদের ইতিহাস সংরক্ষণের জন্য জাতিসংঘকে উদ্যোগ নেওয়ার পরামর্শ দেন।ব্রিগেডিয়ার জেনারেল মোহাম্মাদ রফিকুল ইসলাম বলেন, অনেক সময় শান্তিরক্ষী বাহিনী স্থানীয় মানুষদের সঙ্গে আলোচনা করে রাজনৈতিক সমাধানের চেষ্টা করে থাকে।নরওয়ের পররাষ্ট্র মন্ত্রণালয়ের বিশেষ দূত মারিতা সোরহেইম-রেনসভিক বাংলাদেশের নারী শান্তিরক্ষীদের প্রশংসা করে বলেন, বাংলাদেশের কাছ অনেক কিছু শেখার আছে।জাতিসংঘের আন্ডার সেক্রেটারি জেনারেল ফ্যাবরিজিও হশচাইল্ড জাতিসংঘ ঠিক মতো কাজ করছে জানিয়ে বলেন, তবে অনেকে মনে করে এখন জাতিসংঘের প্রয়োজন রয়েছে মৌলিক সেবা প্রদান করার জন্য। নর্থ সাউথ বিশ্ববিদ্যালয়ের ট্রাস্টি বোর্ডের চেয়ার জনাব এম এ কাশেম বলেন, বর্তমান সমস্যা-সংকুল সময়ে জাতিসংঘ একমাত্র সংস্থা যা সব দেশকে এক জায়গায় নিয়ে আসতে পারে। তিনি বলেন, প্রধানমন্ত্রী শেখ হাসিনা চ্যালেঞ্জ মোকাবিলার জন্য বহুপক্ষীয় ব্যবস্থার উপর সবসময় জোর দিয়ে থাকেন।
",20/9/2020,education
‘খিচুড়ি প্রশিক্ষণের প্রস্তাব নিয়ে হইচই করার মতো কিছু নেই’,"প্রাথমিক ও গণশিক্ষা প্রতিমন্ত্রী মো. জাকির হোসেন বলেছেন, স্কুলের বাচ্চাদের জন্য রান্না করা খাবার (খিচুড়ি) ব্যবস্থাপনা দেখতে বিদেশে কর্মকর্তাদের প্রশিক্ষণের প্রস্তাব নিয়ে হইচই করার মতো অবস্থা নেই।



বুধবার সচিবালয়ে সাংবাদিকদের এক বিফ্রিংয়ে এ কথা জানান তিনি।রান্না করা খাবার হিসেবে বাচ্চাদের খিচুড়ি দেওয়ার জন্য কর্মকর্তাদের বিদেশে প্রশিক্ষণের প্রস্তাব নিয়ে গণমাধ্যমে পরিবেশিত সংবাদের সমালোচনা করেন প্রতিমন্ত্রী।জাকির হোসেন বলেন, ১৯৪১ সালে কেরালায় স্কুলে মিড-ডে মিল চালু করেছে। আমি সেখানে দেখে এসে পাইলটিং করেছি। আমি যদি উকিল হই আমি কি সিনিয়রের কাছে শিখবো না?’ মিড-ডে মিলের বিশাল কর্মযজ্ঞ পরিচালনার দায়িত্বে থাকা কর্মকর্তাদের প্রশিক্ষণের জন্য ডিপিপিতে সামান্য কিছু টাকা রাখা হয়েছে। তিনি বলেন, যারা এই কর্ম পরিচালনা করবে, যেখানে দীর্ঘদিন থেকে এটা মিড-ডে মিল দেওয়া হচ্ছে, সেখানে কিছু শিক্ষা দেওয়ার জন্য। এটা কোনো খিচুড়ি পাক শিক্ষা নয়। এটা ম্যানেজমেন্টটা জানার জন্য, শেখার জন্য, কীভাবে করছে। এজন্য সামান্য কিছু টাকা ডিপিপিতে ধরা আছে।প্রাথমিক ও গণশিক্ষা প্রতিমন্ত্রী বলেন, যেকোনো বিষয়েই অভিজ্ঞতা নিতে হয়। অভিজ্ঞতা নিয়ে কাজ করলে তার ফলও ভালো পাওয়া যায়।প্রতিমন্ত্রী বলেন, প্রাথমিক স্তরের শিক্ষার্থীদের বিদ্যালয়ে দুপুরের খাবার দেওয়ার উদ্যোগটি ভালো করে করা হচ্ছে। মিড-ডে মিল আমরা ১৬টি উপজেলায় পাইলটিং (পরীক্ষামূলকভাবে চালু) করেছি প্রোগ্রামটা। আমরা বাচ্চাদের খিচুড়ি খাওয়াবো। তিনদিন বিস্কুট, তিনদিন রান্না করা খাবার খাওয়াবো। ডিম, কলা ইত্যাদি ইত্যাদি আমরা চিন্তা-ভাবনা করছি। যাতে আমরা বাচ্চাদের কিছুটা হলেও পুষ্টি দিতে পারি। সুন্দর স্বাস্থ্যবান শিশু না হলে পড়াশোনায়ও মনোযোগ দিতে পারে না।প্রাথমিক ও গণশিক্ষা মন্ত্রণালয় থেকে পরিকল্পনা কমিশনে পাঠানো ডিপিপিতে সারাদেশে মাঠ পর্যায়ে প্রায় এক হাজার কর্মকর্তাকে বিদেশে প্রশিক্ষণের প্রস্তাব করা হয়। এ নিয়ে গণমাধ্যমে সংবাদ প্রকাশ হলে বেশ সমালোচনা তৈরি হয়।",20/9/2020,education
পিএসসির নতুন চেয়ারম্যান সোহরাব হোসাইন,"শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সাবেক সিনিয়র সচিব মো. সোহরাব হোসাইনকে সরকারি কর্ম কমিশনের (পিএসসি) চেয়ারম্যান হিসেবে নিয়োগ দিয়েছে সরকার। তিনি বিদায়ী চেয়ারম্যান মোহাম্মদ সাদিকের স্থলাভিষিক্ত হচ্ছেন।



বুধবার এ বিষয়ে প্রজ্ঞাপন জারি করেছে জনপ্রশাসন মন্ত্রণালয়। প্রজ্ঞাপনে বলা হয়, অবসরোত্তর ছুটি স্থগিতের শর্তে সোহরাব হোসাইনকে এই পদে নিয়োগ দেয়া হয়েছে। তিনি দায়িত্বভার গ্রহণের তারিখ থেকে পরবর্তী পাঁচ বছর মেয়াদে বা তার বয়স ৬৫ বছর পূর্ণ হওয়া পর্যন্ত পিএসসির চেয়ারম্যান পদে দায়িত্ব পালন করবেন।সোহরাব হোসাইন চাকরি জীবনে বিসিএস প্রশাসন একাডেমিক রেক্টরসহ বিভিন্ন গুরুত্ব পূর্ণ দায়িত্ব পালন করেছেন।বাংলাদেশ সরকারি কর্মকমিশন পিএসসি বর্তমান চেয়ারম্যান মোহাম্মদ সাদিকের মেয়াদ আগামী শুক্রবার শেষ হচ্ছে।মো. সোহরাব হোসাইন শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সিনিয়র সচিব হিসেবে কর্মরত অবস্থায় অবসরে যান।",20/9/2020,education
"স্বাধীনতা বিসিএস সাধারণ শিক্ষা সংসদ, বরিশাল অঞ্চলের দ্বিতীয় প্রতিষ্ঠাবার্ষিকী উদযাপন","বঙ্গবন্ধুর আদর্শ ও মুক্তিযুদ্ধের চেতনাকে ধারণ করে আধুনিক সোনার বাংলা বিনির্মাণে বাংলাদেশ সিভিল সার্ভিসের সবচেয়ে বড় পরিবার বিসিএস সাধারণ শিক্ষা ক্যাডার কর্মকর্তাদের নিয়ে গড়া ‘স্বাধীনতা বিসিএস সাধারণ শিক্ষা সংসদ, বরিশাল অঞ্চল’ বিভিন্ন কর্মসূচির মাধ্যমে নগরীতে মঙ্গলবার দ্বিতীয় প্রতিষ্ঠাবার্ষিকী উদাযাপন করে।



২০১৮ সালের ১৫ সেপ্টেম্বর সরকারি মাধ্যমিক বিদ্যালয় সমূহের উন্নয়ন প্রকল্প পরিচালক জনাব প্রফেসর নাসির উদ্দীনকে আহবায়ক ও মোহাম্মদপুর কেন্দ্রীয় কলেজের অধ্যক্ষ জনাব সৈয়দ জাফর আলীকে সদস্য সচিব করে কেন্দ্রীয় কমিটি গঠিত হয়। ১৫ সেপ্টেম্বর ২০২০, সংগঠনটির দ্বিতীয় প্রতিষ্ঠাবার্ষিকীতে বরিশাল অঞ্চলের নেতৃবৃন্দ বরিশাল মহানগরের বঙ্গবন্ধু উদ্যানে জাতির পিতার প্রতিকৃতিতে শ্রদ্ধানিবেদনের জন্য পুষ্পমাল্য অর্পণ করেন। এ সময় উপস্থিত ছিলেন সরকারি ব্রজমোহন কলেজের শিক্ষক পরিষদের সম্পাদক ও ইসলামের ইতিহাস ও সংস্কৃতি বিভাগের সহকারী অধ্যাপক আলামিন সরোয়ার, মোঃ মাহবুবুর রহমান, সহকারী অধ্যাপক, ইংরেজি, সরকারি ব্রজমোহন কলেজ, মোঃ রেজাউল করিম, সহকারী অধ্যাপক, হিসাব বিজ্ঞান, সরকারি ব্রজমোহন কলেজ, মনোজ হালদার, সহকারী অধ্যাপক, হিসাব বিজ্ঞান, সরকারি ব্রজমোহন কলেজ, ড. মোঃ ইব্রাহিম খলিল, সহকারী অধ্যাপক, সমাজ বিজ্ঞান, সরকারি ব্রজমোহন কলেজ, মাহাবুবুর রহমান, সহকারী অধ্যাপক, রাষ্ট্র বিজ্ঞান বিভাগ, সরকারি ব্রজমোহন কলেজ, মোঃ কামরুজ্জামান কামাল, সহকারী অধ্যাপক, ইতিহাস, সরকারি ব্রজমোহন কলেজ, বিলাস মল্লিক, সহকারী অধ্যাপক, সমাজ বিজ্ঞান,সরকারি ব্রজমোহন কলেজ, মাইনুল সগীর, সহকারী অধ্যাপক, হিসাব বিজ্ঞান, সরকারি সৈয়দ হাতেম আলী কলেজ, বরিশাল, অলিউল্লাহ সুসান, প্রভাষক, ইসলামের ইতিহাস ও সংস্কৃতি, সরকারি সৈয়দ হাতেম আলী কলেজ, শহীদুল ইসলাম, প্রভাষক, দর্শন, সরকারি ব্রজমোহন কলেজ, বিকাশ কুসুম দাশ, প্রভাষক, রসায়ন, সরকারি ব্রজমোহন কলেজ, দেলোয়ার হোসাইন, প্রভাষক, ইসলাম শিক্ষা, সরকারি সৈয়দ হাতেম আলী কলেজ, আরাফাত হোসেন, প্রভাষক, পদার্থ বিজ্ঞান, সরকারি ব্রজমোহন কলেজ, মহব্বত হোসেন, প্রভাষক, অর্থনীতি, সরকারি ব্রজমোহন কলেজ, মোঃ হাফিজুর রহমান, প্রভাষক বাংলা, সরকারি সৈয়দ হাতেম আলী কলেজ, আবু হেনা মোস্তফা কামাল তমাল, প্রভাষক ভূগোল ও পরিবেশ বিভাগ, সরকারি সৈয়দ হাতেম আলী কলেজ প্রমুখ কর্মকর্তাবৃন্দ।",20/9/2020,education
ইবি নিরাপত্তাকর্মীর বিরুদ্ধে ধর্ষণচেষ্টার অভিযোগ,"ইসলামী বিশ্ববিদ্যালয়ের (ইবি) নিরাপত্তার দায়িত্বে থাকা এক কর্মচারীর বিরুদ্ধে আট বছরের শিশুকে ধর্ষণচেষ্টার অভিযোগ পাওয়া গেছে। ভুক্তভোগী ওই শিশুটি বিশ্ববিদ্যালয়ের পার্শ্ববর্তী শান্তিডাঙ্গা এলাকার মুদি দোকানদারের মেয়ে।



শিশুটি তার কাছে প্রাইভেট পড়ত বলে জানা গেছে। বৃহস্পতিবার সকালে প্রাইভেট পড়া শেষ হলে তাকে আটকে রেখে চোখ ঝাড়ফুঁক করে দেয়ার নাম করে যৌন নির্যাতন করার চেষ্টা করেন ওই কর্মচারী। অভিযুক্ত ওই কর্মচারীর নাম আসলাম হেসেন।তিনি বিশ্ববিদ্যালয়ের এস্টেট অফিসের উচ্চমান সহকারী হিসেবে কর্মরত। একইসঙ্গে তিনি বিশ্ববিদ্যালয়ের নিরাপত্তা তত্ত্বাবধায়কের দায়িত্ব পালন করে আসছেন।জানা যায়, বিশ্ববিদ্যালয়ের সহায়ক কর্মচারী সমিতির সভাপতি আব্রাহাম লিংকনের মাধ্যমে বিষয়টি সমাধানের চেষ্টা চালান আসলাম।সপ্তাহ ধরে বেশ কয়েক দফায় সালিশে মীমাংসার চেষ্টা করা হয়। জানা যায়, আসলাম বিশ্ববিদ্যালয়ের পার্শ্ববর্তী শান্তিডাঙ্গার নিজ বাড়িতে গ্রামের স্কুল পড়ুয়া শিশুদের প্রাইভেট পড়ান।বৃহস্পতিবার তিনি প্রাইভেট পড়ানো শেষ করে ভুক্তভোগী শিশুর চোখে ছানি পড়েছে, এমন অজুহাতে ঝাড়ফুঁক করে দিতে চান। এ সময় বাকি শিক্ষার্থীদের চলে যেতে বলেন আসলাম।অন্য শিশুরা আসলামের বাড়ি থেকে বের হয়ে পার্শ্ববর্তী আবেদ আলীর বাড়ির সামনে ওই ছাত্রীর জন্য অপেক্ষা করতে থাকে। দীর্ঘক্ষণ দাঁড়িয়ে থাকতে দেখে আবেদ আলীর স্ত্রী কল্পনা বিষয়টি সম্পর্কে জানতে চান।পরে এলাকাবাসী আসলামের বাড়িতে গিয়ে ঘরের দরজা ভেতর থেকে বন্ধ দেখেন। এ সময় জানালা দিয়ে বিবস্ত্র অবস্থায় দেখা যায় মেয়েটিকে। অবস্থা বেগতিক দেখে দরজা খোলেন আসলাম।এ বিষয়ে অভিযুক্ত আসলাম হোসেনের সঙ্গে মুঠোফোনে বারবার যোগাযোগ করা হলে ফোনটি বন্ধ পাওয়া যায়। ভুক্তভোগী শিশুর বাবা বলেন, ‘আমরা গ্রাম্যভাবে সামাজিক কায়দায় বিষয়টি মীমাংসা করে নিয়েছি। সম্মানার্থে আমরা আদালতে যেতে চাচ্ছি না।’ওয়ার্ড সদস্য মিজানুর রহমান বলেন, ‘সালিশি মীমাংসায় উপস্থিত হয়ে আমি ঘটনাটি শুনেছি। ছেলে শপথ করে বলছে আমি এমন কিছু করিনি।অন্যদিকে মেয়ে পক্ষ বলছে, যেহেতু ক্ষতি করতে পারেনি তাই ভিকটিম পক্ষ আর অভিযোগ রাখেনি। উভয়পক্ষ সম্মতিতে সালিশের মাধ্যমে মাফ চেয়ে, মুচলেকা দিয়ে বিষয়টি মীমাংসা করা হয়েছে।’",20/9/2020,education
এইচএসসিতে ভর্তি ফি নির্ধারণ করে দিয়েছে সরকার,"একাদশ শ্রেণিতে এবার শিক্ষার্থী ভর্তি ফি নিয়ে নির্ধারিত সীমা নির্ধারণ করে দিয়েছে সরকার। আন্তঃশিক্ষা বোর্ড সমন্বয় সাব-কমিটি এ ফি নির্ধারণ করে দিয়েছে।



শিক্ষার্থীদের কলেজে ভর্তি প্রক্রিয়া শুরুর আগেই বেসরকারি কলেজের ভর্তি ফিসহ মাসিক বেতন ও যাবতীয় খরচের বিষয়ে অবহিত হয়ে সংশ্লিষ্ট কলেজে ভর্তির নির্দেশনা দিয়েছে।আন্তঃশিক্ষা বোর্ড সোমবার এক বিজ্ঞপ্তিতে জানিয়েছে, ভর্তিযোগ্য শিক্ষার্থীদের তালিকা কলেজগুলোকে তাদের নোটিস বোর্ড ও ওয়েবসাইটে প্রকাশের ব্যবস্থা করতে হবে। কোটার শিক্ষার্থীদের উপযুক্ত সনদ দেখে ভর্তি করাতে হবে।মফস্বল বা পৌর (উপজেলা) এলাকার এমপিওভুক্ত শিক্ষা প্রতিষ্ঠানগুলো একাদশ শ্রেণিতে শিক্ষার্থী ভর্তিতে সেশন ফিসহ ভর্তি ফি সর্বসাকুল্যে এক হাজার টাকা, পৌর (জেলা সদর) এলাকায় দুই হাজার টাকা এবং ঢাকা মহানগর ছাড়া অন্য মেট্রোপলিটন এলাকার শিক্ষা প্রতিষ্ঠানগুলো তিন হাজার টাকার বেশি আদায় করতে পারবে না।মেট্রোপলিটন এলাকায় অবস্থিত এমপিওভুক্ত শিক্ষা প্রতিষ্ঠানে ভর্তিতে পাঁচ হাজার টাকার বেশি অর্থ আদায় করতে পারবে না।বিজ্ঞপ্তিতে বলা হয়েছে, ভর্তি নীতিমালা না মেনে শিক্ষার্থী ভর্তি করালে সেই কলেজের পাঠদানের অনুমতি বা স্বীকৃতি বাতিলসহ কলেজের এমপিওভুক্তি বাতিল করা হবে। আর সরকারি কলেজ ও সমমানের প্রতিষ্ঠানের সংশ্লিষ্টদের বিরুদ্ধে বিধি মোতাবেক ব্যবস্থা নেওয়া হবে।ঢাকা মেট্রোপলিটন এলাকার আংশিক এমপিওভুক্ত বা এমপিও বহির্ভুত শিক্ষা প্রতিষ্ঠানে উন্নয়ন ও এমপিও বহির্ভূত শিক্ষকদের বেতন-ভাতা দেওয়ার জন্য শিক্ষার্থী ভর্তির সময় ভর্তি ফি, সেশন চার্জ ও উন্নয়ন ফিসহ বাংলা মাধ্যমে সর্বোচ্চ সাড়ে সাত হাজার টাকা এবং ইংরেজি ভার্সনে সর্বোচ্চ সাড়ে আট হাজার টাকা নিতে পারবে।উন্নয়ন খাতে কোনো প্রতিষ্ঠান এবার দেড় হাজার টাকার বেশি আদায় করতে পারবে না বলে বিজ্ঞপ্তিতে জানানো হয়েছে।শিক্ষা প্রতিষ্ঠান প্রতি শিক্ষার্থীর কাছ থেকে রেড ক্রিসেন্ট ফি বাবদ ১২ টাকা নিতে পারবে। কোনো শিক্ষার্থীর পাঠ বিরতি থাকলে ও বিলম্বে ভর্তি হলে তাকে ১৫০ টাকা পাঠ বিলম্ব ফি এবং ১০০ টাকা বিলম্ব ভর্তি দিতে হবে।সরকারি কলেজগুলোকে সরকারি পরিপত্র অনুযায়ী ফি সংগ্রহ করতে বলা হয়েছে। শিক্ষার্থীদের অনুমোদিত ফির অতিরিক্ত কোনো অর্থ না দেওয়ার নির্দেশনা দিয়ে সব-কমিটি বলছে, সব ফি রশিদের মাধ্যমে দিতে হবে।সর্বশেষ এসএসসি ও সমমানের পরীক্ষায় এবার ১৬ লাখ ৯০ হাজার ৫২৩ জন উত্তীর্ণ হয়েছেন, যারা এইচএসসি ও সমমানের শ্রেণিতে ভর্তির সুযোগ পাবে।গত ৯ আগস্ট থেকে কেন্দ্রীয়ভাবে শুরু হয়েছে একাদশে ভর্তি কার্যক্রম। ভর্তি প্রক্রিয়ার সবগুলো ধাপ শেষ হওয়ার পর আগামী ১৩ থেকে ১৫ সেপ্টেম্বরের মধ্যে শিক্ষার্থীদের কলেজে ভর্তি হতে হবে।
",20/9/2020,education
নর্দান ইউনিভার্সিটি বাংলাদেশে ফি ছাড়াই ভর্তির সুযোগ,"মহামারী করোনাভাইরাসে (কোভিড-১৯) উদ্ভূত পরিস্থিতি বিচেনায় ফল-২০২০ সেমিস্টারে ভর্তিচ্ছু নতুন শিক্ষার্থীদের ফি ছাড়াই ভর্তির সুযোগ করে দিয়েছে বেসরকারি শিক্ষাপ্রতিষ্ঠান নর্দান ইউনিভার্সিটি বাংলাদেশ।



নর্দান ইউনিভার্সিটি বাংলাদেশের যুগ্ম পরিচালক (জনসংযোগ) শেখ মাহাবুব রহমানের পাঠানো এক বিজ্ঞপ্তিতে একথা জানানো হয়।‘করোনা পরবর্তী বাংলাদেশের অর্থনৈতিক অবস্থার উন্নয়নে তরুণদের ভূমিকা’ শীর্ষক এক লাইভ অনুষ্ঠানে প্রধান অতিথি হিসেবে পরিকল্পনামন্ত্রী এমএ মান্নান এই ১০০% ফি মওকুফ কার্যক্রম উদ্বোধন করেন।করোনা পরিস্থিতি যাতে শিক্ষার্থীদের শিক্ষা কার্যক্রমকে বাধাগ্রস্ত করতে না পারে এই লক্ষ্যে বিশেষ প্যাকেজ ঘোষণা করেছে নর্দান ইউনিভার্সিটি বাংলাদেশ। এ ছাড়া এই সেমিস্টারে নতুন ভর্তি হওয়া শিক্ষার্থীদের টিউশন ফি ২০ শতাংশ থেকে প্রায় ১০০ শতাংশ মওকুফ করা হয়েছে।অনুষ্ঠানে সম্মানিত অতিথি হিসেবে অংশগ্রহণ করেন নর্দান ইউনিভার্সিটি বাংলাদেশ ট্রাস্টি বোর্ডের চেয়ারম্যান প্রফেসর ড. আবু ইউসুফ মো. আবদুল্লাহ এবং প্রবন্ধ উপস্থাপক ও বিশেষ অতিথি হিসেবে যুক্ত ছিলেন নর্দান ইউনিভার্সিটির উপ-উপাচার্য প্রফেসর ড. ইঞ্জিনিয়ার মো. হুমায়ুন কবির। সভাপতিত্ব করেন নর্দান ইউনিভার্সিটির উপাচার্য প্রফেসর ড. আনোয়ার হোসেন।এদিকে টিউশন ফি, ভর্তি ফি মওকুফ ছাড়াও নর্দান ইউনিভার্সিটি বাংলাদেশের সব শিক্ষার্থী যেন অনলাইনে শিক্ষা গ্রহণ করতে পারে সেজন্য ইতোমধ্যে ‘নর্দান ডিজিটাল ক্যাম্পেইন-২০২০’ এর আওতায় বিশ্ববিদ্যালয়ের সব শিক্ষার্থীকে ফ্রি মোবাইল ডাটা এবং ৬৫ শতাংশ মূল্য ছাড়ে ল্যাপটপ প্রদান করা হচ্ছে।অনুষ্ঠানে পরিকল্পনামন্ত্রী এমএ মান্নান নর্দান ইউনিভার্সিটি বাংলাদেশের এই ছাত্রবান্ধব কার্যক্রমের ভূয়সী প্রশংসা করেন।",20/9/2020,education
নটরডেমে ভর্তি পরীক্ষার তারিখ পরিবর্তন,"রাজধানীর নটর ডেম কলেজে ২০২০-২১ শিক্ষার্বষে একাদশ শ্রেণি ভর্তিতে ভার্চুয়ালি লিখিত পরীক্ষার তারিখ পরিবর্তন করা হয়েছে। মঙ্গলবার পরীক্ষা অনুষ্ঠিত হওয়ার কথা ছিল।



সোমবার কলেজের অধ্যক্ষ ড. ফাদার হেমন্ত পিউস রোজারিও স্বাক্ষরিত এক বিজ্ঞপ্তিতে এ তথ্য জানানো হয়েছে।বিজ্ঞপ্তিতে বলা হয়, নটর ডেম কলেজে ২০২০-২০২১ শিক্ষাবর্ষে একাদশ শ্রেণিতে ভর্তির ভার্চুয়ালি লিখিত পরীক্ষা ১৮ই আগস্ট অনুষ্ঠিত হবে না। এ পরীক্ষার তারিখ ও সময় শিক্ষার্থীদের আবেদনপত্রে প্রদত্ত মোবাইল নম্বরে এসএমএসের মাধ্যমে যথাসময়ে জানানো হবে।এতে আরও বলা হয়, ভার্চুয়ালি পরীক্ষা পদ্ধতি সম্পর্কে শিক্ষার্থীদের সংশয় দূর করার জন্য ১৯শে আগস্ট ডেমো টেস্টের ব্যবস্থা করা হয়েছে। ডেমো টেস্টের পর চূড়ান্ত ভর্তি পরীক্ষার তারিখ, সময় ও লিংক শিক্ষার্থীদের আবেদনপত্রে প্রদত্ত মোবাইল নম্বরে এসএমএসের মাধ্যমে জানানো হবে। পাশাপাশি কলেজের নিজস্ব ওয়েবসাইটে নজর রাখতে বলা হয়েছে। তাছাড়া শিক্ষার্থীদের কলেজের নিজস্ব ওয়েবসাইটের পাশাপাশি আবেদনপত্রে প্রদত্ত নিজস্ব মােবাইল নম্বরে এসএমএস লক্ষ্য করার জন্য বলা হয়।
",20/9/2020,education
বছরের যে কোনো সময় টিসি ছাড়া প্রাথমিকে ভর্তির নির্দেশ,"মহামারী করোনার উদ্ভূত পরিস্থিতির জন্য শিক্ষার্থীরা যেন ঝরে না পড়ে সে জন্য বছরের যে কোনো সময় ছাড়পত্র (টিসি) ছাড়া সরকারি প্রাথমিক বিদ্যালয়গুলোতে ভর্তির নির্দেশ দিয়েছে সরকার।



রোববার এ সংক্রান্ত পরিপত্র জারি করেছে প্রাথমিক ও গণশিক্ষা মন্ত্রণালয়। পরিপত্রটি প্রাথমিক শিক্ষার সঙ্গে সংশ্লিষ্ট সব কর্মকর্তা ছাড়াও ডিসি ও ইউএনওদের কাছে পাঠানো হয়েছে।পরিপত্রে বলা হয়েছে, কোভিড-১৯ উদ্ভূত পরিস্থিতে সারা দেশের বিদ্যালয়গুলো বন্ধ রয়েছে। অনেক ছাত্রছাত্রী শহর ছেড়ে গ্রামে অবস্থান করছেন। বেশ কিছু কিন্টারগার্টেন স্কুল বন্ধ হয়ে যেতে পারে। এই পরিস্থিতি বিবেচনা করে শিক্ষার্থীরা যাতে বিদ্যালয়বিহীন হয়ে ঝরে না পড়ে সেজন্য ভর্তিচ্ছু শিক্ষার্থীদের বছরের যে কোনো সময় তাদের বাসস্থানের সংশ্লিষ্ট ক্লাস্টারের আওতাধীন সরকারি প্রাথমিক বিদ্যালয়ে ভর্তি কার্যক্রম গ্রহণের অনুরোধ করা হল। এতে আরও বলা হয়েছে, যে শিক্ষার্থী ভর্তি হবে সে যে বিদ্যালয়ের অধ্যয়নরত ছিল তার আইডি কার্ড, বেতন বই, স্লিপ, ক্লাস ডায়েরি, বইপুস্তক বা খাতাপত্র সংশ্লিষ্ট বিদ্যালয়ের প্রধান শিক্ষক যাচাই করবেন। এক্ষেত্রে কোনো ছাত্রপত্র (টিসি) প্রয়োজন হবে না বলে উল্লেখ করা হয়েছে পরিপত্রে।",20/9/2020,education
একাদশে ভর্তি কার্যক্রম শুরু,"২০২০-২১ শিক্ষাবর্ষে একাদশ শ্রেণিতে অনলাইনে ভর্তির কার্যক্রম শুরু হয়েছে। রোববার সকাল ৭টা থেকে এ কার্যক্রম শুরু হয়। ২০ আগস্ট পর্যন্ত অনলাইনে আবেদন করা যাবে। করোনাভাইরাস মহামারীর কারণে এবার কলেজে ভর্তি বিলম্বিত হয়েছে।



আন্তঃশিক্ষা বোর্ড সমন্বয় সাবকমিটি জানিয়েছে, এবার শুধু অনলাইনে (www.xiclassadmission.gov.bd) ভর্তির আবেদন করা যাবে। দেশের সব সরকারি-বেসরকারি কলেজগুলোর একাদশ শ্রেণিতে ভর্তি হতে আগামী ২০ আগস্ট পর্যন্ত অনলাইনে আবেদন করা যাবে। সব প্রক্রিয়া শেষ করে আগামী ১৩ থেকে ১৫ সেপ্টেম্বর কলেজগুলোতে শিক্ষার্থী ভর্তি করা হবে বলে আন্তঃশিক্ষা বোর্ড সমন্বয় সাবকমিটি জানিয়েছে।শুধু অনলাইনে সর্বোচ্চ ১০টি প্রতিষ্ঠানে আবেদন করতে পারবেন শিক্ষার্থীরা। শিক্ষার্থীর মেধা ও পছন্দক্রম অনুসারে তাকে নির্দিষ্ট কলেজে ভর্তির জন্য মনোনীত করা হবে।৯টি সাধারণ এবং মাদ্রাসা বোর্ডের কোন কোন কলেজে একাদশ শ্রেণিতে শিক্ষার্থী ভর্তি করা হবে এরই মধ্যে বোর্ডভিত্তিক সেই তালিকাও ওয়েবসাইটে (www.xiclassadmission.gov.bd) প্রকাশ করা হয়েছে।এবার নগদ, সোনালী ব্যাংক, টেলিটক, বিকাশ, শিউর ক্যাশ ও রকেটের মাধ্যমে ১৫০ টাকা আবেদন ফি জমা দিয়ে অনলাইনের মাধ্যমে আবেদন করা যাবে।আন্তঃশিক্ষা বোর্ড সমন্বয় সাবকমিটি জানিয়েছে, ৯ আগস্ট সকাল ৭টা থেকে ২০ আগস্ট পর্যন্ত অনলাইনে আবেদন নেয়া হবে। ২৫ আগস্ট রাত ৮টায় প্রথম পর্যায়ে নির্বাচিত শিক্ষার্থীদের ফল প্রকাশ করা হবে।প্রথম তালিকায় থাকা শিক্ষার্থীদের ২৬ থেকে ৩০ আগস্টের মধ্যে যে কলেজের তালিকায় নাম আসবে ওই কলেজেই যে শিক্ষার্থী ভর্তি হবেন তা এসএমএসে নিশ্চিত করতে হবে। এই সময়ের মধ্যে সিলেকশন নিশ্চিত না করলে আবেদন বাতিল হবে।৩১ আগস্ট থেকে ২ সেপ্টেম্বর রাত ৮টা পর্যন্ত দ্বিতীয় পর্যায়ের আবেদন নেয়া হবে। পছন্দক্রম অনুযায়ী প্রথম মাইগ্রেশনের ফল এবং দ্বিতীয় পর্যায়ের আবেদনের ফল ৪ সেপ্টেম্বর রাত ৮টায় প্রকাশ করা হবে। ৫ থেকে ৬ সেপ্টেম্বর দ্বিতীয় পর্যায়ে নির্বাচিত শিক্ষার্থীদের সিলেকশন নিশ্চয়ন করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।৭ থেকে ৮ সেপ্টেম্বর তৃতীয় পর্যায়ের আবেদন নিয়ে পছন্দক্রম অনুযায়ী দ্বিতীয় মাইগ্রেশনের ফল এবং তৃতীয় পর্যায়ের আবেদনের ফল ১০ সেপ্টেম্বর প্রকাশ করা হবে। ১১ ও ১২ সেপ্টেম্বর রাত ৮টা পর্যন্ত তৃতীয় পর্যায়ে নির্বাচিত শিক্ষার্থীদের সিলেকশন নিশ্চয়ন করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।১৩ সেপ্টেম্বর রাতে কলেজভিত্তিক চূড়ান্ত ফল প্রকাশ করা হবে। আর ১৩ থেকে ১৫ সেপ্টেম্বরের মধ্যে শিক্ষার্থীদের কলেজে ভর্তি হতে হবে।",20/9/2020,education
কলেজে ভর্তি রোববার শুরু,"মহামারী করোনার কারণে বিলম্বিত হলেও রোববার (৯ আগস্ট) থেকে ২০২০-২১ শিক্ষাবর্ষে একাদশ শ্রেণিতে অনলাইন ভর্তির কার্যক্রম শুরু হতে যাচ্ছে। সকাল ৭টা থেকে এ কার্যক্রম শুরু হবে।



দেশের সব সরকারি-বেসরকারি কলেজগুলোর একাদশ শ্রেণিতে ভর্তি হতে আগামী ২০ আগস্ট পর্যন্ত অনলাইনে আবেদন করা যাবে। তবে এবার শুধু অনলাইনের (www.xiclassadmission.gov.bd) মাধ্যমে এ ভর্তির আবেদন করা যাবে।সব প্রক্রিয়া শেষ করে আগামী ১৩ থেকে ১৭ সেপ্টেম্বর কলেজগুলোতে শিক্ষার্থী ভর্তি করা হবে বলে আন্তঃশিক্ষা বোর্ড সমন্বয় সাব-কমিটি জানিয়েছে।জানা গেছে, এ বছর একাদশ শ্রেণিতে ভর্তিতে মুক্তিযোদ্ধা, প্রবাসী ও বিকেএসপি কোটা বহাল থাকছে। তবে, অন্যান্য কোটা নিয়ে প্রস্তাবিত খসড়া নীতিমালায় কোনো কিছু উল্লেখ করা হয়নি। ভর্তি প্রক্রিয়ায় জটিলতা ও ব্যয় কমাতে এসএমএসের মাধ্যমে আবেদন প্রক্রিয়া বাতিল করা হয়েছে। শুধু অনলাইনে সর্বোচ্চ ১০টি প্রতিষ্ঠানে আবেদন করতে পারবেন শিক্ষার্থীরা। শিক্ষার্থীর মেধা ও পছন্দ্ক্রম অনুসারে তাকে নির্দিষ্ট কলেজে ভর্তির জন্য মনোনীত করা হবে। আন্তঃশিক্ষা বোর্ড সমন্বয় সাব-কমিটির সূত্র সংবাদ মাধ্যমকে জানায়, ভর্তির সময় পরিবর্তন হলেও ইতিমধ্যে প্রকাশিত নীতিমালা অনুসারে শিক্ষার্থী ভর্তি করা হবে।এবার দেশের সরকারি-বেসরকারি ৭ হাজার ৪৭৪টি কলেজের একাদশ শ্রেণিতে ২৫ লাখ আসন রয়েছে। আর মাধ্যমিকে উত্তীর্ণ হয়েছে ১৬ লাখ ৯০ হাজার ৫২৩ জন শিক্ষার্থী। তারা সবাই ভর্তি হলেও আরও ৮ লাখ আসন খালি থাকবে।ইতিমধ্যে নয়টি সাধারণ বোর্ড এবং মাদ্রাসা বোর্ডের কোন কোন কলেজে একাদশ শ্রেণিতে শিক্ষার্থী ভর্তি করা হবে বোর্ডভিত্তিক সেই তালিকাও ওয়েবসাইটে (www.xiclassadmission.gov.bd) প্রকাশ করা হয়েছে।এবার আবেদন ফি ও ভর্তি ফি কিছুটা বাড়ানো হয়েছে। নগদ, সোনালী ব্যাংক, টেলিটক, বিকাশ, শিউর ক্যাশ ও রকেট-এর মাধ্যমে ১৫০ টাকা আবেদন ফি জমা দিয়ে অনলাইনের মাধ্যমে আবেদন করা যাবে। একাদশে ভর্তি নীতিমালায় বলা হয়েছে, ২০১৮, ২০১৯ ও ২০২০ সালে মাধ্যমিক উত্তীর্ণ শিক্ষার্থীরা একাদশ শ্রেণিতে ভর্তি হতে পারবেন। আর উন্মুক্ত বিশ্ববিদ্যালয় উত্তীর্ণদের ভর্তির ক্ষেত্রে সর্বোচ্চ বয়স হবে ২২ বছর।আন্তঃশিক্ষা বোর্ড সমন্বয় সাব-কমিটি জানিয়েছে, ৯ আগস্ট সকাল ৭টা থেকে ২০ আগস্ট পর্যন্ত অনলাইনে আবেদন নেয়া হবে। ২৫ আগস্ট রাত ৮টায় প্রথম পর্যায়ে নির্বাচিত শিক্ষার্থীদের ফল প্রকাশ করা হবে। প্রথম তালিকায় থাকা শিক্ষার্থীদের ২৬ থেকে ৩০ আগস্টের মধ্যে যে কলেজের তালিকায় নাম আসবে ওই কলেজেই যে শিক্ষার্থী ভর্তি হবেন তা এসএমএসে নিশ্চিত করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।৩১ আগস্ট থেকে ২ সেপ্টেম্বর রাত ৮টা পর্যন্ত দ্বিতীয় পর্যায়ের আবেদন নেয়া হবে। পছন্দক্রম অনুযায়ী প্রথম মাইগ্রেশনের ফল এবং দ্বিতীয় পর্যায়ের আবেদনের ফল ৪ সেপ্টেম্বর রাত ৮টায় প্রকাশ করা হবে। ৫ থেকে ৬ সেপ্টেম্বর দ্বিতীয় পর্যায়ে নির্বাচিত শিক্ষার্থীদের সিলেকশন নিশ্চয়ন করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।৭ থেকে ৮ সেপ্টেম্বর তৃতীয় পর্যায়ের আবেদন নিয়ে পছন্দক্রম অনুযায়ী দ্বিতীয় মাইগ্রেশনের ফল এবং তৃতীয় পর্যায়ের আবেদনের ফল ১০ সেপ্টেম্বর প্রকাশ করা হবে। ১১ ও ১২ সেপ্টেম্বর রাত ৮টা পর্যন্ত তৃতীয় পর্যায়ে নির্বাচিত শিক্ষার্থীদের সিলেকশন নিশ্চয়ন করতে হবে। এই সময়ের মধ্যে সিলেকশন নিশ্চয়ন না করলে আবেদন বাতিল হবে।১৩ সেপ্টেম্বর রাতে কলেজভিত্তিক চূড়ান্ত ফল প্রকাশ করা হবে। আর ১৩ থেকে ১৫ সেপ্টেম্বরের মধ্যে শিক্ষার্থীদের কলেজে ভর্তি হতে হবে।",20/9/2020,education
চার কলেজকে ভার্চুয়ালে ভর্তি পরীক্ষা নেয়ার নির্দেশ,"রাজধানীর চারটি কলেজকে একাদশে ভর্তি পরীক্ষা ভার্চুয়াল পদ্ধতিতে নেয়ার নির্দেশ দেয়া হয়েছে। ক্যাথলিক চার্চ (খ্রিস্টান মিশনারি) পরিচালিত নটর ডেম কলেজ, হলিক্রস কলেজ, সেন্ট জোসেফ উচ্চ মাধ্যমিক বিদ্যালয় এবং সেন্ট গ্রেগরি হাই স্কুল অ্যান্ড কলেজকে এই নির্দেশ দিয়েছে ঢাকা বোর্ড।



চার কলেজকে মঙ্গলবার পাঠানো ঢাকা শিক্ষা বোর্ডের কলেজ পরিদর্শক অধ্যাপক ড. হারুন-অর-রশিদ স্বাক্ষরিত চিঠিতে বলা হয়, আগামী ৯ থেকে ২৪ আগস্টের মধ্যে ভার্চুয়াল লিখিত ও মৌখিক পরীক্ষা নিয়ে ভর্তি প্রক্রিয়া সম্পন্ন করতে হবে। ২০২০-২১ শিক্ষাবর্ষে এসব কলেজে ভর্তিকৃত শিক্ষার্থীদের তথ্য ৩০ আগস্টের মধ্যে বোর্ডে পাঠাতে হবে।দেশের সব কলেজে ৯ আগস্ট থেকে একাদশ শ্রেণিতে অনলাইনে ভর্তি কার্যক্রম শুরু হবে। প্রথম পর্যায়ে শিক্ষার্থীরা আবেদন করতে পারবে ২০ আগস্ট পর্যন্ত। তৃতীয় পর্যায়ে ৮ সেপ্টেম্বর পর্যন্ত আবেদনের সুযোগ রয়েছে। ভর্তি হতে হবে ১৩ থেকে ১৫ সেপ্টেম্বরের মধ্যে।২০১৫ সাল থেকে সব কলেজে একাদশ শ্রেণিতে অনলাইনে জিপিএ’র ভিত্তিতে ভর্তি কার্যক্রম পরিচালনা করেছে শিক্ষা মন্ত্রণালয়। তবে আদালতের আদেশে চার্চ পরিচালিত চার কলেজ পরীক্ষার মাধ্যমে শিক্ষার্থী ভর্তি করছে।",20/9/2020,education
"অনলাইন আবেদনের সময়সূচি প্রকাশ, একাদশ শ্রেণিতে ভর্তিতে কমছে উন্নয়ন ফি","একাদশ শ্রেণিতে ভর্তিতে উন্নয়ন ফি কমছে। বর্তমানে কলেজগুলো সর্বোচ্চ তিন হাজার টাকা এই ফি নিতে পারে।



করোনা মহামারীতে অভিভাবকের উপার্জন কমে যাওয়ায় এ ফি কমানোর চিন্তা করছে সরকার। এবছর প্রায় ১৭ শিক্ষার্থী এস এসসি ও সমমানের পরীক্ষা পাস করেছে।ঢাকা শিক্ষা বোর্ডের কলেজ পরিদর্শক অধ্যাপক ড. হারুন-অর-রশিদ বিষয়টি নিশ্চিত করে যুগান্তরকে বলেন, অনেক কলেজেরই উন্নয়ন ফি নেয়ার প্রয়োজন নেই। এরপরও প্রতিষ্ঠানগুলো ছাত্র-ছাত্রীদের কাছ থেকে সেই ফি আদায় করছে। আবার কোন কোন কলেজের ফি আদায় প্রয়োজন হতে পারে। এমন বাস্তবতায় এই খাতে ফি ধার্য রাখা হবে। কিন্তু ৩০০০টাকার সিলিং কমানো হবে। বিষয়টি নীতিমালায় উল্লেখ করে দেয়া হবে। এছাড়া ভর্তিতে এমপিওভুক্ত প্রতিষ্ঠানে ৫০০০ আধা এমপিওভুক্ত বা প্রাইভেট প্রতিষ্ঠানে সর্বোচ্চ ৯০০০ এবং ইংরেজি ভার্সনে ১০ হাজার টাকার বেশি নেয়া যাবেনা। আগামী ৯ আগস্ট এর আগে এ সংক্রান্ত নীতিমালা প্রকাশ করা হবে।এদিকে সোমবার অনলাইনে আবেদন গ্রহণের সময়সূচী প্রকাশ করা হয়েছে। আগামী ৯ আগষ্ট থেকে একাদশ শ্রেনীতে অনলাইনে ভর্তি আবেদন গ্রহণ শুরু হবে। প্রথম পর্যায়ে ২০ আগষ্ট পর্যন্ত আবেদন করতে পারবে শিক্ষার্থীরা। http:/ww/w.xiclassadmission.gov.bd এই ওয়েবসাইটে গিয়ে আবেদন করতে হবে। আগের বছরের মতো এবার এসএমএসের মাধ্যমে আবেদনের সুযোগ নেই।অনলাইনে আবেদনে সর্বনিম্ন ৫টি এবং সর্বোচ্চ ১০টি কলেজ পছন্দ করতে পারবে। তবে এবারও আগের বছরের মতোই আবেদন ফি ১৫০টাকাই থাকছে। 
পরিশোধ করা যাবে নগদ, সোনালী সেবা, টেলিটক, বিকাশ,সিওর ক্যাশ ও রকেটের মাধ্যমে। ঢাকা শিক্ষা বোর্ড সূত্র জানায়, ৯ আগষ্ট থেকে আবেদন গ্রহণ শুরু হলেও ১৫আগস্ট জাতীয় শোক দিবসে অনলাইন সার্ভিস ও কল সেন্টার বন্ধ থাকবে। প্রথমপর্যায়ে নির্বাচিত শিক্ষার্থীদের ফল প্রকাশ করা হবে ২৫ আগস্ট রাত ৮টায়।শিক্ষার্থীদের সিলেকশন নিশ্চায়ন করতে হবে ২৬ আগস্ট থেকে ৩০ আগস্ট রাত ৮টাপর্যন্ত। দ্বিতীয় পর্যায়ে আবেদন গ্রহণ ৩১ আগস্ট থেকে ২ সেপ্টেম্বর রাত৮টা পর্যন্ত। দ্বিতীয় পর্যায় ও প্রথম মাইগ্রেশনের ফল প্রকাশ ৪ সেপ্টেম্বর রাত ৮টায়। এই পর্যায়ের নিশ্চায়ন করা যাবে ৫ ও ৬ সেপ্টেম্বর। তৃতীয় পর্যায়ের আবেদন গ্রহণ করা হবে ৭ ও ৮ সেপ্টেম্বর। এই পর্যায়ের ফল ওদ্বিতীয় মাইগ্রেশনের ফল প্রকাশ ১০ সেপ্টেম্বর রাত ৮টায়। এই পর্যায়ের নিশ্চায়ন ১১ ও ১২ সেপ্টেম্বর। কলেজ ভিত্তিক চূড়ান্ত ফল প্রকাশ ১৩ সেপ্টেম্বর রাত ৮.টায়। আর কলেজে ভর্তি হতে হবে ১৩ সেপ্টেম্বর থেকে ১৫ সেপ্টেম্বরের মধ্যে।
",20/9/2020,education
৯ আগস্ট থেকে একাদশে ভর্তি শুরু,"আগামী ৯ আগস্ট থেকে ২০২০-২০২১ শিক্ষাবর্ষে একাদশ শ্রেণিতে অনলাইন ভর্তির কার্যক্রম শুরু হচ্ছে। আগামী ১৫ সেপ্টেম্বর পর্যন্ত ভর্তি কার্যক্রম চলবে।



রোববার অধ্যাপক মু. জিয়াউল হক (ঢাকা শিক্ষা বোর্ড চেয়ারম্যান) বিষয়টি নিশ্চিত করেছেন।জানা গেছে, এ বছর একাদশ শ্রেণিতে ভর্তিতে মুক্তিযোদ্ধা, প্রবাসী ও বিকেএসপি কোটা বহাল থাকছে। তবে, অন্যান্য কোটা নিয়ে প্রস্তাবিত খসড়া নীতিমালায় কোনো কিছু উল্লেখ করা হয়নি। ভর্তি প্রক্রিয়ায় জটিলতা ও ব্যয় কমাতে এসএমএসের মাধ্যমে আবেদন প্রক্রিয়া বাতিল করা হয়েছে। শুধু অনলাইনে সর্বোচ্চ ১০টি প্রতিষ্ঠানে আবেদন করতে পারবেন শিক্ষার্থীরা। এছাড়া ভর্তিতে ফি আবেদন ফি ও ভর্তি ফি কিছুটা বাড়ানো হয়েছে। আন্তঃশিক্ষা বোর্ড সমন্বয় সাব-কমিটির সূত্র সংবাদ মাধ্যমকে জানায় ভর্তির সময় পরিবর্তন হলেও ইতিমধ্যে প্রকাশিত নীতিমালা অনুসারে শিক্ষার্থী ভর্তি করা হবে।করোনা মহামারীর কারণে একাদশ শ্রেণিতে ভর্তি কার্যক্রম বিলম্বিত হয়। বোর্ডের প্রস্তুতি থাকলিও মহামারীর প্রকোপতা বাড়তে থাকায় তা সম্ভব হয়নি। ",20/9/2020,education
শিগগিরই এইচএসসিতে ভর্তি: শিক্ষামন্ত্রী,"কোভিড-১৯ ভাইরাস পরিস্থিতির কারণে চলতি বছরের একাদশ শ্রেণিতে (এইচএসসি) ভর্তি কার্যক্রম বিলম্বিত হচ্ছে। এ নিয়ে শিক্ষার্থীরা চরম অনিশ্চয়তায় দিন কাটাচ্ছে। এ বিষয়ে শিক্ষামন্ত্রী ডা. দীপু মনি সংসদকে জানিয়েছেন, নীতিমালার আলোকে শিগগিরই সিদ্ধান্ত নিয়ে ভর্তি কার্যক্রম শুরু করা হবে।

বৃহস্পতিবার জাতীয় সংসদের প্রশ্নোত্তরে ঢাকা-১০ আসনের এমপি শফিউল ইসলামের প্রশ্নের জবাবে মন্ত্রী এ তথ্য জানান।



স্পিকার ড. শিরীন শারমিন চৌধুরীর সভাপতিত্বে প্রশ্নোত্তর টেবিলে উত্থাপিত হয়।শিক্ষামন্ত্রী বলেন, করোনাভাইরাস সংক্রমণের পরিস্থিতিতেও ২০২০-২১ শিক্ষাবর্ষে একাদশ শ্রেণিতে ভর্তি নীতিমালা-২০২০ ইতিমধ্যে প্রণয়ন করা হয়েছে। ৩১ মে এসএসসি পরীক্ষার ফল প্রকাশিত হলেও কোভিড ১৯-এর কারণে একাদশ শ্রেণিতে ভর্তি কার্যক্রম বিলম্বিত হচ্ছে। ভর্তির বিষয়ে শিক্ষা বোর্ড প্রস্তুত রয়েছে। শিগগিরই ভর্তি কার্যক্রম শুরু হবে।নোয়াখালী-৩ আসনের সংসদ সদস্য মামুনুর রশীদ কিরণের প্রশ্নের জবাবে শিক্ষামন্ত্রী জানান, দেশে সরকারি পর্যায়ে কোনো ইংরেজি মাধ্যম স্কুল নেই। বেসরকারি পর্যায়ে ১৪৫টি ইংরেজি মাধ্যম স্কুল রয়েছে।শফিউল ইসলামের প্রশ্নের জবাবে প্রাথমিক ও গণশিক্ষা প্রতিমন্ত্রী জাকির হোসেন জানান, প্রাথমিক শিক্ষা সমাপনী পরীক্ষা বন্ধ করার কোনো পরিকল্পনা সরকারের নেই। এ পরীক্ষা অধিকতর যুযোপযোগী করে আয়োজনের লক্ষ্যে প্রাথমিক ও গণশিক্ষা মন্ত্রণালয়ের আওতায় একটি বোর্ড গঠনের বিষয়ে চতুর্থ প্রাথমিক শিক্ষা উন্নয়ন কর্মসূচি (পিইডিপি-৪)-এর ডিপিপিতে অন্তর্ভুক্ত করা হয়েছে।
",20/9/2020,education
সব বয়সীদের ডিপ্লোমা কোর্সে ভর্তির সুযোগ,"দেশের কারিগরি শিক্ষা প্রতিষ্ঠানগুলোর ডিপ্লোমা কোর্সে সব বয়সীদের ভর্তির সুযোগ দেয়ার সিদ্ধান্ত নিয়েছে সরকার। একই সঙ্গে এই কোর্সে ভর্তির শিক্ষাগত যোগ্যতা কমানোর পাশাপাশি ভর্তি ফিও কমানোর সিদ্ধান্ত নেয়া হয়েছে।



বুধবার কারিগরি শিক্ষার উন্নয়ন সংক্রান্ত এক ভার্চুয়াল সভায় শিক্ষামন্ত্রী দীপু মনি এ সিদ্ধান্তের কথা জানান বলে শিক্ষা মন্ত্রণালয়ের এক সংবাদ বিজ্ঞপ্তিতে জানানো হয়েছে।সংবাদ বিজ্ঞপ্তিতে বলা হয়েছে, শিক্ষামন্ত্রী বলেছেন, বর্তমান সরকার চতুর্থ শিল্প বিপ্লবের চ্যালেঞ্জ মোকাবেলা এবং প্রধানমন্ত্রী ঘোষিত রূপকল্প ৪১ বাস্তবায়নে কারিগরি শিক্ষাকে সর্বাধিক গুরুত্ব দিচ্ছে। তাই কারিগরি শিক্ষায় ভর্তির হার বৃদ্ধির লক্ষ্যে এবং বিদেশ ফেরত দক্ষকর্মীদের প্রাতিষ্ঠানিক স্বীকৃতি দেয়ার জন্য পলিটেকনিক ইন্সটিটিউটে ডিপ্লোমা কোর্সে ভর্তির ক্ষেত্রে কোনো রকমের বয়সের সীমাবদ্ধতা রাখা হবে না।শিক্ষামন্ত্রী বলেন, অনেকের হয়ত প্রয়োজনীয় কারিগরি দক্ষতা আছে কিন্তু তার প্রাতিষ্ঠানিক সার্টিফিকেট নেই। সে কারণে ভালো চাকরি পাচ্ছে না অথবা চাকরি পেলেও ভালো বেতন পাচ্ছে না। সেক্ষেত্রে সেই ব্যক্তি চাইলে এবং যদি তার প্রয়োজনীয় একাডেমিক যোগ্যতা থাকে, তাহলে সে ডিপ্লোমা কোর্সে ভর্তি হতে পারবে।কারিগরির ডিপ্লোমা কোর্সে ভর্তিতে ছেলেদের ন্যূনতম যোগ্যতা জিপিএ ৩.৫ থেকে কমিয়ে ২.৫ করা হয়েছে। আর মেয়েদের ক্ষেত্রে জিপিএ ৩ থেকে কমিয়ে ২.২৫ করার সিদ্ধান্তের কথা জানান শিক্ষামন্ত্রী। পাশাপাশি ডিপ্লোমা কোর্সে ভর্তি ফি এক হাজার ৮২৫ টাকা থেকে কমিয়ে এক হাজার ৯০ টাকা করারও সিদ্ধান্ত দেন তিনি।এতদিন এসএসসি পাস করার দুই বছর পর পর্যন্ত পলিটেকনিকে ভর্তি পরীক্ষায় অংশ নেয়া যেত। নতুন এ সিদ্ধান্তের ফলে এখন যে কোনো বয়সের এসএসসি সার্টিফিকেটধারীরা পলিটেকনিকে ভর্তি হতে পারবেন।",20/9/2020,education
একদিনের মাথায় সেই ৪ কলেজের ভর্তি কার্যক্রম স্থগিত,"রাজধানীর চারটি কলেজকে (২০২০-২১ শিক্ষাবর্ষ) একাদশ শ্রেণিতে নিজস্ব প্রক্রিয়ায় শিক্ষার্থী ভর্তির অনুমতি স্থগিত করা হয়েছে। অনুমতির একদিনের মাথায় বুধবার এই স্থগিতাদেশ জারি করা হয়েছে।



কলেজ চারটি হল- নটর ডেম কলেজ, হলিক্রস কলেজ, সেন্ট জোসেফ উচ্চ মাধ্যমিক বিদ্যালয় ও সেন্ট গ্রেগরি হাইস্কুল অ্যান্ড কলেজ।গত কয়েক বছর ধরে মাধ্যমিকের ফলাফলের ভিত্তিতে অনলাইনের মাধ্যমে দেশের সব সরকারি-বেসরকারি কলেজগুলো একাদশ শ্রেণিতে কেন্দ্রীয়ভাবে শিক্ষার্থী ভর্তি করলেও এই ৪টি কলেজ ভর্তি পরীক্ষার মাধ্যমে শিক্ষার্থী ভর্তি করে আসছে।ঢাকা শিক্ষা বোর্ড থেকে মঙ্গলবারের নির্দেশনায় এই চারটি কলেজকে আগামী ২০ জুনের মধ্যে একাদশ শ্রেণিতে শিক্ষার্থী ভর্তি প্রক্রিয়া সম্পন্ন করার নির্দেশ দেয়া হয়েছিল।বুধবারের আদেশে বলা হয়, করোনা মহামারী এবং ‘অন্যান্য সার্বিক বিষয়’ বিবেচনা করে এই চারটি কলেজে নিজস্ব পদ্ধতিতে শিক্ষার্থী ভর্তির অনুমোদনের বিষয়টি স্থগিত করা হল।ঢাকা বোর্ডের একজন কর্মকর্তা গণমাধ্যমকে জানান, কোনো শিক্ষার্থী যাতে আক্রান্ত না হন সে বিষয়টি মাথায় রেখেই অনুমোদন স্থগিত করা হয়েছে। পরিস্থিতি স্বাভাবিক হলে এই চারটি কলেজকে নিজস্ব প্রক্রিয়ায় শিক্ষার্থী ভর্তির অনুমতি দেয়া হবে। উল্লেখ্য, করোনার কারণে গত ৩১ মে ভার্চুয়ালের মাধ্যমে এবারের এসএসসি ও সমমানের পরীক্ষার ফলাফল ঘোষণা করা হয়।",20/9/2020,education
নটর ডেম-হলিক্রসসহ ৪ কলেজে ২০ জুনের মধ্যে ভর্তি,"রাজধানীর চারটি কলেজকে এবারও (২০২০-২১ শিক্ষাবর্ষ) একাদশ শ্রেণিতে নিজস্ব প্রক্রিয়ায় শিক্ষার্থী ভর্তির অনুমতি দেয়া হয়েছে। স্বাস্থ্যবিধি মেনে আগামী ২০ জুনের মধ্যে এসব কলেজে ভর্তি প্রক্রিয়া সম্পন্ন করার নির্দেশ দিয়েছে মাধ্যমিক ও উচ্চ মাধ্যমিক শিক্ষাবোর্ড।



মঙ্গলবার কলেজগুলোকে এ নির্দেশনা পাঠানো হয়েছে।কলেজ চারটি হল- নটর ডেম কলেজ, হলিক্রস কলেজ, সেন্ট জোসেফ উচ্চ মাধ্যমিক বিদ্যালয় ও সেন্ট গ্রেগরি হাইস্কুল অ্যান্ড কলেজ।নির্দেশনায় বলা হয়েছে, শিক্ষা মন্ত্রণালয়ের মাধ্যমিক ও উচ্চ শিক্ষা বিভাগ থেকে কলেজগুলোকে ২০২০-২১ শিক্ষাবর্ষে একাদশ শ্রেণিতে নিজস্ব প্রক্রিয়ায় শিক্ষার্থী ভর্তির অনুমতি দেয়া হয়েছে। বিষয়টি জানিয়ে ঢাকা মাধ্যমিক ও উচ্চ মাধ্যমিক শিক্ষা বোর্ডের চেয়ারম্যানকে এ সংক্রান্ত চিঠি দেয়া হয়েছিল। সে প্রেক্ষিতেই ২০ জুনের মধ্যে যথাযথ স্বাস্থ্যবিধি মেনে কলেজগুলোকে শিক্ষার্থী ভর্তি প্রক্রিয়া শেষ করতে বলার নির্দেশনা দেয়া হয়েছে।",20/9/2020,education
একাদশে ভর্তি কার্যক্রম এখনই নয়,"প্রস্তুতি থাকলেও করোনা মহামারী সংক্রমণ বৃদ্ধির কারণে একাদশ শ্রেণিতে ভর্তির কার্যক্রম পিছিয়ে যাচ্ছে। মে মাসের শেষ সপ্তাহে এসএসসি ও সমমানের পরীক্ষার ফল ঘোষণা করা হলে আগামী ৬ জুন থেকে একাদশ শ্রেণিতে ভর্তির কার্যক্রম শুরুর পরিকল্পনা নিয়েছিল ঢাকা শিক্ষা বোর্ড।



এই বোর্ড থেকে বেশ কয়েক বছর ধরে কেন্দ্রীয়ভাবে দেশের সব সরকারি-বেসরকারি কলেজে একাদশ শ্রেণিতে শিক্ষার্থী ভর্তি করা হয়।রোববার ঢাকা শিক্ষা বোর্ডের কলেজ পরিদর্শক অধ্যাপক হারুন-আর-রশিদ গণমাধ্যমকে বলেন, সার্বিক পরিস্থিতিতে ভর্তি প্রক্রিয়া এখনই শুরু করা যাচ্ছে না। সেপ্টেম্বরের দিকে যেহেতু (একাদশ শ্রেণির) ক্লাস শুরুর চিন্তা, তাই এখনই ভর্তি প্রক্রিয়া শুরু করাটা রিস্ক হয়ে যায়।এর কারণ হিসেবে তিনি বলেন, অনলাইনে কলেজে ভর্তির আবেদন করা গেলেও শিক্ষার্থীরা কম্পিউটারের দোকানে যায়, কলেজে যায়। আমাদের যে অভিজ্ঞতা, প্রতিদিন চার থেকে পাঁচ হাজার অভিভাবক বোর্ডেই আসেন। হয়ত আবেদন করতে পারেননি বা আবেদন করার সময় ভুল হয়েছে... সেটা ঠিক করতে দৌঁড়ে আমাদের কাছে আসেন।সামাজিক দূরত্বের কথা জানিয়ে তিনি বলেন, এসব বিচার-বিশ্লেষণ করে বলছি সামাজিক দূরত্ব মানা সম্ভব হবে না। …তবে কলেজে ভর্তির প্রক্রিয়া শুরু করতে আমাদের সব প্রস্তুতি রয়েছে।এদিকে করোনাভাইরাস মহামারী শেষ না হওয়া পর্যন্ত এইচএসসি ও সমমানের পরীক্ষা নেওয়া হবে না বলে জানিয়েছেন শিক্ষামন্ত্রী ডা. দীপু মনি।শিক্ষামন্ত্রী বলেন, আমরা পরীক্ষার (এইচএসসি) সব প্রস্তুতি সম্পন্ন করে রেখেছিলাম। করোনা পরিস্থিতির কারণে পরীক্ষা নেওয়া সম্ভব হচ্ছে না। কারণ এখানে ব্যাপক সংখ্যক শিক্ষার্থী, পুরোপুরি গণপরিবহন চালু হতে হবে। দূরত্ব বজায় রাখা সম্ভব না। সেজন্য পরীক্ষাকেন্দ্র বহুগুণ বৃদ্ধি করতে হবে, তারপরও ঝুঁকি থেকে যাবে। সেটি কোনোভাবে নেওয়া সম্ভব নয় বলে আমরা মনে করি। সে কারণে পরিস্থিতি অনুকূল না হওয়া পর্যন্ত আমরা এইচএসসি পরীক্ষা নিতে পারছি না। যখনই মনে করব পরীক্ষা নেওয়ার পরিস্থিতির উদ্ভব হয়েছে তখনই আশা করি দু’সপ্তাহের সময় দিয়ে পরীক্ষার জন্য ব্যবস্থা করব। 
",20/9/2020,education
এসএসসির ফল প্রকাশের এক সপ্তাহ পর একাদশে ভর্তি,"আগামী ৩১ মে প্রকাশ করা হবে এসএসসি ও সমমান পরীক্ষার ফল। ফল প্রকাশের এক সপ্তাহ পার হলেই একাদশ শ্রেণিতে ভর্তি কার্যক্রম শুরু হবে। আর তা হবে অনলাইনে।



এ বিষয়ে শিক্ষা মন্ত্রণালয়ে একটি প্রস্তাব ইতিমধ্যে পাঠিয়েছে আন্তঃশিক্ষা সমন্বয়ক বোর্ড। সেই প্রস্তাব অনুযায়ী, আগামী ৬-৭ জুন থেকে এসএসসি ও সমমান পরীক্ষায় উত্তীর্ণরা অনলাইনে ভর্তির কার্যক্রমে অংশ নেবে।তবে ভর্তির পর কবে থেকে ক্লাস শুরু হবে তা পরিস্থিতির ওপর নির্ভর করছে। যদিও আগস্ট থেকে ক্লাস শুরু করার লক্ষ্যে কাজ চলছে বলে জানিয়েছে সংশ্লিষ্ট সূত্র।এ বিষয়ে আন্তঃশিক্ষা সমন্বয়ক বোর্ডের কলেজ পরিদর্শক অধ্যাপক হারুন আর রশিদ গণমাধ্যমকে বলেন, একাদশ শ্রেণির ভর্তি কার্যক্রম সংক্রান্ত প্রস্তাব আমরা মন্ত্রণালয়ে পাঠিয়েছি। ৬-৭ জুন থেকে অনলাইনে ভর্তি কার্যক্রম ৫০ দিনের মধ্যে শেষ করতে প্রস্তাব পাঠানো হয়েছে। তিনটি ধাপে আবেদন গ্রহণ ও ফলাফল প্রকাশ করা হবে। ভর্তি কার্যক্রম শেষে একাদশ শ্রেণির ক্লাস শুরু হবে।তিনি আরও বলেন, ক্লাস শুরুর সময় ওই প্রস্তাবে উল্লেখ করা হয়নি। এটা পরিস্থিতির ওপর নির্ভর করছে।প্রস্তাবের বিষয়ে শিক্ষা মন্ত্রণালয় থেকে এখনও কোনো সিদ্ধান্ত নেয়া হয়নি।জানা গেছে, ৩১ মে এসএসসি ও সমমান পরীক্ষার ফলাফল শেষে একাদশ শ্রেণির ভর্তি শুরুর বিষয়ে সিদ্ধান্ত নেবে শিক্ষা মন্ত্রণালয়।তবে এ বছর সম্পূর্ণ অনলাইনে ভর্তির কার্যক্রম পরিচালিত হবে বলে জানিয়েছে বোর্ডের সংশ্লিষ্ট সূত্র।আগামী ৬ থেকে ১৬ জুন পর্যন্ত অনলাইনে প্রথম ধাপের ভর্তি আবেদন গ্রহণ করা হবে। ২৭ জুন পর্যন্ত যাচাই-বাছাই শেষে ৫ জুলাই প্রথম ধাপের ফল প্রকাশ করা হতে পারে। ",20/9/2020,education
অনলাইনে একাদশ শ্রেণিতে ভর্তি ৬ জুন শুরু,"আগামী ৬ মে কলেজে একাদশ শ্রেণিতে ভর্তি কার্যক্রম শুরু করা হবে। এর আগে প্রকাশ করা হবে এসএসসি ও সমমানের পরীক্ষার ফল। ৩১ মে'র মধ্যে ফলপ্রকাশের লক্ষ্য নিয়ে শিক্ষা বোর্ডগুলোতে কাজ চলছে।



ফলাফল প্রকাশের পর ৬ জুন থেকে অনলাইনে একাদশে ভর্তি কার্যক্রম শুরু করার সিদ্ধান্ত নিয়েছে শিক্ষা বোর্ডগুলো। ভর্তি কার্যক্রম শেষে আগামী ১৬ আগস্ট থেকে ক্লাস শুরুর চিন্তা আছে। তবে পরিস্থিতির উন্নতি না হলে সরকারঘোষিত পরবর্তী সময়ে ক্লাস শুরু করা হবে।এ প্রসঙ্গে জানতে চাইলে আন্তঃশিক্ষা বোর্ড সমন্বয় কমিটির আহ্বায়ক ও ঢাকা শিক্ষা বোর্ডের চেয়ারম্যান অধ্যাপক মু. জিয়াউল হক যুগান্তরকে বলেন, চলতিমাসের মধ্যে এসএসসির ফলপ্রকাশের লক্ষ্য নিয়ে কাজ চলছে। ঈদের আগে এবং পরে যে কোনো সময়ে ফলপ্রকাশ করা হতে পারে। এসএমএস করে শিক্ষার্থীর ঘরে ফল পৌঁছানোর সিদ্ধান্ত আমরা নিয়েছি। তিনি বলেন, ফলপ্রকাশের এক সপ্তাহ পর একাদশ শ্রেণিতে ভর্তি কার্যক্রম শুরুর রীতি আছে। আমরা সেই প্রস্তুতিও নিচ্ছি।এ প্রসঙ্গে ঢাকা শিক্ষাবোর্ডের কলেজ পরিদর্শক অধ্যাপক হারুন অর রশিদ বলেন, চলতি মাসে এসএসসি ও সমমান পরীক্ষার ফল প্রকাশের পর আগামী ৬ জুন থেকে ২৪ জুলাই পর্যন্ত অনলাইনে একদশ শ্রেণির ভর্তি কার্যক্রম শেষ করা হবে। এবছরও শুধু অনলাইনে করা হবে।তিনি আরও বলেন, যেহেতু করোনা পরিস্থিতির কারণে সেপ্টেম্বরের আগে ক্লাস শুরু করা সম্ভব নয় বলে মনে হচ্ছে, তাই ১৬ আগস্ট ক্লাস শুরুর সময় ধরে ভর্তি কার্যক্রম চলবে। আগের মতো ১ মাস ২০ দিন পর্যন্ত কলেজ ভর্তি কার্যক্রম চালানো হবে।",20/9/2020,education
অনলাইনে পরীক্ষা নিতে পারবে বেসরকারি বিশ্ববিদ্যালয়,"করোনা সংক্রমণের উদ্ভূত পরিস্থিতিতে যেসব বেসরকারি বিশ্ববিদ্যালয় অনলাইনে ক্লাস নিচ্ছে তারা চলতি সেমিস্টারের পরীক্ষা অনলাইনে নিতে পারবে। তবে এ ক্ষেত্রে শর্ত জুড়ে দেয়া হয়েছে। যেসব বিশ্ববিদ্যালয়ের অনলাইন ক্লাসে শিক্ষার্থী উপস্থিতির হার কমপক্ষে ৬০ শতাংশ আছে শুধু সেসব বিশ্ববিদ্যালয়গুলোই অনলাইনে পরীক্ষা নিতে পারবে।



বেসরকারি বিশ্ববিদ্যালগুলোতে অনলাইনে পাঠদান, পরীক্ষা গ্রহণ, মূল্যায়ন এবং শিক্ষার্থী ভর্তি করা নিয়ে বৃহস্পতিবার বিশ্ববিদ্যালয় মঞ্জুরি কমিশনের (ইউজিসি) ওয়েবসাইটে এ নির্দেশনা প্রকাশ করা হয়েছে।ইউজিসির নির্দেশনায় বলা হয়, বিশ্ববিদ্যালয়গুলো চলতি সেমিস্টারের অসমাপ্ত কার্যক্রম (পাঠদান, পরীক্ষা ও মূল্যায়ন) অনলাইনেই শেষ করতে পারবে। এছাড়া আগামী জুনে অনলাইনে নতুন শিক্ষার্থী ভর্তিও করতে পারবে বিশ্ববিদ্যালয়গুলো। একই সঙ্গে করোনা পরিস্থিতি স্বাভাবিক না হলে পরের সেমিস্টারের ক্লাস-পরীক্ষাও অনলাইনে নিতে পারবে।করোনার প্রাদুর্ভাব বাড়তে থাকায় গত ১৭ মার্চ থেকে দেশের সব শিক্ষাপ্রতিষ্ঠান বন্ধ রয়েছে। প্রাথমিক এবং উচ্চ মাধ্যমিক স্তরের ক্লাসগুলো সংসদ টিভিতে দেখানো এবং বিশ্ববিদ্যালয়গুলোকে অনলাইনে ক্লাস নিতে বলা হলেও সেমিস্টার পদ্ধতিতে থাকা বেসরকারি বিশ্ববিদ্যালয়গুলো কোনো পদ্ধতিতে পরীক্ষা ও মূল্যায়ন করবে তা নিয়ে কোনো নির্দেশনা ছিল না।গত ৩০ এপ্রিল শিক্ষামন্ত্রী ডা. দীপু মনির সভাপতিত্বে এক ভার্চুয়াল সভায় বেসরকারি বিশ্ববিদ্যালয়গুলোকে অনলাইনে শিক্ষা কার্যক্রম পরিচালনার বিষয়ে আলোচনা হয়। ওই সভার সিদ্ধান্ত অনুযায়ী ইউজিসি বিস্তারিত নির্দেশনা বেসরকারি বিশ্ববিদ্যালয়গুলোর কর্তৃপক্ষকে পাঠিয়েছে।ইউজিসির প্রকাশিত নির্দেশনায় বলা হয়, নভেল করোনাভাইরাসের (কোভিড ১৯) কারণে উদ্ভূত পরিস্থিতিতে দেশের প্রাইভেট বিশ্ববিদ্যালয়ে অনলাইনে পাঠদান, পরীক্ষা গ্রহণ, মূল্যায়ন এবং শিক্ষার্থী ভর্তির বিষয়ে বৃহস্পতিবার (৭ মে) একটি গাইডলাইন প্রকাশ করেছে বাংলাদেশ বিশ্ববিদ্যালয় মঞ্জুরি কমিশন (ইউজিসি)। গাইডলাইনটি ইউজিসি ওয়েবসাইটে প্রকাশসহ প্রাইভেট বিশ্ববিদ্যালয়গুলোতে পাঠানো হবে। ইউজিসি প্রণীত নির্দেশনাটি www.ugc.gov.bd -এর নোটিশ অপশনে পাওয়া যাবে।",20/9/2020,education
প্রাইভেট বিশ্ববিদ্যালয় পাচ্ছে ভর্তির অনুমতি,"বেসরকারি বিশ্ববিদ্যালয়ে চলতি সেমিস্টারের মূল্যায়ন ‘স্থগিত’ (পেন্ডিং) রেখে পরবর্তী সেমিস্টারে ভর্তির অনুমতি দেয়ার চিন্তাভাবনা চলছে। অনলাইনে পরীক্ষা নেয়ায় জটিলতা, ব্যবহারিক পরীক্ষা নিতে না পারা, সব শিক্ষার্থীর অনলাইন অ্যাকসেস না থাকা, সবাইকে অনলাইনে না পাওয়ার শঙ্কা এবং বেশির ভাগ বিশ্ববিদ্যালয়ের অনলাইনে পরীক্ষা নেয়ার সক্ষমতা না থাকায় এ চিন্তা করা হচ্ছে। সেক্ষেত্রে বিশ্ববিদ্যালয়গুলো কেবল শ্রেণিকাজ আর ভর্তি কার্যক্রম অনলাইনে চালানোর অনুমতি পাচ্ছে। সংশ্লিষ্ট সূত্র এসব তথ্য জানায়।



বিষয়টি নিশ্চিত করেছেন বিশ্ববিদ্যালয় মঞ্জুরি কমিশনের (ইউজিসি) চেয়ারম্যান অধ্যাপক ড. কাজী শহীদুল্লাহ। তিনি যুগান্তরকে বলেন, ‘হ্যাঁ, এ ধরনের বিশেষ ক্ষেত্রে স্বাভাবিক সেশন শুরু করতে দেয়ার অনুমতি দেয়া যেতে পারে। আমরা অটো-পাস দিতে চাই না। এক্ষেত্রে সেশনের বাকি কাজ পেন্ডিং থাকতে পারে। পরবর্তী সেমিস্টারের লেখাপড়া এখন অনলাইনে চলবে। পরিস্থিতি স্বাভাবিক হলে আগের সেমিস্টারের মূল্যায়ন কাজটি করা যেতে পারে।’ইউজিসি সূত্র জানিয়েছে, বেসরকারি ৯৬টি বিশ্ববিদ্যালয় এখন শিক্ষা কার্যক্রমে আছে। এর ৪০টিরই নেই অনলাইনে শিক্ষা কার্যক্রম পরিচালনার সামর্থ্য। বাকিগুলোর (৫৬টি) বেশির ভাগই আংশিক কার্যক্রম চালাচ্ছে। হাতেগোনা কয়েকটির অনলাইনে সম্পূর্ণ কার্যক্রম চালানোর সক্ষমতা আছে। স্বনির্ধারণী পদ্ধতিতে পরিচালিত ইউজিসির সর্বশেষ এক সমীক্ষায় এই তথ্য উঠে এসেছে। ৩০ এপ্রিল অনুষ্ঠিত শিক্ষামন্ত্রীর সঙ্গে বৈঠক সামনে রেখে সংস্থাটি ওই সমীক্ষা চালিয়েছিল।সংশ্লিষ্ট বিশ্ববিদ্যালয়গুলো সমিতির মাধ্যমে অনলাইনে কার্যক্রম চালানোর ব্যাপারে প্রায় এক মাস ধরে চাপ দিয়ে আসছে। সর্বশেষ শিক্ষামন্ত্রীর সঙ্গে বৈঠকেও বেসরকারি বিশ্ববিদ্যালয় সমিতির সভাপতি শেখ কবির হোসেন বিষয়টি উত্থাপন করেন। তখন তাৎক্ষণিকভাবে ভর্তি ও শ্রেণিকাজ অনলাইনে চালানোর ব্যাপারে ইউজিসি ও শিক্ষা মন্ত্রণালয়ের নীতিনির্ধারকরা সম্মত হন। পরীক্ষার ব্যাপারে চলতি সপ্তাহে লিখিত নির্দেশনা জারির কথা বলা হয়েছিল। কিন্তু বেশির ভাগ সদস্যই অনলাইনে পরীক্ষার অনুমতি দেয়ার পক্ষে নন। কেননা অনলাইনে নেয়া পরীক্ষায় কার পরিবর্তে কে অংশ নেয় কিংবা কার অ্যাসাইনমেন্ট কে লিখে ইত্যাদি নিশ্চিত করা খুবই দুুুরূহ। এ ধরনের পরীক্ষার ফলে আন্তর্জাতিকভাবে গ্রাজুয়েটের মান নিয়ে প্রশ্ন উঠতে পারে।ইউজিসি চেয়ারম্যান যুগান্তরকে বলেন, অনলাইনে পরীক্ষা বা অ্যাসাইনমেন্ট নেয়া জটিল। তবে ভাইভা নেয়া অপেক্ষাকৃত সহজ। এছাড়া শিক্ষার্থী মূল্যায়নে ছুটির আগে হয়ে যাওয়া ক্লাস টেস্ট, ইনকোর্স-টিউটোরিয়াল, কুইজ বা অন্য ধরনের মূল্যায়নকে আমরা বিবেচনায় নিতে পারি। সব মিলে চলতি সেমিস্টারে শিক্ষার্থীদের সেশন ধরে রাখার জন্য কী কৌশল নির্ধারণ করা হবে সেটাই এই মুহূর্তে তৈরির কাজ চলছে। আমরা চিন্তা করছি, কোনো সিদ্ধান্ত আমরা দেব না, বিকল্পগুলো দেব। তারা সেটার মধ্য থেকে বেছে নিয়ে আমাদের জানাবে। আমরা সেটা পর্যবেক্ষণ করব।বৈশ্বিক মহামারীর কারণে সব দেশেই বিশেষ ব্যবস্থা নেয়া হচ্ছে জানিয়ে অধ্যাপক শহীদুল্লাহ বলেন, সাধারণ ছুটি শুরুর আগে পর্যন্ত বিশ্ববিদ্যালয়গুলোতে গড়ে ৭০ শতাংশ ক্লাস ও মূল্যায়ন হয়ে গেছে। বাকি ৩০ শতাংশ সঠিকভাবে মূল্যায়নের পথ বের করার চেষ্টা করছি আমরা। যেহেতু একটি সেমিস্টারের ৩০ শতাংশের ব্যাপার; তাই সনদের মান নিয়ে প্রশ্ন ওঠার সুযোগ নেই। এখানে ‘অটো-পাস’ দেয়া হচ্ছে না। তাছাড়া যে অংশের মূল্যায়ন এখন অনলাইনে করা হবে সেটিতে নম্বর দেয়ার ক্ষেত্রে শিক্ষার্থীর আগের রেকর্ড নিশ্চয়ই বিশ্ববিদ্যালয় বিবেচনা করবে।ইউজিসির সদস্য (প্রশাসন) অধ্যাপক মুহাম্মদ আলমগীর বলেন, বাংলাদেশের প্রেক্ষাপটে ক্লাস কার্যক্রমের সম্পূরক অনলাইন কার্যক্রম ভাবাটা ভুল হবে। কেননা সব শিক্ষার্থীর এই সুবিধা আছে কিনা আমরা জানি না। তবে আমরা জানি, সব বিশ্ববিদ্যালয়ের এ সক্ষমতা নেই। তবু জরুরিভাবে শিক্ষা কার্যক্রম চালিয়ে নিতে ও শিক্ষার্থীদের পড়ালেখার মধ্যে রাখতে অনলাইনে ক্লাস-পরীক্ষা কার্যক্রম শুরুর সিদ্ধান্ত নেয়া হয়েছে।সংশ্লিষ্টরা মনে করছেন, শিক্ষার্থীদের কাছে কাঁড়ি কাঁড়ি টাকা নেয়ার পরও বেশির ভাগ বিশ্ববিদ্যালয় শিক্ষক-কর্মচারীদের বেতন-ভাতা ঠিকমতো দেয়নি। অনেকেই মার্চের বেতন আংশিক দিয়েছে। ঈদ বোনাস দূরের কথা, এপ্রিলের বেতন-ভাতা না দেয়ার ফন্দি আঁটছে। শুধু আয়ের চাকা সচল রাখার স্বার্থেই অনলাইনে ক্লাস-পরীক্ষার অনুমতি দেয়া হচ্ছে এসব বিশ্ববিদ্যালয়কে; যাতে শিক্ষক-কর্মচারীরা ঠিকমতো বেতন-বোনাস পান।বিষয়টি স্বীকার করে ইউজিসির সদস্য অধ্যাপক ড. দিল আফরোজা বেগম যুগান্তরকে বলেন, অনলাইনে শিক্ষা কার্যক্রম চালাতে অনুমতি দেয়াটা প্রকারান্তরে বিশ্ববিদ্যালয়গুলোর আয়ের রাস্তা খুলে দেয়া। কেননা শিক্ষার্থী ভর্তি না হলে তাদের উপার্জন থাকে না। তবে অনলাইনে মূল্যায়ন যাতে যথার্থ হয়, শ্রেণি কার্যক্রম ঠিকমতো করতে হয় এসব দিক বিবেচনায় নিয়েই নীতিমালা তৈরি করা হচ্ছে।দিল আফরোজা আরও জানান, শিক্ষার্থী মূল্যায়নে আমরা কয়েকটি দিক গুরুত্ব দেব। এর মধ্যে আছে, সাধারণ ছুটির আগে যে পর্যন্ত বা যতটুকু মূল্যায়ন হয়েছে। সেটা ৭০-৭৫ শতাংশ নেয়া যায়। এছাড়া ভাইভা পরীক্ষার ব্যবস্থা করা যায়। প্রত্যেক শিক্ষার্থীর কমপক্ষে ৩০ মিনিট ধরে ভাইভা নিতে হবে। সেখানে কুইজ আকারে প্রশ্ন থাকবে। অ্যাসাইন বা বড় প্রশ্নে অনলাইনে পরীক্ষা নেয়া খুবই ঝুঁকিপূর্ণ। যদিও কেউ কেউ সময় বেঁধে দিয়ে ‘ওপেনবুক এক্সাম’র (বই দেখেই পরীক্ষায় প্রশ্নের উত্তর লিখবে) পরামর্শও দিচ্ছেন। তবে এরপরও চ্যালেঞ্জ আছে। কেননা যেসব বিভাগের ল্যাবরেটরি পরীক্ষা ওকাজ আছে সেগুলোর কী হবে? তবে আমাদের ড্রাফট (খসড়া) তৈরি হয়েছে। দেখি কমিশন (চেয়ারম্যান ও সব সদস্য) কী সিদ্ধান্ত নেয়।",20/9/2020,education
জেএসসি-জেডিসির পরিবর্তে নিজ নিজ বিদ্যালয়ে মূল্যায়ন,"করোনাভাইরাস মহামারী পরিস্থিতিতে কেন্দ্রীয়ভাবে জেএসসি ও জেডিসি পরীক্ষা হবে না। তবে বিকল্প হিসেবে এবার অষ্টম শ্রেণির শিক্ষার্থীদের নিজ নিজ বিদ্যালয়ে মূল্যায়ন করে তাদের নবম শ্রেণিতে উত্তীর্ণ করা হবে।



এ বিষয়ে প্রয়োজনীয় ব্যবস্থা নেয়ার অনুরোধ জানিয়ে মঙ্গলবার মাধ্যমিক ও উচ্চ শিক্ষা বিভাগ থেকে চিঠি দেয়া হয় কারিগরি ও মাদ্রাসা শিক্ষা বিভাগের সচিব, মাধ্যমিক ও উচ্চ শিক্ষা অধিদফতরের মহাপরিচালক এবং সব শিক্ষা বোর্ডের চেয়ারম্যাদের।এর পরিপ্রেক্ষিতে বুধবার শিক্ষাপ্রতিষ্ঠান প্রধানদের চিঠি দিয়ে ঢাকা বোর্ড বলেছে, করোনা সংক্রমণের সার্বিক পরিস্থিতি বিবেচনায় ২০২০ সালের জেএসসি-জেডিসি পরীক্ষা না নিয়ে স্ব স্ব শিক্ষা প্রতিষ্ঠানের মাধ্যমে শিক্ষার্থীদের মূল্যায়নের ভিত্তিতে নবম শ্রেণিতে উন্নীত করা হবে।চিঠিতে এ বিষয়ে পরবর্তী করণীয় সম্পর্কে শিক্ষাপ্রতিষ্ঠানগুলোকে যথাসময়ে নির্দেশনা দেয়া হবে বলেও উল্লেখ করা হয়েছে। তবে কোন পন্থায় এই মূল্যায়ন করা হবে- তা এখনও স্পষ্ট করা হয়নি।প্রসঙ্গত, করোনার কারণে গত ১৭ মার্চ থেকে দেশের সব শিক্ষাপ্রতিষ্ঠান বন্ধ রেখেছে সরকার। সর্বশেষ কিছুদিন আগে এই ছুটির মেয়াদ ৩ অক্টোবর পর্যন্ত বর্ধিত করা হয়।",20/9/2020,education
এইচএসসি পরীক্ষা নেয়ার মতো পরিস্থিতি এখন নেই: শিক্ষামন্ত্রী,"বর্তমান করোনা পরিস্থিতিতে এইচএসসি ও সমমানের পরীক্ষা নেয়ার মতো পরিবেশ এখনও তৈরি হয়নি বলে জানিয়েছেন শিক্ষামন্ত্রী ডা. দীপু মনি।



তিনি বলেছেন, এইচএসসির ১৪ লাখ পরীক্ষার্থী ও অভিভাবক এবং সংশ্লিষ্টদের মিলিয়ে ৩২ লাখ মানুষকে করোনাঝুঁকিতে ফেলা যায় না। পরিস্থিতি ‘অনুকূলে’ আসলে অবস্থার বিবেচনা করে এ বিষয়ে সিদ্ধান্ত নেয়া হবে।শনিবার জাতীয় জাদুঘরে হাসুমনির পাঠশালা আয়োজিত এক অনুষ্ঠানে প্রধান আলোচকের বক্তব্যে এসব কথা বলেন শিক্ষামন্ত্রী।ডা. দীপু মনি বলেন, এইচএসসি পরীক্ষা নেয়ার মতো পরিস্থিতি এখনও আসেনি। পরীক্ষা বাতিলের সিদ্ধান্তও আসেনি। পরীক্ষা নেয়ার জন্য আমরা প্রস্তুত ছিলাম, এখনও আছি। তবে করোনার প্রকোপ কমে পরিবেশ অনুকূলে আসলে এইচএসসি ও সমমানের পরীক্ষার বিষয়ে সিদ্ধান্ত নেয়া হবে। ২ সপ্তাহের নোটিশে বিষয়টি জানিয়ে দেয়া হবে, যাতে পরীক্ষার্থীরা প্রস্তুতি নিতে পারে।এর আগে এইচএসসি ও সমমানের পরীক্ষা নিয়ে কোনো ধরনের গুজবে কান না দেয়ার আহ্বান জানিয়েছে শিক্ষা মন্ত্রণালয়।শনিবার শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের স্বাক্ষরিত এক বিজ্ঞপ্তিতে এ আহ্বান জানানো হয়।সম্প্রতি সামাজিক মাধ্যমে শিক্ষা মন্ত্রণালয়ের নামে ভুয়া ফেসবুকে পেজ ও প্রোফাইলে শিক্ষাপ্রতিষ্ঠান খুলে দেয়া এবং এইচএসসি ও সমমানের পরীক্ষা সংক্রান্ত বিভিন্ন কাল্পনিক তারিখ ঘোষণা করে শিক্ষক, অভিভাবক ও শিক্ষার্থীদের বিভ্রান্ত করার পোস্ট দেখা গেছে। এসব তথ্য মিথ্যা ও গুজব জানিয়ে এ বিষয়ে শিক্ষক, অভিভাবক ও শিক্ষার্থীদের সতর্ক থাকতে বিশেষভাবে অনুরোধ করেছে শিক্ষা মন্ত্রনালয়। প্রসঙ্গত, করোনা মহামারীর কারণে ১৭ মার্চ থেকে দেশের সব শিক্ষা প্রতিষ্ঠান বন্ধ রয়েছে। গত ১ এপ্রিল থেকে এইচএসসি ও সমমানের পরীক্ষা শুরুর কথা থাকলেও তা একই কারণে আটকে আছে।
",20/9/2020,education
এইচএসসি পরীক্ষা বাতিলের সিদ্ধান্ত হয়নি: শিক্ষা মন্ত্রণালয়,"এইচএসসি পরীক্ষা বাতিল করার মতো কোনো সিদ্ধান্ত নেয়া হয়নি বলে জানিয়েছে শিক্ষা মন্ত্রণালয়। তারা জানিয়েছে, করোনা পরিস্থিতি অনুকূলে আসলে পরীক্ষা আয়োজন করা হবে।



শুক্রবার শিক্ষা মন্ত্রণালয়ের তথ্য ও জনসংযোগ কর্মকর্তা এমএ খায়ের স্বাক্ষরিত এক বিজ্ঞপ্তিতে এ তথ্য জানানো হয়।এর আগে বৃহস্পতিবার শিক্ষা মন্ত্রণালয়ের ঊর্ধ্বতন কর্মকর্তা এবং মন্ত্রণালয়ের অধীনে বিভিন্ন দফতর, সংস্থার প্রধানদের অংশগ্রহণে করোনাকালীন ও করোনা-পরবর্তী শিক্ষাব্যবস্থা নিয়ে এক অনলাইন সভায় শিক্ষামন্ত্রী ডা. দীপু মনি করোনা পরিস্থিতি কিছুটা স্বাভাবিক হলে এইচএসসি পরীক্ষার আয়োজন করার প্রস্তুতি নিতে বলেছেন।এখন যেহেতু করোনা একেবারে নির্মূল হচ্ছে না, তাই স্বাস্থ্যবিধি নিশ্চিত করে কীভাবে পাবলিক পরীক্ষার আয়োজন করা যায় সে বিষয়ে প্রস্তুতি নিতে সংশ্লিষ্ট সবাইকে নির্দেশনা দেন মন্ত্রী।এ ছাড়া মাধ্যমিক পর্যায়ের বিভিন্ন শিক্ষাপ্রতিষ্ঠানে পরবর্তী ক্লাসে উত্তীর্ণের বিষয়ে বিকল্প মূল্যায়ন পদ্ধতি কী হতে পারে, সে বিষয়েও একটি প্রস্তাবনা তৈরির নির্দেশনা দেয়া হয়েছে।বৃহস্পতিবারের ওই সভায় শিক্ষামন্ত্রী দীপু মনি বলেন, করোনাকালীন ও করোনা পরবর্তী শিক্ষাব্যবস্থার কী ধরনের পরিবর্তন আনতে হবে- তা নিয়ে কাজ করছে শিক্ষা মন্ত্রণালয়। করোনাকালীন স্বাস্থ্যবিধি মেনে সরাসরি যোগাযোগের মাধ্যমে অথবা সামাজিক যোগাযোগ মাধ্যম ব্যবহার করে শিক্ষার্থীদের উজ্জীবিত রাখতে মাধ্যমিক, উচ্চ মাধ্যমিক, মাদ্রাসা ও কারিগরি বিদ্যালয়ের শিক্ষকদের নির্দেশ দেন তিনি।",20/9/2020,education
বার্ষিক পরীক্ষার বিকল্প মূল্যায়ন পদ্ধতি খুঁজছে সরকার,"করোনাভাইরাস পরিস্থিতি যদি স্বাভাবিক না হয় সেক্ষেত্রে এইচএসসি পরীক্ষা এবং মাধ্যমিক পর্যায়ের বিভিন্ন শিক্ষা প্রতিষ্ঠানে পরবর্তী ক্লাসে উত্তীর্ণের বিষয়ে বিকল্প মূল্যায়ন পদ্ধতি কী হতে পারে তা নিয়ে চিন্তাভাবনা করছে সরকার।



এ বিষয়ে একটি প্রস্তাব তৈরি করে পরবর্তী সভায় উপস্থাপনের জন্য মাধ্যমিক ও উচ্চমাধ্যমিক শিক্ষা বোর্ড ঢাকা, মাধ্যমিক ও উচ্চশিক্ষা অধিদফতর ও জাতীয় শিক্ষাক্রম ও পাঠ্যপুস্তক বোর্ডের কর্মকর্তাদের নির্দেশ দেন শিক্ষামন্ত্রী ডা. দীপু মনি।বৃহস্পতিবার শিক্ষা মন্ত্রণালয়ের ঊর্ধ্বতন কর্মকর্তারা ও মন্ত্রণালয়ের অধীন বিভিন্ন দফতর, সংস্থার প্রধানদের অংশগ্রহণে করোনাকালীন ও করোনা পরবর্তী শিক্ষা ব্যবস্থা নিয়ে এক অনলাইন সভায় সভাপতির বক্তব্যে তিনি এ নির্দেশনা দেন।এছাড়াও শিক্ষামন্ত্রী বিশ্ববিদ্যালয় পর্যায়ে অনলাইন কার্যক্রম আরো ফলপ্রসূ করার ওপর গুরুত্বারোপ করেন।শিক্ষামন্ত্রী ডা. দীপু মনি এমপি বলেন, করোনাকালীন ও করোনা পরবর্তী সময়ে শিক্ষা ব্যবস্থার কী ধরনের পরিবর্তন আনতে হবে তা নিয়ে কাজ করছে শিক্ষা মন্ত্রণালয়।সভায় তিনি করোনাকালীন সময়ে স্বাস্থ্যবিধি মেনে সরাসরি যোগাযোগের মাধ্যমে অথবা সামাজিক যোগাযোগ মাধ্যম ব্যবহার করে শিক্ষার্থীদেরকে উজ্জীবিত রাখতে মাধ্যমিক, উচ্চ মাধ্যমিক, মাদ্রাসা ও কারিগরি বিদ্যালয়ের শিক্ষকবৃন্দদের নির্দেশ প্রদান করেন।সভায় শিক্ষা উপমন্ত্রী মহিবুল হাসান চৌধুরী এমপি, মাধ্যমিক ও উচ্চ শিক্ষা বিভাগের সচিব মো. মাহবুব হোসেন, কারিগরি ও মাদ্রাসা শিক্ষা বিভাগের সচিব মো. আমিনুল ইসলাম খান সহ শিক্ষা মন্ত্রণালয়ের কর্মকর্তাবৃন্দ এবং মন্ত্রণালয়ের অধীন অধীন দফতর সংস্থার কর্মকর্তারা যুক্ত ছিলেন।সভায় বিশ্বব্যাপী মহামারী করোনার কারণে কওমি মাদ্রাসা ছাড়া দেশের সকল শিক্ষা প্রতিষ্ঠানের চলমান ছুটি আগামী ৩ অক্টোবর ২০২০ তারিখ পর্যন্ত বৃদ্ধি করার বিষয়ে সিদ্ধান্ত হয়।",20/9/2020,education
এইচএসসি পরীক্ষার বিকল্প মূল্যায়ন পদ্ধতি তৈরির নির্দেশ,"করোনা পরিস্থিতি যদি স্বাভাবিক না হয় সেক্ষেত্রে এইচএসসি পরীক্ষা এবং মাধ্যমিক পর্যায়ের বিভিন্ন শিক্ষা প্রতিষ্ঠানে পরবর্তী ক্লাসে উত্তীর্ণের বিষয়ে বিকল্প মূল্যায়ন পদ্ধতি কী হতে পারে তা নিয়ে ভাবছে সরকার। এ বিষয়ে একটি প্রস্তাব তৈরি করে পরবর্তী সভায় উপস্থাপনের জন্য মাধ্যমিক ও উচ্চমাধ্যমিক শিক্ষা বোর্ড ঢাকা, মাধ্যমিক ও উচ্চ শিক্ষা অধিদফতর ও জাতীয় শিক্ষাক্রম ও পাঠ্যপুস্তক বোর্ডের কর্মকর্তাদের নির্দেশ দেন শিক্ষামন্ত্রী ডা. দীপু মনি।



বৃহস্পতিবার শিক্ষা মন্ত্রণালয়ের ঊর্ধ্বতন কর্মকর্তাবৃন্দ এবং মন্ত্রণালয়ের অধীন বিভিন্ন দফতর, সংস্থার প্রধানদের অংশগ্রহণে করোনাকালীন ও করোনা পরবর্তী শিক্ষা ব্যবস্থা নিয়ে এক অনলাইন সভায় সভাপতির বক্তব্যে তিনি এ নির্দেশনা দেন।এছাড়াও শিক্ষামন্ত্রী বিশ্ববিদ্যালয় পর্যায়ে অনলাইন কার্যক্রম আরো ফলপ্রসূ করার ওপর গুরুত্বারোপ করেন। শিক্ষামন্ত্রী ডা. দীপু মনি এমপি বলেন, করোনাকালীন ও করোনা পরবর্তী সময়ে শিক্ষা ব্যবস্থার কী ধরনের পরিবর্তন আনতে হবে তা নিয়ে কাজ করছে শিক্ষা মন্ত্রণালয়। সভায় তিনি করোনাকালীন সময়ে স্বাস্থ্যবিধি মেনে সরাসরি যোগাযোগের মাধ্যমে অথবা সামাজিক যোগাযোগ মাধ্যম ব্যবহার করে শিক্ষার্থীদেরকে উজ্জীবিত রাখতে মাধ্যমিক, উচ্চ মাধ্যমিক, মাদ্রাসা ও কারিগরি বিদ্যালয়ের শিক্ষকবৃন্দদের নির্দেশ প্রদান করেন।সভায় শিক্ষা উপমন্ত্রী মহিবুল হাসান চৌধুরী এমপি, মাধ্যমিক ও উচ্চ শিক্ষা বিভাগের সচিব মো. মাহবুব হোসেন, কারিগরি ও মাদ্রাসা শিক্ষা বিভাগের সচিব মো. আমিনুল ইসলাম খান সহ শিক্ষা মন্ত্রণালয়ের কর্মকর্তাবৃন্দ এবং মন্ত্রণালয়ের অধীন অধীন দফতর সংস্থার কর্মকর্তারা যুক্ত ছিলেন। সভায় বিশ্বব্যাপী মহামারী করোনার কারণে কওমি মাদ্রাসা ছাড়া দেশের সকল শিক্ষা প্রতিষ্ঠানের চলমান ছুটি আগামী ৩ অক্টোবর ২০২০ তারিখ পর্যন্ত বৃদ্ধি করার বিষয়ে সিদ্ধান্ত হয়।",20/9/2020,education
এবার জেএসসি-জেডিসি পরীক্ষাও বাতিল,"মহামারীর করোনাভাইরাসের কারণে ২০২০ সালের জেএসসি ও জেডিসি পরীক্ষা অনুষ্ঠিত হবে না।



বৃহস্পতিবার বিকালে শিক্ষা মন্ত্রণালয়ের তথ্য ও জনসংযোগ কর্মকর্তা এম এ খায়ের যুগান্তরকে এ তথ্য নিশ্চিত করেছেন।এর আগে করোনা পরিস্থিতির কারণে প্রাথমিক শিক্ষা সমাপনী ও জেএসসি পরীক্ষা বাতিলের নীতিগত সিদ্ধান্ত হয়েছে। গত সপ্তাহে এ নিয়ে প্রধানমন্ত্রীর কার্যালয়ে মুখ্য সচিব আহমদ কায়কাউসের উপস্থিতিতে শিক্ষা এবং প্রাথমিক ও গণশিক্ষা সচিবের একটি বৈঠক অনুষ্ঠিত হয়। সেখানে এই সিদ্ধান্ত নেয়া হয়। এর ভিত্তিতে উভয় মন্ত্রণালয়ে পৃথক দুটি সারসংক্ষেপ তৈরি হয়। ওই প্রস্তাবে সম্মতি দেন প্রধানমন্ত্রী শেখ হাসিনা।গত মঙ্গলবার প্রাথমিক শিক্ষা সমাপনী ও ইবতেদায়ি পরীক্ষা বাতিলে সারসংক্ষেপ প্রধানমন্ত্রী কার্যালয়ে পাঠানো হয়। এতে এ দুই পরীক্ষার পরিবর্তে স্কুল ও মাদ্রাসায় শিক্ষার্থীদের মূল্যায়নের প্রস্তাব রাখা হয়েছিল। পাশাপাশি পরীক্ষা বাতিল করা হলে এ বছরের জন্য মেধাবৃত্তিও না দেয়ার প্রস্তাবও ছিল এতে।পরে প্রধানমন্ত্রীর কার্যালয় পরীক্ষা বাতিলের প্রস্তাবে সম্মতি দিয়ে সেটি মন্ত্রণালয়ে পাঠিয়ে দেয়।উল্লেখ্য, মহামারী করোনাভাইরাসের কারণে গত ১৮ মার্চ থেকে শিক্ষাপ্রতিষ্ঠান বন্ধ আছে। প্রধানমন্ত্রীর কাছে পাঠানো প্রস্তাবে মন্ত্রণালয় বলেছে– ১৮ মার্চ থেকে শিক্ষাপ্রতিষ্ঠানে ছুটি থাকায় ৩১ আগস্ট পর্যন্ত ৭১টি কর্মদিবস নষ্ট হচ্ছে। এতে শিক্ষার্থীদের ৪০৬ বিষয়ভিত্তিক পাঠদান ক্ষতিগ্রস্ত। ১ জানুয়ারি থেকে ১৭ মার্চ পর্যন্ত সিলেবাসের মাত্র ৩০ থেকে ৩৫ শতাংশ পড়ানো সম্ভব হয়েছে। পাঠ্যবইয়ের অবশিষ্ট অংশ শেষ করতে কমপক্ষে ৫০ কর্মদিবস দরকার। নভেম্বর-ডিসেম্বর মাসে পাঠদান কার্যক্রম চালানো সম্ভব হলেও ৫০ কর্মদিবস পাওয়া যাবে না।এতে আরও বলা হয়, করোনাভাইরাসের বিদ্যমান প্রাদুর্ভাবে সেপ্টেম্বর মাসে শিক্ষাপ্রতিষ্ঠান খুলে দেয়া সম্ভব হবে কিনা সে সিদ্ধান্ত এখনও নেয়া হয়নি। খুলে দেয়া হলে অভিভাবকরা তাদের সন্তানদের স্কুলে নাও পাঠাতে পারেন। জাপান, দক্ষিণ কোরিয়া ও দক্ষিণ আফ্রিকায় শিক্ষাপ্রতিষ্ঠান খুলে দেয়ার পর ভাইরাস পরিস্থিতিতে পুনরায় বন্ধ করে দিতে হয়েছে। অন্যদিকে করোনাভাইরাস প্রাদুর্ভাবের পর টেলিভিশনে পাঠদানের ব্যবস্থা করা হয়েছে। কিন্তু সমীক্ষায় দেখা গেছে, মাত্র ৫৬ শতাংশ শিক্ষার্থী টেলিভিশন পাঠদানের সুযোগটি গ্রহণ করতে সক্ষম হয়েছে। সম্প্রতি বেতারে পাঠদান কার্যক্রম শুরু হয়েছে। এতে ৯৭ দশমিক ৬ শতাংশ শিক্ষার্থী পাঠদানের আওতায় আসতে পারে। এ ছাড়া ৭৬ শতাংশ শিক্ষক-শিক্ষার্থীদের সঙ্গে লেখাপড়ার বিষয়ে কথা বলতে পেরেছে।",20/9/2020,education
শিক্ষা প্রতিষ্ঠান খুললে নিজ নিজ স্কুলে বার্ষিক পরীক্ষা ,"করোনার সংক্রমণের কারণে উদ্ভূত পরিস্থিতিতে চলতি বছরের প্রাথমিক ও ইবতেদায়ি শিক্ষা সমাপনী পরীক্ষা কেন্দ্রীয়ভাবে হবে না। সরকারিভাবে শিক্ষা প্রতিষ্ঠান খোলার সিদ্ধান্ত হলে স্ব-স্ব বিদ্যালয়ে বার্ষিক পরীক্ষার মাধ্যমে শিক্ষার্থীদের মেধা মূল্যায়ন করা হবে। এই মূল্যায়নের ভিত্তিতেই তাদের ষষ্ঠ শ্রেণিতে উত্তীর্ণ করা হবে।



প্রাথমিক ও গণশিক্ষা মন্ত্রণালয়ের এই প্রস্তাবে অনুমোদন দিয়েছেন প্রধানমন্ত্রী শেখ হাসিনা।মঙ্গলবার প্রাথমিক ও গণশিক্ষা প্রতিমন্ত্রী জাকির হোসেন এবং জ্যেষ্ঠ সচিব আকরাম-আল হোসেন সাংবাদিকদের এই তথ্য জানিয়েছেন।এই পরীক্ষা না নেয়ার জন্য কয়েক দিন আগে প্রধানমন্ত্রীর কার্যালয়ে সারসংক্ষেপ আকারে প্রস্তাব পাঠিয়েছিল প্রাথমিক ও গণশিক্ষা মন্ত্রণালয়।তারও আগে ৬ আগস্ট প্রধানমন্ত্রীর কার্যালয়ে প্রধানমন্ত্রীর মুখ্য সচিব আহমদ কায়কাউসের সভাপতিত্বে অনুষ্ঠিত সভায় প্রাথমিক শিক্ষা সমাপনী পরীক্ষা না নেয়ার বিষয়টি বিবেচনা করার কথা বলা হয়।আজ সচিবালয়ে এক ব্রিফিংয়ে প্রাথমিক ও গণশিক্ষা প্রতিমন্ত্রী জাকির হোসেন বলেন, সার্বিক পরিস্থিতি বিবেচনা করে এবার প্রাথমিক সমাপনী ও ইবতেদায়ি সমাপনী পরীক্ষা না নেয়ার প্রস্তাবে প্রধানমন্ত্রী সম্মতি জ্ঞাপন করেছেন। এবার স্কুলে বার্ষিক পরীক্ষা নেব।প্রাথমিক ও গণশিক্ষা মন্ত্রণালয়ের জ্যেষ্ঠ সচিব আকরাম আল হোসেন জানান, স্কুল খোলা সম্ভব হলে নিজ নিজ স্কুল ও মাদ্রাসা পরীক্ষা নিয়ে শিক্ষার্থীদের ষষ্ঠ শ্রেণিতে উত্তীর্ণ করাতে পারবে। এ ক্ষেত্রে প্রশ্নপত্র স্ব স্ব প্রতিষ্ঠান করবে। তবে স্বাস্থ্যবিধি মেনে ওই মূল্যায়ন পরীক্ষা নিতে হবে।এদিকে এইচএসসি, জেএসসি-জেডিসি পরীক্ষা এবং স্কুল-কলেজ খুলে দেয়ার বিষয়ে এখনও কোনো সিদ্ধান্ত হয়নি।
প্রসঙ্গত দেশে করোনাভাইরাসের প্রাদুর্ভাব বাড়তে থাকায় গত ১৭ মার্চ থেকে শিক্ষাপ্রতিষ্ঠানগুলো বন্ধ রয়েছে, যা ৩১ আগস্ট পর্যন্ত বাড়ানো হয়েছে। ফলে এ বছরের পাবলিক পরীক্ষাগুলো হবে কিনা তা নিয়ে সংশয়ের সৃষ্টি হয়।প্রাথমিক সমাপনী-ইবতেদায়ী পরীক্ষা বাতিলপিইসি বাতিল, যেভাবে ষষ্ঠ শ্রেণিতে উঠবে শিক্ষার্থীরা",20/9/2020,education
প্রাথমিক সমাপনী-ইবতেদায়ী পরীক্ষা বাতিল,"এ বছর পঞ্চম শ্রেণির প্রাথমিক শিক্ষা সমাপনী (পিইসি) ও মাদ্রাসা শিক্ষা বোর্ডের ইবতেদায়ি পরীক্ষা হচ্ছে না। প্রাথমিক ও গণশিক্ষা মন্ত্রণালয়ের এমন প্রস্তাবে সম্মতি দিয়েছেন প্রধানমন্ত্রী শেখ হাসিনা।



মঙ্গলবার দুপুরে প্রাথমিক ও গণশিক্ষা মন্ত্রণালয় সূত্রে এ তথ্য জানা গেছে। করোনাভাইরাস পরিস্থিতিতে এ সিদ্ধান্ত নেয়া হয়েছে।পরে সচিবালয়ে সিনিয়র সচিব আকরাম আল হোসেন এ বিষয়ে সাংবাদিকদের ব্রিফ করেন। গত মঙ্গলবার প্রাথমিক শিক্ষা সমাপনী ও ইবতেদায়ি পরীক্ষা বাতিলে সারসংক্ষেপ প্রধানমন্ত্রী কার্যালয়ে পাঠানো হয়। এতে এ দুই পরীক্ষার পরিবর্তে স্কুল ও মাদ্রাসায় শিক্ষার্থীদের মূল্যায়নের প্রস্তাব রাখা হয়েছিল। পাশাপাশি পরীক্ষা বাতিল করা হলে এ বছরের জন্য মেধাবৃত্তিও না দেয়ার প্রস্তাবও ছিল এতে। প্রধানমন্ত্রীর কার্যালয় পরীক্ষা বাতিলের প্রস্তাবে সম্মতি দিয়ে সেটি আজ মন্ত্রণালয়ে পাঠিয়েছে।পিইসি ও ইবতেদায়ি পরীক্ষা এ বছরের জন্য বাতিল করে সময় থাকলে স্কুল ও মাদ্রাসায় বার্ষিক পরীক্ষা নেয়ার প্রস্তাব প্রধানমন্ত্রীর কার্যালয়ে পাঠানোর বিষয়টি নিশ্চিত করেছিলেন প্রাথমিক ও গণশিক্ষা প্রতিমন্ত্রী মো. জাকির হোসেন। তিনি ১৮ আগস্ট যুগান্তরকে বলেছিলেন, প্রস্তাব অনুমোদন পেলে এ ব্যাপারে পরবর্তী পদক্ষেপ নেয়া হবে। তবে সম্ভব হলে স্কুলগুলোতে ছাত্রছাত্রীদের ক্লাস ও বার্ষিক পরীক্ষা নেয়া হবে। আমরা অটো পাস না দেয়ার চিন্তাই করছি।উল্লেখ্য, মহামারী করোনাভাইরাসের কারণে গত ১৮ মার্চ থেকে শিক্ষাপ্রতিষ্ঠান বন্ধ আছে। প্রধানমন্ত্রীর কাছে পাঠানো প্রস্তাবে মন্ত্রণালয় বলেছে– ১৮ মার্চ থেকে শিক্ষাপ্রতিষ্ঠানে ছুটি থাকায় ৩১ আগস্ট পর্যন্ত ৭১টি কর্মদিবস নষ্ট হচ্ছে। এতে শিক্ষার্থীদের ৪০৬ বিষয়ভিত্তিক পাঠদান ক্ষতিগ্রস্ত। ১ জানুয়ারি থেকে ১৭ মার্চ পর্যন্ত সিলেবাসের মাত্র ৩০ থেকে ৩৫ শতাংশ পড়ানো সম্ভব হয়েছে। পাঠ্যবইয়ের অবশিষ্ট অংশ শেষ করতে কমপক্ষে ৫০ কর্মদিবস দরকার। নভেম্বর-ডিসেম্বর মাসে পাঠদান কার্যক্রম চালানো সম্ভব হলেও ৫০ কর্মদিবস পাওয়া যাবে না।এতে আরও বলা হয়, করোনাভাইরাসের বিদ্যমান প্রাদুর্ভাবে সেপ্টেম্বর মাসে শিক্ষাপ্রতিষ্ঠান খুলে দেয়া সম্ভব হবে কিনা সে সিদ্ধান্ত এখনও নেয়া হয়নি। খুলে দেয়া হলে অভিভাবকরা তাদের সন্তানদের স্কুলে নাও পাঠাতে পারেন। জাপান, দক্ষিণ কোরিয়া ও দক্ষিণ আফ্রিকায় শিক্ষাপ্রতিষ্ঠান খুলে দেয়ার পর ভাইরাস পরিস্থিতিতে পুনরায় বন্ধ করে দিতে হয়েছে। অন্যদিকে করোনাভাইরাস প্রাদুর্ভাবের পর টেলিভিশনে পাঠদানের ব্যবস্থা করা হয়েছে। কিন্তু সমীক্ষায় দেখা গেছে, মাত্র ৫৬ শতাংশ শিক্ষার্থী টেলিভিশন পাঠদানের সুযোগটি গ্রহণ করতে সক্ষম হয়েছে। সম্প্রতি বেতারে পাঠদান কার্যক্রম শুরু হয়েছে। এতে ৯৭ দশমিক ৬ শতাংশ শিক্ষার্থী পাঠদানের আওতায় আসতে পারে। এ ছাড়া ৭৬ শতাংশ শিক্ষক-শিক্ষার্থীদের সঙ্গে লেখাপড়ার বিষয়ে কথা বলতে পেরেছে।এদিকে স্কুল-কলেজে আরও ছুটি বাড়ানোর চিন্তাভাবনা করছে সরকার। করোনাভাইরাস পরিস্থিতি স্বাভাবিক না হওয়ায় বর্তমান ছুটি শেষে এটি আরও বাড়ানো হতে পারে। নতুন করে আরও ১৫ দিন ছুটি বাড়ানো হতে পারে বলে শিক্ষা মন্ত্রণালয়ের মাধ্যমিক ও উচ্চশিক্ষা বিভাগ এবং প্রাথমিক ও গণশিক্ষা মন্ত্রণালয় থেকে জানা গেছে।
শিক্ষা প্রতিষ্ঠান খুললে নিজ নিজ স্কুলে বার্ষিক পরীক্ষাপিইসি বাতিল, যেভাবে ষষ্ঠ শ্রেণিতে উঠবে শিক্ষার্থীরা",20/9/2020,education
কওমি মাদরাসাগুলোকে পরীক্ষা নেয়ার অনুমতি  ,"কোভিড-১৯ মহামারির কারণে আটকে থাকা ডিগ্রি ও মাস্টার্স পর্যায়ের পরীক্ষাগুলো নিতে পারবে কওমি মাদরাসা। মাদরাসাগুলোর দাবির পরিপ্রেক্ষিতে স্বাস্থ্যবিধি মেনে পরীক্ষা নেয়ার অনুমতি দেয়া হয়েছে বলে জানিয়েছেন মন্ত্রিপরিষদ সচিব খন্দকার আনোয়ারুল ইসলাম।



সোমবার সচিবালয়ে মন্ত্রিসভা বৈঠকের ব্রিফিংয়ে মন্ত্রিপরিষদ সচিব এ তথ্য জানান।এর আগে গত ১৭ আগস্ট কিতাব বিভাগের কার্যক্রম চালু ও পরীক্ষা নেয়ার সুযোগ করে দিতে প্রধানমন্ত্রী শেখ হাসিনার কাছে আবেদন জানিয়েছিল কওমি মাদরাসাগুলো। ওইদিন সচিবালয়ে মন্ত্রিপরিষদ সচিবের কাছে আবেদনপত্রটি পৌঁছে দেন কওমি মাদরাসার একটি বোর্ড জাতীয় দ্বীনি মাদরাসা শিক্ষাবোর্ড, বাংলাদেশের একটি প্রতিনিধি দল।পরীক্ষা নেয়ার অনুমতি দেয়া হলেও কিতাব বিভাগে ক্লাস চালুর অনুমতি দেয়নি সরকার।জাতীয় দ্বীনি মাদ্রাসা শিক্ষা বোর্ডের সহ-সভাপতি ড. মাওলানা মুশতাক আহমদ জানান, কওমি মাদরাসা খোলার অনুমতি দেয়া হয়েছে। এখন থেকে পরীক্ষা নেয়া যাবে। ঘন্টাখানেকর মধ্যে শিক্ষা মন্ত্রণালয় থেকে এ বিষয়ে প্রজ্ঞাপন প্রকাশ করা হবে। এইমাত্র মন্ত্রিপরিষদ বিভাগ থেকে বিষয়টি জাতীয় দ্বীনি মাদ্রাসা শিক্ষাবোর্ডের প্রতিনিধি দলকে জানানো হয়েছে।প্রসঙ্গত, করোনা মহামারীর কারণে দেশের প্রায় ২২ হাজার কওমি মাদ্রাসার ২৫ লক্ষাধিক শিক্ষার্থী গত শিক্ষাবর্ষের বার্ষিক পরীক্ষা দিতে পারেনি। ঈদুল ফিতরের পর কওমি মাদ্রাসাগুলোর নতুন শিক্ষাবর্ষ শুরু হলেও করোনার কারণে তা স্থগিত রাখা হয়।এর আগে দেশের সব হাফিজিয়া মাদ্রাসা ও হিফজখানা ১২ জুলাই থেকে চালুর অনুমতি দিয়েছে সরকার। গত ৮ জুলাই ধর্মবিষয়ক মন্ত্রণালয় এ সংক্রান্ত বিজ্ঞপ্তি জারি করে। সেখানে বলা হয়, এসব মাদ্রাসাকে স্বাস্থ্য অধিদফতরের স্বাস্থ্যবিধি অনুসরণ করতে হবে।করোনাভাইরাস মহামারীর কারণে দেশের সব শিক্ষাপ্রতিষ্ঠানের মতো হাফিজিয়া মাদ্রাসা ও হিফজখানার কার্যক্রমও বন্ধ হয়ে যায়। এসব মাদ্রাসার নিরবচ্ছিন্ন অধ্যবসায়ের আবশ্যকতার কথা উল্লেখ করে কার্যক্রম চালুর বিষয়ে দেশের আলেমরা আবেদন করেন।সেই আবেদনের পরিপ্রেক্ষিতে দেশের সব হাফিজিয়া মাদ্রাসা ও হিফজখানা খোলার অনুমোদন দেয়া হয়।এরও আগে ১ জুন দেশের কওমি মাদ্রাসায় ছাত্রছাত্রী ভর্তির কার্যক্রম পরিচালনার লক্ষ্যে স্বাস্থ্যবিধি ও সামাজিক দূরত্ব নিশ্চিত করে অফিস খোলার অনুমতি দেয়া হয়।",20/9/2020,education
"পিইসি পরীক্ষা কেন্দ্রে নয়, স্কুলে নেয়ার প্রস্তাবনা","করোনা মহামারী পরিস্থিতির কারণে চলতি বছর পিইসি বা প্রাথমিক সমাপনী পরীক্ষা কেন্দ্রীয়ভাবে নেয়া হবে না। স্কুলে স্কুলে পরীক্ষা নিয়ে শিক্ষার্থীদের মূল্যায়ন করা হবে।



এমন প্রস্তাবনা প্রধানমন্ত্রীকে পাঠানো হয়েছে বলে বুধবার সাংবাদিকদের জানিয়েছেন প্রাথমিক ও গণশিক্ষা প্রতিমন্ত্রী মো. জাকির হোসেন।এ সময় তিনি আরও বলেন, পরীক্ষা না হলে মেধাবৃত্তি দেয়া হবে না এ বছর।সেই সঙ্গে সরকারি প্রাথমিক বিদ্যালয়ের শিক্ষক-শিক্ষার্থীদের নিরাপদে রেখে বিদ্যালয়ে পাঠদান পরিচালনায় করণীয় বিষয়ক বিভিন্ন নিদের্শনা তৈরি করেছে প্রাথমিক ও গণশিক্ষা মন্ত্রণালয়।বিদ্যালয় খুললে স্বাস্থ্যবিধি মেনে তা কীভাবে চলবে, সে বিষয়েও একগুচ্ছ পরিকল্পনা তৈরি করছে প্রাথমিক ও গণশিক্ষা মন্ত্রণালয়।সেখানে শিক্ষক-শিক্ষার্থীদের মুখে মাস্ক পরা, হাত পরিষ্কার, থার্মোমিটার ব্যবহার বাধ্যতামূলক করা হবে। সবাইকে সেসব মেনে চলতে হবে। শিক্ষার্থীদের সুরক্ষায় স্বাস্থ্য নিরাপত্তামূলক এমন ৫০টির বেশি নির্দেশনা তৈরি করা হয়েছে। এ সবগুলো বিষয়ে প্রস্তাব প্রধানমন্ত্রীর কাছে পাঠানো হয়েছে। সেখান থেকেই সিদ্ধান্ত নেয়া হবে বলে জানান প্রাথমিক ও গণশিক্ষা প্রতিমন্ত্রী।এদিকে প্রাথমিক শিক্ষা সমাপনী পরীক্ষার বিষয়ে প্রাথমিক ও গণশিক্ষা মন্ত্রণালয় নিজেদের অবস্থান স্পষ্ট করলেও জুনিয়র স্কুল সার্টিফিকেট (জেএসসি) পরীক্ষার বিষয়ে এখনও নিজেদের অবস্থান জানাতে পারেনি শিক্ষা মন্ত্রণালয়। এ নিয়ে শিক্ষার্থী ও অভিভাবকরা ধোয়াশায় রয়েছেন।",20/9/2020,education
এইচএসসি পরীক্ষার বিষয়ে যা বললেন মাউশি সচিব,"মহামারী করোনার কারণে স্থগিত থাকা এইচএসসি পরীক্ষার বিষয়ে এখনও কোনো সিদ্ধান্ত নেয়া হয়নি বলে জানিয়েছেন শিক্ষা মন্ত্রণালয়ের মাধ্যমিক ও উচ্চ শিক্ষা (মাউশি) বিভাগের সচিব মো. মাহবুব হোসেন।



সোমবার সচিবালয়ে সাংবাদিকদের প্রশ্নের জবাবে তিনি একথা জানান।কবে এসব পরীক্ষা হবে- সাংবাদিকদের এমন প্রশ্নের জবাবে সচিব বলেন, আমরা যখনই পরীক্ষা নেব জানিয়ে দেব। এটা গোপন কোনো সিদ্ধান্ত নয়। আমরা প্রকাশ্যে এটি ঘোষণা করব। অ্যাপ্রোপ্রিয়েট অথরিটির অ্যাপ্রুভাল এবং অ্যাপ্রোপ্রিয়েট অথরিটির দ্বারাই ঘোষণা করব। এটা গুজব ছড়ানোর কোনো যৌক্তিকতা ও ভিত্তি থাকা উচিত না।এই পরীক্ষা নিয়ে ইতোমধ্যে গুজব ছড়ানো হয়েছে- এ বিষয়ে এক প্রশ্নে সচিব বলেন, এটি (এইচএসসি) একটি পাবলিক পরীক্ষা। এর সঙ্গে আমাদের বিপুল সংখ্যক শিক্ষার্থীর জীবন জড়িত। আমি অনুরোধ করব, সরকারের পক্ষ থেকে সরকারের দায়িত্বশীল ব্যক্তিদের পক্ষ থেকে কোনো সিদ্ধান্ত বা ঘোষণা না পাওয়া পর্যন্ত এ ধরনের কোনো গুজব বা কোনো মন্তব্য করা থেকে বিরত থাকতে।মাউশি সচিব বলেন, শিক্ষামন্ত্রী পরিষ্কার বলেছেন- আমরা যখনই পরীক্ষা নেব, দুই সপ্তাহের নোটিশ দিয়ে সবাইকে জানাব।কোনো ধরনের গুজবে কান না দেয়ার জন্য শিক্ষার্থীদের প্রতি আহ্বান জানিয়ে তিনি পরীক্ষার জন্য পূর্ণ প্রস্তুতি নিতে পরীক্ষার্থী ও অভিভাবকদের প্রতি অনুরোধ জানান।শিক্ষাবর্ষের সূচি অনুযায়ী, আসছে নভেম্বরে জেএসসি পরীক্ষা পরীক্ষা অনুষ্ঠিত হওয়ার কথা। কিন্তু করোনা পরিস্থিতিতে এই পরীক্ষা নিয়ে সাংবাদিকদের সচিব বলেন, আমরা যখনই পরিপূর্ণভাবে সিদ্ধান্ত নেব, তখনই আপনাদের জানাব। শুধু জেএসসি নয়, অন্যান্য পরীক্ষার ব্যাপারে আমাদের বিশেষজ্ঞরা যে পরামর্শ দিয়েছেন সেগুলো পর্যালোচনা করে আমরা উপযুক্ত সময়ে ঘোষণা করব।",20/9/2020,education
বিশ্ববিদ্যালয়গুলোর অনুমতি পেলেই এমবিবিএস প্রফেশনাল পরীক্ষা,"করোনাভাইরাস পরিস্থিতিতে স্থগিত হয়ে যাওয়া মেডিকেল শিক্ষার্থীদের প্রফেশনাল পরীক্ষা আয়োজনের বিষয়ে ঐক্যমতে পৌঁছেছেন সকল মেডিকেল বিশ্ববিদ্যালয়ের ডিন ও মেডিকেল কলেজের অধ্যক্ষবৃন্দ। এ পর্যায়ে বিশ্ববিদ্যালয়গুলোর পরীক্ষার অনুমতি পেলেই এমবিবিএস প্রফেশনাল পরীক্ষা আয়োজন করা হবে বলেও জানা গেছে।



বৃহস্পতিবার দুপুরে ঢাকা মেডিকেল কলেজের (ঢামেক) অধ্যক্ষ অধ্যাপক ডা. আবুল কালাম আজাদ এ তথ্য নিশ্চিত করেছেন।তিনি বলেন, ‘আজকের মিটিংয়ে আমরা সবাই পরীক্ষা নেয়ার ব্যাপারে একমত হয়েছি। খুব দ্রুতই সকল বিশ্ববিদ্যালয়গুলোকে পরীক্ষা নেয়ার ব্যাপারে চিঠি দেয়া হবে। বিশ্ববিদ্যালয়গুলো অনুমতি দিয়ে দিলে পরীক্ষা হয়ে যাবে।’কবে নাগাদ পরীক্ষা হতে পারে এমন প্রশ্নের জবাবে ঢামেক অধ্যক্ষ বলেন, ‘আমরা সকল বিশ্ববিদ্যালয়গুলোকে চিঠি দেয়ার পর, তারা অনুমতি দিলেই আমরা পরীক্ষা নিয়ে নিবো। মাঝখানে সময়ের পার্থক্য হলো বিশ্ববিদ্যালয়গুলোর সাথে আমাদের চিঠি চালাচালির সময়টা। আমাদের ইচ্ছা যতো তাড়াতাড়ি পরীক্ষা নেয়া যায়। কিন্তু আমাদের তো অনেক বিদেশী ছাত্রছাত্রী রয়েছে। তাদেরকে তো আসতে হবে। তাই প্রক্রিয়াজনিত কারণে একটু সময় লাগবে।’আবুল কালাম আজাদ বলেন, ‘এটা যদি শুধু মেডিকেল কলেজগুলোর পরীক্ষা হতো, তাহলে আমরা যেকোন সময়ে নিয়ে নিতে পারতাম। কিন্তু এখানে তো বিশ্ববিদ্যালয়গুলো সংযুক্ত, সুতরাং পরীক্ষা নিলে তাদেরকে নিয়েই নিতে হবে।’এ বিষয়ে শহীদ সোহরাওয়ার্দী মেডিকেল কলেজের অধ্যক্ষ অধ্যাপক ডা. এ বি এম মাকসুদুল আলম বলেন, ‘আজকের মিটিংয়ে সবাই পরীক্ষা নেয়ার ব্যাপারে একমত প্রকাশ করেছে। মিটিংয়ে আলোচনার সারসংক্ষেপ নিয়ে বিশ্ববিদ্যালয়গুলো এবং স্বাস্থ্য শিক্ষা অধিদপ্তর আলোচনা করে সিদ্ধান্ত নেবেন কবে নাগাদ পরীক্ষা অনুষ্ঠিত হবে। আমাদের পরামর্শ ছিলো যত তাড়াতাড়ি সম্ভব এ বিষয়ে সিদ্ধান্ত নিয়ে নোটিস দেয়ার জন্য, যেনো শিক্ষার্থীরা প্রস্তুতি নিতে পারে।’প্রথম কাদের পরীক্ষা নেয়া হবে এমন প্রশ্নের জবাবে তিনি বলেন, ‘মিটিংয়ে সাপ্লিমেন্টারি শিক্ষার্থীদের নিয়ে বেশি আলোচনা হয়েছে। তাদের ব্যাপারে সবাই ভাবছেন। আমারা আগেই পরামর্শ দিয়েছিলাম প্রথম তাদের পরীক্ষা নেয়ার জন্য। মিটিংয়ে আমার পরামর্শ ছিলো যেহেতু তাদের সংখ্যা কম তাই প্রথম তাদের পরীক্ষা নেয়া। তাদের ট্রায়াল দিয়ে এরপর নিয়মিত পরীক্ষা শুরু করা।’ স্বাস্থ্যমন্ত্রী জাহিদ মালেকের সভাপতিত্বে বৈঠকে অন্যান্যদের মধ্যে উপস্থিত ছিলেন স্বাস্থ্য সচিব আব্দুল মান্নান, বঙ্গবন্ধু শেখ মুজিব মেডিকেল বিশ্ববিদ্যালয়ের ভিসি অধ্যাপক ডা. কনক কান্তি বড়ুয়াসহ বিভিন্ন মেডিকেলের উপাচার্যরা উপস্থিত ছিলেন।",20/9/2020,education
চার কলেজকে ভার্চুয়ালে ভর্তি পরীক্ষা নেয়ার নির্দেশ,"রাজধানীর চারটি কলেজকে একাদশে ভর্তি পরীক্ষা ভার্চুয়াল পদ্ধতিতে নেয়ার নির্দেশ দেয়া হয়েছে। ক্যাথলিক চার্চ (খ্রিস্টান মিশনারি) পরিচালিত নটর ডেম কলেজ, হলিক্রস কলেজ, সেন্ট জোসেফ উচ্চ মাধ্যমিক বিদ্যালয় এবং সেন্ট গ্রেগরি হাই স্কুল অ্যান্ড কলেজকে এই নির্দেশ দিয়েছে ঢাকা বোর্ড।



চার কলেজকে মঙ্গলবার পাঠানো ঢাকা শিক্ষা বোর্ডের কলেজ পরিদর্শক অধ্যাপক ড. হারুন-অর-রশিদ স্বাক্ষরিত চিঠিতে বলা হয়, আগামী ৯ থেকে ২৪ আগস্টের মধ্যে ভার্চুয়াল লিখিত ও মৌখিক পরীক্ষা নিয়ে ভর্তি প্রক্রিয়া সম্পন্ন করতে হবে। ২০২০-২১ শিক্ষাবর্ষে এসব কলেজে ভর্তিকৃত শিক্ষার্থীদের তথ্য ৩০ আগস্টের মধ্যে বোর্ডে পাঠাতে হবে।দেশের সব কলেজে ৯ আগস্ট থেকে একাদশ শ্রেণিতে অনলাইনে ভর্তি কার্যক্রম শুরু হবে। প্রথম পর্যায়ে শিক্ষার্থীরা আবেদন করতে পারবে ২০ আগস্ট পর্যন্ত। তৃতীয় পর্যায়ে ৮ সেপ্টেম্বর পর্যন্ত আবেদনের সুযোগ রয়েছে। ভর্তি হতে হবে ১৩ থেকে ১৫ সেপ্টেম্বরের মধ্যে।২০১৫ সাল থেকে সব কলেজে একাদশ শ্রেণিতে অনলাইনে জিপিএ’র ভিত্তিতে ভর্তি কার্যক্রম পরিচালনা করেছে শিক্ষা মন্ত্রণালয়। তবে আদালতের আদেশে চার্চ পরিচালিত চার কলেজ পরীক্ষার মাধ্যমে শিক্ষার্থী ভর্তি করছে।",20/9/2020,education
৩৮তম বিসিএসের চূড়ান্ত ফল ঘোষণা হতে পারে বিকালে ,"৩৮তম বিসিএসের চূড়ান্ত ফলের অপেক্ষায় থাকা চাকরিপ্রার্থীদের প্রতীক্ষার পালা শেষ হতে যাচ্ছে। ইতিমধ্যে পরীক্ষার ফল তৈরির সব কাজ সম্পন্ন হয়েছে। মঙ্গলবার সরকারি কর্মকমিশনের (বিপিএসসি) জরুরি সভা ডাকা হয়েছে। সভায় অনুমোদন হলে বিকালে চূড়ান্ত ফল প্রকাশ করা হবে।



বিষয়টি নিশ্চিত করেছেন পিএসসির জনসংযোগ কর্মকর্তা ইসরাত শারমিন। তিনি মঙ্গলবার সকালে গণমাধ্যমকে বলেন, আজ ৩৮তম বিসিএসের চূড়ান্ত ফল প্রকাশ করার চেষ্টা চলছে। এ জন্য বিকাল ৩টায় পিএসসি সিন্ডিকেট সভা ডাকা হয়েছে। সভায় চেয়ারম্যান স্যারের সভাপতিত্বে পিএসসির সদস্যরা এ সভায় উপস্থিত থাকবেন।

তিনি বলেন, সভায় ৩৮তম বিসিএসের পরীক্ষার চূড়ান্ত ফল প্রকাশের প্রস্তাব তোলা হবে। প্রস্তাব অনুমোদন হলে বিকালের মধ্যে এ ফল প্রকাশ করা হবে। প্রার্থীরা তাদের ফল পিএসএসির ওয়েবসাইট ও মোবাইল ফোনে এসএমএসের মাধ্যমে জানতে পারবেন।গত ২৯ জুলাই থেকে ৩৮তম বিসিএসের মৌখিক পরীক্ষা শুরু হয়। গত ৯ ফেব্রুয়ারি পরীক্ষা শেষ হয়েছে। গত ১ জুলাই ৩৮তম বিসিএসের লিখিত পরীক্ষার ফল প্রকাশ করে পিএসসি। এতে পাস করেন ৯ হাজার ৮৬২ জন। লিখিত পরীক্ষায় অংশ নেন ১৪ হাজার ৫৪৬ প্রার্থী।৩৮তম বিসিএসের মাধ্যমে ২ হাজার ২৪ ক্যাডার কর্মকর্তা নিয়োগ দেয়ার কথা ছিল। তবে আরও ১৩৬ জন বেশি কর্মকর্তা নিয়োগের সিদ্ধান্ত হয় পরে। এতে করে এবার সব মিলিয়ে ২ হাজার ১৬০ জন নিয়োগ পাচ্ছেন।৩৮তম বিসিএসের লিখিত পরীক্ষা শেষ হয় গত বছরের ১৩ আগস্ট। ২০১৭ সালের ২৯ ডিসেম্বর প্রিলিমিনারি পরীক্ষা অনুষ্ঠিত হয়। প্রিলিমিনারিতে ৩ লাখ ৮৯ হাজার ৪৬৮ প্রার্থী আবেদন করেন।
",20/9/2020,education
"শিক্ষাবর্ষ বাড়তে পারে মার্চ পর্যন্ত, কমবে সিলেবাস","করোনার কারণে বর্তমান শিক্ষাবর্ষ আগামী মার্চ মাস পর্যন্ত বাড়তে পারে বলে ইঙ্গিত দিয়েছেন শিক্ষামন্ত্রী ডা. দীপু মনি এমপি। পাশাপাশি শ্রেণি ঘণ্টার সঙ্গে সমন্বয় করে কমানো হতে পারে মাধ্যমিক স্তরের বিভিন্ন শ্রেণির সিলেবাস। এমন পদক্ষেপের কারণে আগামী বছরে ঐচ্ছিক ছুটি কমিয়ে আনা হতে পারে। যেসব পরীক্ষা এখনো অনুষ্ঠিত হয়নি সেগুলোর সংখ্যা কমিয়ে আনা যায় কি না তাও চিন্তাভাবনা চলছে। তবে সিলেবাস কমানোর ক্ষেত্রে শিক্ষার্থীর বয়স ও শ্রেণি অনুযায়ী জ্ঞানার্জন ও দক্ষতা অর্জনের ব্যাপারে কোনো আপোষ করা হবে না।



শনিবার এডুকেশন রিপোর্টার অ্যাসোসিয়েশন, বাংলাদেশ (ইরাব) আয়োজিত অনলাইন সেমিনারে প্রধান অতিথির বক্তব্যে তিনি এসব কথা বলেন। ‘করোনাকালে শিক্ষার চ্যালেঞ্জ এবং উত্তরণে করণীয়' শীর্ষক এ ভার্চুয়াল সেমিনারে সভাপতিত্ব সংগঠনের সভাপতি মুসতাক আহমদ। এতে বিশেষ অতিথি হিসেবে বক্তব্য করেন শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সচিব মো. মাহবুব হোসেন, গণস্বাক্ষরতা অভিযানের নির্বাহী পরিচালক রাশেদা কে চৌধুরী, ব্র্যাক বিশ্ববিদ্যালয়ের ইমেরিটাস অধ্যাপক ড. মনজুর আহমদ এবং ভিকারুননিসা নূন স্কুল অ্যান্ড কলেজের সহকারী অধ্যাপক ড. ফারহানা খানম।অনুষ্ঠানে স্বাগত জানান ইরাব সাধারণ সম্পাদক নিজামুল হক। সাবেক সাধারণ সম্পাদক সাব্বির নেওয়াজের সঞ্চালনায় এতে ধারণাপত্র উপস্থাপন করেন ইরাব কোষাধ্যক্ষ শরিফুল আলম সুমন। আলোচনায় অংশ নেন ইরাব যুগ্ম সম্পাদক ফারুক হোসাইন, সাংগঠনিক সম্পাদক এম এম জসিম, দফতর সম্পাদক এম এইচ রবিন, ডেইলি স্টারের সিনিয়র রিপোর্টার মহিউদ্দিন জুয়েল, ঢাকা টাইমসের স্টাফ রিপোর্টার তানিয়া আক্তার।শিক্ষামন্ত্রী বলেন, বর্তমান সংকট পুষিয়ে নিতে চলতি শিক্ষাবর্ষ আগামী মার্চ পর্যন্ত বাড়ানো হবে কি না, না ডিসেম্বর পর্যন্ত থাকবে তা ভাবনাচিন্তা চলছে। শিক্ষাবর্ষ বাড়ানো হলে আগামী বছরে ঐচ্ছিক ছুটি কমানোর প্রয়োজন হবে। একটি শিক্ষাবর্ষে আমরা ১৪০-১৪২ দিন পড়িয়ে থাকি। বাকিটা ছুটি থাকে। তাই এ বছর শিক্ষাবর্ষ বাড়াতে হলে আগামী বছরের ছুটি কমিয়ে হলেও তা করা হবে। তবে এ ক্ষেত্রে বয়স ও শ্রেণি অনুযায়ী শিক্ষার্থীর জ্ঞানার্জন ও দক্ষতা অর্জনের দিকটিতে আপস করা হবে না। তিনি বলেন, এবারের এইচএসসি পরীক্ষার অল্প সময়ে নেয়া যায় কিনা সে ভাবনাচিন্তা আছে । তবে সিলেবাস কমানোর যৌক্তিকতা নেই। কারণ শিক্ষার্থীরা তাদের সিলেবাস সম্পন্ন করেছে। করোনা পরিস্থিতি অনুকূলে আসার ১৫ দিন পর এই পরীক্ষা নেয়া হবে।ডা. দীপু মনি বলেন, বড় একটা সমস্যা হচ্ছে শিক্ষা প্রতিষ্ঠানের ফি দেয়া নিয়ে। ফি না পেলে শিক্ষা প্রতিষ্ঠানগুলো তাদের শিক্ষকদের কী করে বেতন দেবে? আর শিক্ষকরা তো অধিকাংশই বেতনের ওপর নির্ভরশীল। কেউ কেউ টিউশনি করাতেন, এখন তো সব বন্ধ। আসলে উভয়পক্ষকে ছাড় দিয়ে এবং মানবিক আচরণ করে এই দুর্যোগের সময়টা আমাদের পার করতে হবে।এ প্রসঙ্গে তিনি আরও বলেন, সব শিক্ষা প্রতিষ্ঠানের আর্থিক অবস্থা এক রকম নয়। যেসব শিক্ষা প্রতিষ্ঠানের নিজেদের কিছুটা হলেও আগামী ক’মাস চলার মতো, কোনোভাবে চলার মতো সামর্থ্য আছে তাদেরকে অনুরোধ করব ফি’কে কিস্তিতে হোক বা কিছুদিন বাদ দিয়ে পরে নেয়া হোক, সেটি করতে পারেন ভালো। না হলেও দেখেন কতটা ছাড় দেয়া যায়, সেটা চেষ্টা করবেন। এই সময়ে স্কুল বন্ধ আছে, প্রতিষ্ঠান বন্ধ আছে সে কারণেও কিছু খরচ কম। সেই খরচটুকু বাদ দিয়ে, বাকি যে খরচ, শিক্ষকদের বেতন ইত্যাদি।তিনি বলেন, অভিভাবকদেরও বলব- আপনাদেরও কিছু ছাড় দিতে হবে, কারণ কিছু না কিছু বেতন তো দিতে হবে। আপনার সন্তান পড়াশোনা করছে, এখন প্রতিষ্ঠান বন্ধ আছে মানে তো সেই বেতন বন্ধ করে দেয়া যায় না। আপনার সন্তানের ফি যদি সামর্থ্য থাকে তাহলে দেয়া উচিত। আর যদি আপনার সামর্থ্য না থাকে সেক্ষত্রে শিক্ষা প্রতিষ্ঠানের সঙ্গে যোগাযোগ করে তারাও যদি কিছুটা ছাড় দিতে পারে। কিছুটা কিস্তিতে নিতে পারে, যতদূর সম্ভব উভয় পক্ষকেই আসলে মানবিক আচরণ করতে হবে। যদি শিক্ষা প্রতিষ্ঠানই বন্ধ হয়ে যায় তাহলে এরপর আপনার সন্তানটিকে আপনি কোথায় ভর্তি করাবেন? সেটি সরকারের জন্য একটি বড় ধরনের দুশ্চিন্তা নিশ্চয়ই।সংসদ টিভির চলমান ক্লাসগুলো বিশেষ চাহিদা সম্পন্ন শিশুদের উপযোগী করে তোলার বিশেষ ব্যবস্থা নেয়ার কথা জানিয়ে তিনি বলেন, টিভি ক্লাসগুলো মোবাইল ফোনসহ প্রযুক্তির বিভিন্ন মাধ্যমে প্রায় ৯০ ভাগ শিক্ষার্থী দোরগোড়ায় পৌঁছেছে। তবে এখনো ১০ ভাগ শিক্ষার্থীর কাছে সংসদ টিভির ক্লাসগুলো পৌঁছায়নি। কিন্তু এই দশভাগকে পেছনে ফেলে আমরা সামনে এগিয়ে যাব না। তাই ইতিমধ্যেই আমরা টোল ফ্রি মোবাইল সুবিধা দেব যা খুবই দ্রুত সেটা চালু করতে যাচ্ছি যার মাধ্যমে সেই ১০ ভাগ শিক্ষার্থীও শিক্ষকদের সঙ্গে সরাসরি কথা বলার মাধ্যমে পাঠের সুযোগ পাবে। তিনি বলেন, ইন্টারনেটের মূল্যবৃদ্ধির বিষয়ে বাজেটে প্রস্তাবনা থাকলেও শুধুমাত্র শিক্ষাক্ষেত্রকে এর বাইরে রেখে বিনামূল্যে বা নামমাত্র মূল্যে কিভাবে ইন্টারনেট সুবিধা দেয়া যায় সেটা নিয়েও আমরা প্রস্তাব দিয়েছি। এছাড়াও কমিউনিটি রেডিওর মাধ্যমেও শিক্ষার্থীদের কাছে পৌঁছানোর বিষয়ে আমাদের কাজ চলছে। ইউনিয়ন পর্যায়ের তথ্য সেবা কেন্দ্র ও ডিজিটাল সেবা কেন্দ্রগুলোকে শিক্ষার জন্য ব্যবহার করা পরিকল্পনা রয়েছে।তিনি আরও বলেন, ‘প্রতিটি ইউনিয়নে তথ্যসেবা কেন্দ্র ও ডিজিটাল সেবা কেন্দ্র রয়েছে। স্বাস্থ্যবিধি মেনে শিক্ষার্থীরা সেখান থেকেও শিক্ষা সেবা নিতে পারে।' তবে যেসব জায়গায় এই সুবিধাগুলো নেই সেখানে শিক্ষকরা শিক্ষাদানের সবচেয়ে বড় মাধ্যম হতে পারে বলে জানান তিনি।শিক্ষামন্ত্রী বলেন, 'যেখানে এই ডিজিটাল সেবা পৌঁছাতে পারবে না আমরা চাইব শিক্ষকরা কিছু সংখ্যক শিক্ষার্থীদেরকে নিয়ে স্বাস্থ্যবিধি মেনে কিভাবে পাঠদান করতে পারে সেই বিষয়ে আমরা ভাবছি।'তিনি আরও বলেন, ’ট্রেডিশনাল প্র্যাকটিক্যাল ক্লাসরুম বা ল্যাবরেটরি কিংবা হোয়াটসঅ্যাপ ছাড়াই শিক্ষার্থীরা শিখতে পারবে না প্রযুক্তির এই যুগে এটা বলা ঠিক হবে না। যেহেতু ভার্চুয়াল ল্যাবরেটরির সুবিধাটি রয়েছে, আমরা চেষ্টা করবো সে সুযোগটি কাজে লাগানোর জন্য।'শিক্ষা মন্ত্রনালয়ের মাধ্যমিক ও উচ্চ শিক্ষা বিভাগের সচিব মো. মাহবুব হোসেন বলেন, ‘করোনায় শিক্ষাপ্রতিষ্ঠানে আইসিটি ব্যবহারের গতি বেড়েছে। তবে করোনা পরবর্তী সময়ের জন্য আমাদের বেশকিছু পরিকল্পনা রয়েছে। আগে এক বেঞ্চে চার-পাঁচজন শিক্ষার্থী বসতো। সেটা হয়তো আপাতত সম্ভব হবে না, বিকল্প কোনো ব্যবস্থা করতে হবে। বছরে শুধু ১০০ দিনের বেশি সরকারি ছুটিই থাকে, তা রিভিউ করা হবে। এজন শিক্ষার্থীর পরবর্তী ক্লাসে উন্নীতের জন্য যা পড়ানো দরকার বা যেসব পরীক্ষাগুলো প্রয়োজন সেগুলো নেওয়া হবে।’ গণস্বাক্ষরতা অভিযানের নির্বাহী পরিচালক রাশেদা কে চৌধুরী বলেন, একদিকে ইন্টারনেটের ওপর সবকিছু নির্ভরশীল হচ্ছে অন্যদিকে এর ব্যবহার বাড়ালে সব প্রস্তুতি বিফলে যাবে। ইন্টারনেট মানুষের হাতের নাগালে রাখতে হবে এজন্য সরকারকে এ খাতে প্রণোদনা দিতে হবে। মনে রাখতে হবে শিক্ষার একটি প্রজন্ম হারিয়ে গেলে কয়েক প্রজন্ম হারিয়ে গেল তাদের আর খুঁজে পাওয়া যাবে না। এই কারণে সঠিক সময়ে সঠিক সিদ্ধান্ত নিতে সরকারকে আহ্বান জানান তিনি।অধ্যাপক মনজুর আহমদ বলেন, এ বছরের জন্য পিইসি ও জেএসসি পরীক্ষা বাতিল করা যেতে পারে। আলোচনা করে পরে তা চালু করা যায়।ড. ফারহানা খানম বলেন, স্কুলের টিউশন ফি নিয়ে অভিভাবকদের দাবি আছে। কারো ক্ষেত্রে হয়তো এটা সঠিক। কিন্তু ফি না দিলে শিক্ষকদের বেতন বন্ধ হয়ে যায়। তিনি অনলাইন ক্লাস, সিলেবাস হ্রাস, পরীক্ষাসহ বিভিন্ন বিষয়ে অভিভাবকদের উৎকণ্ঠার দিকগুলো তুলে ধরেন।",20/9/2020,education
পরিস্থিতি ‘অনুকূলে’ আসার ১৫ দিন পর এইচএসসি পরীক্ষা,"করোনা পরিস্থিতি ‘অনুকূলে’ আসার ১৫ দিন পর এইচএসসি পরীক্ষা নেয়ার পরিকল্পনার কথা জানিয়েছেন শিক্ষামন্ত্রী ডা. দীপু মনি। তিনি বলেন, ‘এইচএসসি পরীক্ষার নেওয়ার পূর্ণ প্রস্তুতি আমাদের রয়েছে। আমি আগেও বলেছি যখনই অনুকূল পরিস্থিতি হবে তার ১৫ দিনের মধ্যে পরীক্ষা নিতে পারব। এ ১৫ দিন শিক্ষার্থীদের নোটিশ দিতে হবে। তাদের প্রস্তুতি ঝালিয়ে নিতে সময় দিতে হবে।’



শনিবার এডুকেশন রিপোর্টার অ্যাসোসিয়েশন, বাংলাদেশ (ইরাব) আয়োজিত ‘করোনায় শিক্ষার চ্যালেঞ্জ ও উত্তরণে করণীয়’ শীর্ষক ওই অনুষ্ঠানে শিক্ষামন্ত্রী এসব কথা বলেন। এবারের এইচএসসি ও সমমানের পরীক্ষার সংখ্যা কমিয়ে এনে কম সময়ে তা শেষ করার ভাবনা সরকারের রয়েছে উল্লেখ করে শিক্ষামন্ত্রী বলেন, এবারের এইচএসসির সিলেবাস কমানোর কোনো যৌক্তিকতা নেই, কারণ তারা (শিক্ষার্থী) তাদের তো তাদের সিলেবাস সম্পন্ন করেছে। এখন হতে পারে, যে হ্যাঁ, পাবলিক পরীক্ষা (এইচএসসি) নেওয়া হবে, আবার এত লক্ষ লক্ষ পরিবার, আইনশৃঙ্খলা রক্ষাকারী বাহিনীর সদস্য, এত প্রশাসনের মানুষ, এত শিক্ষক- সবাইকে ঝুঁকির মধ্যে ফেলব? আমরা সেটিকে, আমরা কম সময়ে করতে পারি কি না, কম সংখ্যক পরীক্ষা নিতে পারি কি না- আমরা সবকিছুই কিন্তু ভাবছি।”গত ১ এপ্রিল থেকে এইচএসসি ও সমমানের পরীক্ষা শুরুর কথা থাকলেও করোনাভাইরাসের সংক্রমণের কারণে তা স্থগিত করা হয়। এরপর থেকে দেশের সব শিক্ষা প্রতিষ্ঠান রয়েছে বন্ধ।",20/9/2020,education
উপযুক্ত পরিবেশ হলেই এইচএসসি পরীক্ষা: শিক্ষামন্ত্রী,"উপযুক্ত পরিবেশ তৈরি হলেই উচ্চ মাধ্যমিক পরীক্ষা (এইচএসসি ও সমমান) নেয়া হবে বলে জানিয়েছেন শিক্ষামন্ত্রী ডা. দীপু মনি। এইচএসসি পরীক্ষার গ্রহণের সব প্রস্তুতি সরকারের রয়েছে বলেও তিনি উল্লেখ করেন।



মঙ্গলবার বাজেটের ওপর সাধারণ আলোচনায় অংশ নিয়ে তিনি জাতীয় সংসদকে এ তথ্য জানান।শিক্ষামন্ত্রী বলেন, ‘করোনা সংকটকালে অনলাইন ও টেলিভিশনের মাধ্যমে পাঠদান করা হচ্ছে। টেলিভিশনের মাধ্যমে শতকরা প্রায় ৯২ শতাংশ শিক্ষার্থীর কাছে আমরা পৌঁছাতে সক্ষম হয়েছি। অনলাইনে পাঠদানে আজ নতুন একটি প্লাটফর্ম চালু করা হবে। সব বিশ্ববিদ্যালয় এটি ব্যবহার করতে পারবে।’শিক্ষার্থী ও অভিভাবকদের প্রতি আহ্বান জানিয়ে তিনি বলেন, ‘এরকম সময়ে উদ্বেগ উৎকণ্ঠা থাকলেও সবাই এই সময়টাকে কাজে লাগাই। পারিবারিক বন্ধনকে আরও সুদৃঢ় করি। নতুন দক্ষতা অর্জন করার চেষ্টা করি। স্বাস্থ্যবিধি মেনে সবার প্রতি মানবিক আচরণ করি।’শিক্ষামন্ত্রী তার বক্তব্যে অনলাইন শিক্ষা সহজলভ্য করতে মোবাইল ও ইন্টারনেটের ওপর প্রস্তাবিত শুল্ক প্রত্যাহারের প্রস্তাব করেন।",20/9/2020,education
৪৮ বছরের ইতিহাসে প্রথমবারের মতো এফসিপিএস পরীক্ষা স্থগিত,"করোনাভাইরাসের কারণে সৃষ্ট পরিস্থিতিতে দেশের মেডিকেল বিষয়ক উচ্চতর ডিগ্রি এফসিপিএস পরীক্ষা জুলাই ২০২০ সেশনের স্থগিত করা হয়েছে। আজ রোববার (১৪ জুন) দুপুরে বাংলাদেশ কলেজ অব ফিজিশিয়ান্স অ্যান্ড সার্জনসের (বিসিপিএস) কাউন্সিলরদের বৈঠকে এমন সিদ্ধান্ত হয়।



রোববার বিসিপিএসের অনারারি সচিব অধ্যাপক ডা. আবুল বাসার মোহাম্মদ খুরশীদ আলমের বরাত দিয়ে এ খবর জানিয়েছে স্বাস্থ্য বিষয়ক সংবাদ মাধ্যম মেডিভয়েস।খবরে বলা হয়, বিসিপিএস কাউন্সিলের মিটিংয়ে সিদ্ধান্ত হয়েছে, পরীক্ষা এখন হবে না। ফলে জুলাই সেশনের সকল পরীক্ষা (এফসিপিএস ১ম পর্ব, এফসিপিএস ২য় পর্ব (শেষ পর্ব), প্রিলিমিনারি এফসিপিএস ২য় পর্ব, এফসিপিএস (সাব-স্পেশালিটি) এবং এমসিপিএস) স্থগিত করা হয়। এতে ৪৮ বছরের ইতিহাসে এফসিপিএস পরীক্ষা প্রথমবারের মতো স্থগিতের ঘটনা ঘটল।পরীক্ষা সংক্রান্ত যেসব নিয়ম আগে ছিল, এগুলো বহাল থাকবে উল্লেখ করে অধ্যাপক ডা. আবুল বাসার মোহাম্মদ খুরশীদ আলম বলেন, এ সেশনের পরীক্ষার জন্য রেজিস্ট্রেশন করা পরীক্ষার্থীরা একই রেজিস্ট্রেশন দিয়ে পরবর্তী পরীক্ষায় অংশগ্রহণ করতে পারবেন। তাছাড়াও এই সেশনের পরীক্ষার জন্য রেজিস্ট্রেশন করা পরীক্ষার্থীরা, তাঁদের প্রার্থিতা প্রত্যাহার করতে চাইলে কলেজের নিয়মানুযায়ী তা করতে পারবেন। এফসিপিএস (সাব-স্পেশালিটি) পরীক্ষার্থীদের মধ্যে যারা ইতিমধ্যে থিসিস পরীক্ষায় উত্তীর্ণ হয়েছেন, পরবর্তী পরীক্ষার জন্য তার বৈধতা থাকবে।এ সেশনের পরীক্ষা কবে নেওয়ার চিন্তা করছেন জানতে চাইলে তিনি বলেন, ‘জানুয়ারির আগে পরীক্ষা হচ্ছে না। অনির্দিষ্টকালের জন্য স্থগিত করা হলেও মিড টার্ম কোনো পরীক্ষা হবে না। এখন আমরা যদি বলি, জানুয়ারিতে পরীক্ষা নেবো; দেখা গেলো, ওই সময়ে পরিস্থিতি এর চেয়েও খারাপ হয়ে গেলো। তখন যদি পরীক্ষা নেওয়া না যায়, তাহলে তো আবার সেই একই ঘটনার পুনরাবৃত্তি ঘটবে। আইনগতভাবে আমরা পরীক্ষার বাতিল করতে পারবো না। কারণ আমরা পরীক্ষা ফি নিয়েছি। তাই বাতিল করিনি, স্থগিত করেছি।’ছেদ পড়লো এ ব্যাপারে আপনার অনভূতি কি, জানতে চাইলে তিনি বলেন, ‘এটার জন্য আপ্রাণ চেষ্টা করলাম। প্রেসিডেন্ট স্যার আজকে একটা ভালো উদাহরণ দিয়েছেন। তাহলো, ফুটবল খেলায় কোনো এক দল ১০টি গোল দিয়েছে, আরেকপক্ষ তিনটি দিয়েছে। এদিকে খেলার আর মাত্র ১০ মিনিট সময় বাকি আছে। পিছিয়ে থাকা দল যদিও জানে তারা সমতায় ফিরতে পারবে না, তাই বলে খেলা বন্ধ করে দেয় না। একইভাবে আমরা শেষ পর্যন্ত চেষ্টা করেছি।’এর আগে সকাল ১০টায় অনুষ্ঠিত বিসিপিএসের ইসি কমিটির বৈঠকে পরীক্ষা কমিটির সুপারিশ পর্যালোচনা করা হয়। ইসি কমিটির ৭ সদস্যের ঘণ্টাব্যাপী এ পর্যালোচনা শেষে হয় কাউন্সিলরদের বৈঠক। ওই বৈঠকে পরীক্ষা স্থগিতে চূড়ান্ত সিদ্ধান্ত নেওয়া হয়। ২০ সদস্যের কাউন্সিলর বডির মধ্যে আজকে ১৭ জন উপস্থিত ছিলেন। অনুপস্থিত তিনজনের মধ্যে বঙ্গবন্ধু মেডিকেলের ইউরোলজি বিভাগের সাবেক চেয়ারম্যান অধ্যাপক ডা. এসএএম গোলাম কিবরিয়া মারা গেছেন।শিক্ষার্থীদের প্রতিক্রিয়াভয়াবহ করোনা পরিস্থিতিতে এফসিপিএস পরীক্ষা স্থগিত করায় বিসিপিএসকে ধন্যবাদ জানিয়েছেন চিকিৎসকরা। এ সিদ্ধান্তকে সময়োপযোগী উল্লেখ করে তারা বলেন, এমন সিদ্ধান্তের অপেক্ষায় ছিলেন তারা।ঢাকা মেডিকেল কলেজের ৭১তম ব্যাচের শিক্ষার্থী ডা. সাখাওয়াত হোসেন বলেন, ‘সারা বিশ্বেই ডাক্তারদের পোস্টগ্রাজুয়েশন পরীক্ষাগুলো পেছানো হচ্ছে। প্রতিকূল এই মহামারীর সময়ে বিসিপিএসের এ সিদ্ধান্ত সত্যিই প্রশংসনীয়।’শসোমেক-এসএইচ ৯ এর ডা. আফসানা রুবাইয়া জেমি বলেন, ‘বর্তমান পরিস্থিতিতে বিসিপিএসের এই চমৎকার সিদ্ধান্তকে স্বাগত জানাচ্ছি। প্রতিনিয়ত করোনায় মৃতের সংখ্যা বেড়েই চলেছে। ডাক্তার হিসেবে আমরা নিজেরাও আতঙ্কিত। এই পরিস্থিতিতে পরীক্ষা দিতে হলে সেটা বরং বাড়তি মানসিক চাপের কারণ হয়ে দাঁড়াতো।’এফসিপিএস নিয়ে সাধারণ তথ্যসমূহ:* FCPS মানে Fellow of the college of physicians & surgeons.* BCPS ( Bangladesh college of physicians and surgeons) এই ডিগ্রিটি দিয়ে থাকে।* এটি আমাদের দেশের স্বাস্থ্যবিষয়ক সবচেয়ে জনপ্রিয় ডিগ্রি।* প্রতি বছর জানুয়ারি এবং জুলাই মাসে এফসিপিএস পার্ট ওয়ান পরীক্ষা অনুষ্ঠিত হয়।* ইন্টার্নশিপ শেষ করে বিএমডিসির পূর্ণ রেজিস্ট্রেশন পাওয়ার পর একজন চিকিৎসক এফসিপিএস পার্ট ওয়ান পরীক্ষায় অংশগ্রহণ করতে পারেন।",20/9/2020,education
খাতা পুনঃনিরীক্ষণে এক কলেজের ফেল করা সবাই পাস,"বড়লেখা এবাদুর রহমান চৌধুরী টেকনিক্যাল এন্ড বিএম কলেজের এবারের এসএসসি পরীক্ষার খাতা পুনঃনিরীক্ষায় অকৃতকার্য ২৮ জনই পাস করেছে। পুনঃনিরীক্ষণে শতভাগ ফলাফল অর্জনের মাধ্যমে কলেজটি চতুর্থবার শতভাগ ফলাফল অর্জন করল।



এ অর্জনে কলেজের প্রতিষ্ঠাতা সভাপতি সাবেক প্রতিমন্ত্রী অ্যাডভোকেট এবাদুর রহমান চৌধুরী শিক্ষাবোর্ড কর্তৃপক্ষ ও প্রতিষ্ঠানের শিক্ষকমণ্ডলীর প্রতি কৃতজ্ঞতা জানিয়েছেন।জানা গেছে, ২০২০ সালের এসএসসি পরীক্ষায় এবাদুর রহমান চৌধুরী টেকনিক্যাল এন্ড বিএম কলেজ থেকে নিয়মিত ২৮ জন ও অনিয়মিত ৪ জনসহ মোট ৩২ জন পরীক্ষার্থী অংশগ্রহণ করেছিল। ৩১ মে প্রকাশিত ফলাফলে দেখা যায় পাস করেছে অনিয়মিত ৪ জন। নিয়মিত পরীক্ষার্থীদের ২৮ জনই ধর্ম ও নৈতিক শিক্ষা বিষয়ে ফেল। কলেজ কর্তৃপক্ষ তাৎক্ষণিক সিলেট শিক্ষাবোর্ডে ওই বিষয়ের খাতা পুনঃনিরীক্ষণের আবেদন করে। সম্প্রতি প্রকাশিত পুনঃনিরীক্ষণের ফলাফলে দেখা গেছে, ধর্ম ও নৈতিক শিক্ষা বিষয়ে ফেল করা ২৮ জনই বিভিন্ন গ্রেডে কৃতকার্য হয়েছে। অধ্যক্ষ বুদ্ধদেব দাস গুপ্ত জানান, বোর্ডের ভুলে তার কলেজের এসএসসি পরীক্ষার ২৮ জন নিয়মিত পরীক্ষার্থী এক বিষয়ে ফেল করে। ফলাফল প্রকাশের পরই তিনি শিক্ষাবোর্ডে খাতা পুনঃনিরীক্ষণের আবেদন করেন। এতে সবাই কৃতকার্য হয়েছে। এ নিয়ে তার কলেজটি এসএসসিতে চতুর্থবার শতভাগ ফলাফল অর্জন করল।",20/9/2020,education
বরিশাল বোর্ডে ফেল থেকে পাস ২৫ জন,"বরিশাল মাধ্যমিক ও উচ্চমাধ্যমিক শিক্ষা বোর্ডের ২০২০ সালের মাধ্যমিক পরীক্ষার (এসএসসি) উত্তরপত্র পুনঃনিরীক্ষণে ১৩৯ জন পরীক্ষার্থীর ফল পরিবর্তন হয়েছে।



মঙ্গলবার বোর্ড কর্তৃপক্ষ তাদের নিজস্ব ওয়েবসাইটে উত্তরপত্র পুনঃনিরীক্ষণের ফল প্রকাশ করে। এতে নতুন করে ১১ জন পরীক্ষার্থী জিপিএ ৫ পেয়েছে।অপরদিকে আগের ফলে অকৃতকার্য হলেও পুনঃনিরীক্ষণে ২৫ জন পরীক্ষার্থী পাস করেছে। এ ছাড়া আরও ১০৩ জন পরীক্ষার্থীর ফল পরিবর্তন হয়েছে পুনঃনিরীক্ষণে। তারা আগে প্রকাশিত ফলে যে পয়েন্ট পেয়েছিল, পুনঃনিরীক্ষণে তার চেয়ে ফল উন্নীত হয়েছে।

২০২০ সালের এসএসসি পরীক্ষার ফল প্রকাশের পর ১০ হাজার ৩৫১ জন পরীক্ষার্থী উত্তরপত্র পুনঃনিরীক্ষণের জন্য বিষয়ভিত্তিক ২৩ হাজার ৮৫০টি আবেদন করে। এর মধ্যে পুনঃনিরীক্ষণে ১৩৯ জনের ফল পরিবর্তন হয় বলে জানিয়েছেন বরিশাল শিক্ষা বোর্ডের পরীক্ষা নিয়ন্ত্রক অরুণ কুমার গাইন।",20/9/2020,education
"রাজশাহী বোর্ড: ফেল থেকে পাস ৩৪, জিপিএ-৫ পেল ৩ শিক্ষার্থী","রাজশাহী মাধ্যমিক ও উচ্চমাধ্যমিক শিক্ষা বোর্ডে এসএসসি পুনঃপরীক্ষার ফলে এবার ২৫২ জনের ফল পরিবর্তন হয়েছে। এর মধ্যে ফেল থেকে পাস করেছে ৩৪ শিক্ষার্থী। আর ফেল থেকে জিপিএ-৫ পেয়েছে তিন শিক্ষার্থী। এ ছাড়া নতুনভাবে জিপিএ-৫ পেয়েছে ১৪০ শিক্ষার্থী।



মঙ্গলবার শিক্ষা বোর্ডের ওয়েবসাইটে (www.rajshahieducationboard.gov.bd) এসএসসি পরীক্ষার পুনঃনিরীক্ষার ফল প্রকাশ করা হয়েছে।রাজশাহী শিক্ষা বোর্ডের পরীক্ষা নিয়ন্ত্রক আরিফুল হক জানান, গত ১ থেকে ৭ জুন পর্যন্ত এসএসসি ফল পুনঃনিরীক্ষণের আবেদন জমা পড়ে। এবার ২০ হাজার ৪১৩ শিক্ষার্থী ৪৪ হাজার ৬১টি খাতার ফল পুনঃনিরীক্ষণের আবেদন করেছিল।এর মধ্যে গণিত বিষয়ে বেশি আবেদন পড়ে। গণিতে আবেদন সংখ্যা ৮ হাজার ৩৭৫টি। প্রতিটি খাতা দুবার করে যাচাই-বাছাই করে দেখা হয়। এতে নম্বর প্রদানে কোনো অসঙ্গতি পাওয়া গেলে ব্যবস্থা নেয়া হয়। সব শেষে দ্রুত সময়ের মধ্যেই তার ফল প্রকাশ করা হলো বলেও উল্লেখ করেন রাজশাহী শিক্ষা বোর্ড পরীক্ষা নিয়ন্ত্রক। এতে ২৫২ জনের ফল পরিবর্তন হয়েছে।প্রসঙ্গত চলতি বছরের ৩১ মে রাজশাহী মাধ্যমিক ও উচ্চমাধ্যমিক শিক্ষা বোর্ডের ফল ঘোষণা করা হয়। রাজশাহী বোর্ডে পাসের হার ছিল ৯০ দশমিক ৩৭ শতাংশ। জিপিএ-৫ পেয়েছিল ২৬ হাজার ১৬৭ শিক্ষার্থী।",20/9/2020,education
এসএসসিতে ফেল করা দুই শিক্ষার্থী পেল জিপিএ-৫,"যশোর শিক্ষাবোর্ডের অধীনে অনুষ্ঠিত ২০২০ সালের এসএসসি পরীক্ষার উত্তরপত্র পুনঃনিরীক্ষায় ১২৩ জনের ফল পরিবর্তন হয়েছে। আর জিপিএ ৫ পেয়েছে ৫১ জন পরীক্ষার্থী। এদের মধ্যে ফেল করা দুই পরীক্ষার্থী পেয়েছে জিপিএ ৫। মঙ্গলবার দুপুরে প্রকাশিত পুনঃনিরীক্ষার ফলাফল ঘোষণা করা হয়।



বোর্ডের পরীক্ষা নিয়ন্ত্রক প্রফেসর মাধব চন্দ্র রুদ্র জানান, ২০২০ সালে এসএসসি পরীক্ষায় অংশ নেয়া শিক্ষার্থীদের ফলাফল গত ৩১ মে প্রকাশিত হয়। প্রকাশিত ফলাফলে আপত্তি ও প্রত্যাশা পূরণ না হওয়ায় ৩৪ হাজার ২৮৪ জন পরীক্ষার্থী পুনঃনিরীক্ষার আবেদন করে। এদের মধ্যে ১২৩ জনের ফলাফল পরিবর্তন এসেছে। তাদের মধ্যে অকৃতকার্য ৪৬ পরীক্ষার্থী বিভিন্ন গ্রেড পয়েন্ট পেয়ে কৃতকার্য হয়েছে। এর বাইরে অকৃতকার্য থেকে জিপিএ ৫ পেয়েছে ২ জন। এ গ্রেড থেকে জিপিএ ৫ পেয়েছে ৪৩ জন, এ মাইনাস থেকে জিপিএ ৫ পেয়েছে ৪ জন, বি গ্রেড থেকে জিপিএ ৫ পেয়েছে ২ জন। এ ছাড়া বাকিদের বিভিন্ন গ্রেডে ফলাফল পরিবর্তন হয়েছে। পরীক্ষার উত্তরপত্রে নাম্বার যোগফল গণনার কারণে পুনঃনিরীক্ষার রেজাল্টে পরিবর্তন আসে। এক প্রশ্নের জবাবে পরীক্ষা নিয়ন্ত্রক মাধব চন্দ্র রুদ্র বলেন, অভিজ্ঞ পরীক্ষক দিয়ে খাতা পুনঃনিরীক্ষা করা হচ্ছে। যার মধ্যেও কিছু খাতায় অনিচ্ছাকৃত বা গণনার কারণে ভুল হয়। নিয়ম অনুয়ায়ী যে প্রাপ্য ফলাফল সেটাই দেয়া হয়েছে। আর খাতা দেখায় ভুল করা পরীক্ষকদের বিরুদ্ধে ব্যবস্থা নেয়া হবে।
",20/9/2020,education
কুমিল্লা বোর্ডে পুন:নিরীক্ষণে ৪৪১ পরীক্ষার্থীর ফল পরিবর্তন,"কুমিল্লায় এসএসসি পরীক্ষার পুন:নিরীক্ষণের ফলাফল প্রকাশ করা হয়েছে। মঙ্গলবার দুপুরে কুমিল্লা শিক্ষাবোর্ডের পরীক্ষা নিয়ন্ত্রক ড. মো. আসাদুজ্জামান স্বাক্ষরিত এ ফলাফল বোর্ডের ওয়েবসাইটে প্রকাশ করা হয়। এতে নতুন করে ৪৪১ জন শিক্ষার্থীর ফল পরিবর্তন হয়েছে।



কুমিল্লা শিক্ষাবোর্ডের উপ-পরীক্ষা নিয়ন্ত্রক (মাধ্যমিক) মোহাম্মদ শহীদুল ইসলাম জানান, পরিবর্তিত ফলাফলে ফেল থেকে পাস করেছে ৬২ জন, নতুন করে জিপিএ-৫ পেয়েছে ৬১ জন ও অন্যান্য স্তরে গ্রেড পরিবর্তন হয়েছে ৩১৮ জনের।গত ১ জুন থেকে ৭ জুন পর্যন্ত অনলাইনে পূন:নিরীক্ষণের আবেদন নেয়া হয়। আবেদনকৃত মোট ১৭ হাজার ৬৭৭ শিক্ষার্থীর ৩৯ হাজার ৩০৩টি উত্তরপত্র মহামারী করোনাকালেও বোর্ড কর্তৃপক্ষ প্রায় একশত দক্ষ ও অভিজ্ঞ পরীক্ষকের মাধ্যমে স্বাস্থ্যবিধি অনুসরণপূর্বক পুন:নিরীক্ষণ কার্যক্রম সম্পাদন করে।এর আগে গত ৩১ মে এসএসসি পরীক্ষা-২০২০ এর ফল প্রকাশ হয়েছিল। পুন:নিরীক্ষণের ফলসহ কুমিল্লা শিক্ষাবোর্ডে মোট পাস করেছে ১ লাখ ৩৫ হাজার ৬২২ জন এবং মোট জিপিএ-৫ পেয়েছে ১০ হাজার ৩০৬ জন।উল্লেখ্য, পুন:নিরীক্ষায় কোনো শিক্ষার্থীর খাতা পুনরায় মূল্যায়ন করা হয় না। উত্তরপত্র মূল্যায়নের সময় পরীক্ষক সব প্রশ্নের উত্তরে নম্বর দিয়েছেন কিনা, প্রদত্ত নম্বর গণনা ঠিক আছে কিনা, প্রদত্ত নম্বর ওএমআর শিটে সঠিকভাবে উঠানো ও বৃত্ত ভরাট সঠিক আছে কিনা? এসব বিষয়গুলো যাচাই বাছাই করা হয়।",20/9/2020,education
রাজশাহী বোর্ডে এসএসসির ৪৪ হাজার খাতা পুনঃনিরীক্ষার আবেদন,"রাজশাহী শিক্ষাবোর্ডে এসএসসি পরীক্ষার ৪৪ হাজার ৬১টি খাতা পুনঃনিরীক্ষার আবেদন জমা পড়েছে। এ আবেদন করেছে ২০ হাজার ৪১৩ জন পরীক্ষার্থী। সবচেয়ে বেশি গণিত বিষয়ে পুনঃনিরীক্ষণের আবেদন করা হয়েছে। এ বিষয়ে ৮ হাজার ৩৭৫টি খাতা পুনঃনিরীক্ষার আবেদন পড়েছে।



রাজশাহী শিক্ষাবোর্ডের পরীক্ষা নিয়ন্ত্রক আরিফুল হক জানান, ৩১ মে এসএসসি পরীক্ষার ফল প্রকাশ হয়। ১ জুন থেকে ৭ জুন পর্যন্ত খাতা পুনঃনিরীক্ষার আবেদন নেয়া হয়েছে।শিক্ষাবোর্ড সূত্রে জানা গেছে, বাংলা প্রথমপত্রে ২ হাজার ৪৪৩টি, বাংলা দ্বিতীয়পত্রে একই, ইংরেজি প্রথমপত্রে ৩ হাজার ৯৮০টি, ইংরেজি দ্বিতীয়পত্রে একই, গণিতে ৮ হাজার ৩৭৫টি, ভূগোলে ১ হাজার ৭৫৪টি, ইসলাম শিক্ষায় ২ হাজার ৩০৯টি, হিন্দু ধর্মে ১১০টি, খ্রিস্টান ধর্মে ৪টি, উচ্চতর গণিতে ১ হাজার ২৬৬টি, সাধারণ বিজ্ঞানে ৮১৮, কৃষি শিক্ষায় ১ হাজার ৩৪৬ জন, পদার্থে ৩ হাজার ৫০২টি, রসায়নে ২ হাজার ৩৩৯টি, জীব বিজ্ঞানে ৩ হাজার ৪৫৩টি, পৌরনীতিতে ১৯৯টি, অর্থনীতিতে ৩৩১টি, ব্যবসা উদ্যোগে ১৬৬টি, হিসাববিজ্ঞানে ৪৪৪টি, বাংলাদেশ ও বিশ্ব পরিচয়ে ২ হাজার ৫৩৯টি, গার্হস্থ্য বিজ্ঞানে ৫৫টি, ফিন্যান্স ও ব্যাংকিংয়ে ৫৪৫টি, বাংলাদেশের ইতিহাস ও বিশ্ব সভ্যতায় ১ হাজার ১৮টি, তথ্য ও যোগাযোগ প্রযুক্তিতে (আইসিটি) ৬৪৭টি আবেদন পড়েছে।রাজশাহী শিক্ষাবোর্ড চেয়ারম্যান প্রফেসর ড. মোকবুল হোসেন বলেন, দিনক্ষণ ঠিক হয়নি। তবে খাতা পুনঃনিরীক্ষার জন্য শিক্ষকদের খাতা দেয়া হবে। প্রতিটি খাতা দুইবার করে দেখা হবে। ভুল থাকলে বিধিমোতাবেক ব্যবস্থাগ্রহণ করা হবে।",20/9/2020,education
রাজশাহী বিভাগে প্রথম হয়েছে ঈশ্বরদীর নাফিস,"ঈশ্বরদীর নাফিস উদ্দীন ফুয়াদ এবারের এসএসসি পরীক্ষায় রাজশাহী শিক্ষা বোর্ডের মধ্যে প্রথম হওয়ার গৌরব অর্জন করেছে। সর্বোচ্চ ১২৭৪ নম্বর পেয়ে সে এ কৃতিত্ব অর্জন করে।



ঈশ্বরদীর ইক্ষু গবেষণা কেন্দ্র উচ্চ বিদ্যালয়ের মেধাবী ছাত্র নাফিস ঈশ্বরদীর সাহাপুর ইউনিয়নের মহাদেবপুর গ্রামের ক্ষুদ্র ব্যবসায়ী মো. মাসুমের ছেলে। বিদ্যালয়ের প্রধান শিক্ষক মো. হাসানুজ্জামান জানান, এসএসসি পরীক্ষায় মোট ১৩০০ নম্বরের মধ্যে নাফিস ১২৭৪ নম্বর পেয়েছে। এটিই রাজশাহী বিভাগের মধ্যে সবচেয়ে সেরা নম্বর। ক্যাডেটসহ অনেক নামিদামি স্কুলকে পেছনে ফেলে তার স্কুলের ছাত্র নাফিসের এ কৃতিত্বপূর্ণ রেজাল্টে আমরা গর্বিত।সাহাপুর ইউনিয়ন পরিষদের চেয়ারম্যান মোতলেবুর রহমান মিনহাজ বলেন, আমার ইউনিয়নের একজন ছাত্র গোটা বিভাগের মধ্যে প্রথম স্থান অধিকার করার গৌরব অর্জন করায় আমরা অনেক আনন্দিত ও গর্বিত। তিনি বলেন, মেধাবী ছাত্র নাফিস উদ্দীন ফুয়াদ গোটা ঈশ্বরদী ও পাবনা জেলার মুখ উজ্জ্বল করেছে।নাফিসের পরিবার সূত্রে জানা যায়, ইতিপূর্বে সে পিএসসি ও জেএসসি পরীক্ষায় ট্যালেন্টপুলে বৃত্তি পায়। নাফিস সৃজনশীল মেধা অন্বেষণ প্রতিযোগিতায় ২০১৭, ২০১৮ ও ২০১৯ সালে ঈশ্বরদী উপজেলার মধ্যে প্রথম স্থান, পাবনা জেলার মধ্যে প্রথম স্থান এবং রাজশাহী বিভাগের মধ্যে দ্বিতীয় হওয়ার মাধ্যমে তার ধারাবাহিক মেধার স্বাক্ষর রাখে।",20/9/2020,education
ভালো ফল করেও কাঁদছে মেধাবী আশা,"শিক্ষা জীবনের শুরু থেকে কখনও দ্বিতীয় হননি আশা খাতুন (১৬)। অষ্টম শ্রেণিতে পেয়েছিলেন জিপিএ-৫ এবং ট্যালেন্টপুলে বৃত্তি। এরই ধারাবাহিকতায় এবারের এসএসসি পরীক্ষায়ও বিজ্ঞান বিভাগ থেকে পেয়েছেন গোল্ডেন জিপিএ-৫। তবে ভালো ফল করেও কাঁদছে এই মেধাবী ছাত্রী।



আগামীতে ডাক্তার হয়ে গরীব মানুষের সেবা করতে চায় আশা। কিন্তু তার ভবিষ্যৎ অন্তরায় হয়ে দেখা দিয়েছে দারিদ্র।পাবনার চাটমোহর উপজেলার হরিপুর ইউনিয়নের নিভৃতপল্লী রামপুর গ্রামের দিনমজুর আলাউদ্দিন আলী ও গৃহিণী ফরিদা খাতুনের মেয়ে আশা এবার উপজেলার চড়উকোল উচ্চ বিদ্যালয় থেকে কৃতিত্বের সঙ্গে পাশ করায় পরিবারে বইছে আনন্দের বন্যা। কিন্তু ভালো ফলাফল করেও আগামীতে আশার পড়াশোনা নিয়ে ঘোর অনিশ্চয়তা দেখা দিয়েছে । দিনমজুর বাবার পক্ষে মেয়েকে ভর্তি করা বা তার পড়াশোনার খরচ চালানো কোনোমতেই সম্ভব নয়!সোমবার সরেজমিন গিয়ে জানা যায়, জীর্ণ একটি টিনের ছাপড়া ঘরে বাবা-মা, একমাত্র ভাই ফয়সালকে নিয়ে বসবাস আশা খাতুনের পরিবারের। বাড়িতে যাওয়ার নেই কোনো রাস্তা। জঙ্গলে পরিপূর্ণ বাড়ির চারিদিক। বাবার দিনমজুরির আয়ে কোনমতে সংসার চলে তাদের।অশ্রুসিক্ত নয়নে আশা খাতুন এই প্রতিবেদককে বলেন, আব্বু যদি না পারে, তাহলে এভাবেই হয়তো ভবিষ্যৎ শেষ হয়ে যাবে। পড়াশোনা হবে না! কিন্তু আমার ইচ্ছে আছে ভালো কলেজে পড়াশোনা করার। পড়াশোনা শিখে ডাক্তার হয়ে গরীব মানুষের সেবা করার। কিন্তু আমাদের কোনো সম্পদ নেই যা বিক্রি করে পড়াশোনা করবো।বাবা আলাউদ্দিন আলী যুগান্তরকে বলেন, আশা ভালো ফলাফল করায় খুব খুশি হয়েছি, কিন্তু দুশ্চিন্তা ঘিরে ধরেছে। মেয়ের সমবয়সীদের অনেকের বিয়ে হয়ে গেছে। কিন্তু শত কষ্টের মাঝেও তাকে পড়াশোনা করিয়েছি। কিন্তু নতুন করে চিন্তায় পড়েছি কীভাবে তার (আশা) পড়াশোনার খরচ চালাবো। আমার সামর্থ্য নেই মেয়েকে পড়াশোনা করানোর।এ ব্যাপারে জানতে চাইলে চড়ইকোল উচ্চ বিদ্যালয়ের প্রধান শিক্ষক তাপস রঞ্জন তলাপাত্র যুগান্তরকে বলেন, আশা অসম্ভব মেধাবী। ও কোনো দিন ক্লাসে দ্বিতীয় হয়নি। দরিদ্রতা জয় করে ভালো ফলাফল করেছে। স্কুলের সুনাম বজায় রেখেছে। তবে ওর (আশা) লেখাপড়ার খরচ চালাতে বিত্তবানদের এগিয়ে আসা উচিত।",20/9/2020,education
বরিশালে এসএসসিতে জিপিএ ও পাসের হারে ভালো,"বরিশাল মাধ্যমিক ও উচ্চ মাধ্যমিক শিক্ষাবোর্ডে এবার এসএসসি পরীক্ষায় পাসের হার ৭৯ দশমিক ৭০ ভাগ। জিপিএ-৫ পেয়েছে ৪ হাজার ৪৮৩ জন পরীক্ষার্থী।



গত ৪ বছরের তুলনায় পাসের হার ও জিপিএ-৫ প্রাপ্তির সংখ্যা মিলিয়ে এবার ভালো করেছে পরীক্ষার্থীরা। গত বছর পাসের হার ছিল ৭৭ দশমিক ৪১ ভাগ। আর জিপিএ-৫ পেয়েছিল ৪ হাজার ১৮৯ জন। সেই হিসাবে পাসের হার বেড়েছে ২ দশমিক ৩০ শতাংশ। জিপিএ-৫ প্রাপ্তির সংখ্যা বেড়েছে ২৯৪টি।অন্যদিকে ২০১৮ সালে পাসের হার ছিল ৭৭ দশমিক ১১ ভাগ। ২০১৭ সালে বোর্ডে পাসের হার ছিল ৭৭ দশমিক ২৪ ভাগ এবং ২০১৬ সালে ৭৯ দশমিক ৪১ ভাগ পাস করেছিল। ২০১৮ সালে জিপিএ-৫ পেয়েছিল ৩ হাজার ৪৬২ জন পরীক্ষার্থী। ২০১৭ সালে পেয়েছিল ২ হাজার ২৮৮ জন এবং ২০১৬ সালে জিপিএ-৫ প্রাপ্তির সংখ্যা ছিল ৩ হাজার ১১৩ জন।গত ৪ বছরের পরিসংখ্যান অনুযায়ী এবার পাসের হার ও জিপিএ-৫ প্রাপ্তির সংখ্যা মিলিয়ে ভালো করেছে পরীক্ষার্থীরা। ২০১৪ সালের মাধ্যমিক পরীক্ষায় (এসএসসি) পূর্বের সকল রেকর্ড ভেঙে বরিশাল শিক্ষাবোর্ডে পাসের হার ছিল ৯০ দশমিক ৬৬ ভাগ। তার পরের বছর ২০১৫ সাল থেকে পাসের হার কমতে শুরু করে। একইসঙ্গে কমতে থাকে জিপিএ-৫ প্রাপ্তির সংখ্যা।তবে গতবছর (২০১৯) থেকে এ অবস্থার উন্নতি ঘটতে থাকে। এবার ২ হাজার ১০৯ জন ছাত্র এবং ২ হাজার ৩৭৪ জন ছাত্রী জিপিএ-৫ পেয়ে পাস করেছে।পাসের হার এবং জিপিএ-৫ এর প্রাপ্তির দিক দিয়ে মেয়েরা এগিয়ে রয়েছে। মেয়েদের পাসের হার ৮২ দশমিক ৬৭ আর ছেলেদের পাসের হার ৭৬ দশমিক ৭২ ভাগ।রোববার সকাল ১০টার পর বরিশাল শিক্ষাবোর্ড কর্তৃপক্ষ চলতি বছরের এসএসসি পরীক্ষার ফল প্রকাশ করে। করোনা পরিস্থিতির কারণে এবার ফল প্রকাশে কোনো ধরনের আনুষ্ঠানিকতা করা হয়নি।বরিশাল বোর্ডের ফলাফল থেকে জানা গেছে, উত্তীর্ণ পরীক্ষার্থীদের মধ্যে জিপিএ ৪-৫ পেয়েছে ১৮ হাজার ১১০ জন, জিপিএ ৩.৫-৪ পেয়েছে ১৮ হাজার ৫৩৩ জন, জিপিএ ৩-৩.৫ পেয়েছে ২৩ হাজার ৮৭ জন, জিপিএ-২-৩ পেয়েছে ২৪ হাজার ৬২৫ জন এবং জিপিএ ১-২ পেয়েছে ৭৭৮ জন।বিজ্ঞান বিভাগে সবচেয়ে বেশি পাস করেছে। এ বিভাগে ২৫ হাজার ৭৭৩ জনের মধ্যে পাস করেছে ২৩ হাজার ৬৫৯ জন। পাসের হার ৯১ দশমিক ৮০। মানবিক বিভাগে ৬৪ হাজার ২৫৪ জনের মধ্যে পাস করেছে ৪৭ হাজার ৯১৬ জন। পাসের হার ৭৪ দশমিক ৫৭। ব্যবসায় শিক্ষা বিভাগে ২২ হাজার ৪০৯ জনের মধ্যে পাস করেছে ১৮ হাজার ৪১ জন। পাসের হার ৮০ দশমিক ৫১।বরিশাল শিক্ষাবোর্ডে পরীক্ষায় অংশগ্রহণ করেছিল ১ লাখ ১২ হাজার ৪৩৬ জন। তারমধ্যে পাস করেছে ৮৯ হাজার ৬১৬ জন পরীক্ষার্থী।",20/9/2020,education
অব্যাহত সফলতায় এবারও শীর্ষে টঙ্গী তা’মীরুল মিল্লাত,"বাংলাদেশ মাদ্রাসা শিক্ষা বোর্ডের অধীনে অনুষ্ঠিত ২০২০ সালের দাখিল পরীক্ষায় ঐতিহ্যবাহী দ্বীনি শিক্ষাপ্রতিষ্ঠান তা’মীরুল মিল্লাত কামিল মাদ্রাসা, টঙ্গী অতীতের ধারাবাহিকতায় এবারও জিপিএ ৫ প্রাপ্তিতে শীর্ষস্থান অধিকার করেছে।



এ মাদ্রাসা থেকে এবার ৫৫৯ জন অংশগ্রহণকারী শিক্ষার্থীর মধ্যে ৩২৫ জন জিপিএ ৫সহ সবাই উত্তীর্ণ হয়েছে। তাছাড়া বাকি ২১৯ জন ‘এ’ গ্রেড, ১৪ জন ‘বি’ গ্রেড, মাত্র ১ জন ‘সি’ গ্রেড পেয়েছে। ঈর্ষণীয় এ ফলাফলে মাদ্রাসার ছাত্র, শিক্ষক ও অভিভাবকদের মধ্যে আনন্দের জোয়ার তৈরি হয়েছে। ভালো ফলাফলের জন্য তাৎক্ষণিক প্রতিক্রিয়ায় তা’মীরুল মিল্লাত ট্রাস্টের সেক্রেটারি বিশিষ্ট শিক্ষাবিদ অধ্যক্ষ মাওলানা মুহাম্মদ যাইনুল আবেদীন মহান আল্লাহতায়ালার দরবারে শুকরিয়া জ্ঞাপন করে বলেন, পরিচালনা পর্ষদের নিবিড় পরির্চযা, শিক্ষকদের আন্তরিকতা, ছাত্রদের কঠোর পরিশ্রম এবং অভিভাবকদের সহযোগিতা ও দোয়া এই ফলাফলের পেছনে ভূমিকা রেখেছে। আগামীতে আরও ভালো করার জন্য ছাত্র ও শিক্ষকদের জোর প্রচেষ্টা অব্যাহত থাকবে এবং দেশ ও জাতীর ক্রান্তিলগ্নে তা’মীরুল মিল্লাত কামিল মাদ্রাসার ছাত্ররা আদর্শিক ও নৈতিকতার ক্ষেত্রে গুরুত্বপূর্ণ ভূমিকা পালন করবে বলে তিনি আশাবাদ ব্যক্ত করেন।মাওলানা যাইনুল আবেদীন আরও বলেন, দেশে যখন ইসলামী শিক্ষাব্যবস্থার জন্য নানা সীমাবদ্ধতা ও সংকীর্ণতা তৈরি হয়েছে তখনও তা’মীরুল মিল্লাত ট্রাস্ট পরিচালিত প্রতিষ্ঠানসমূহের প্রতি দেশ ও জাতি গভীর আস্থা রেখেছে। ফলশ্রুতিতে ২০১৯-২০২০ সেশনে আলিম প্রথম বর্ষে প্রায় ২ হাজার ৫শ' ছাত্র-ছাত্রী তা’মীরুল মিল্লাত মাদ্রাসায় ভর্তি হয়েছে। 
উল্লেখ্য, তা’মীরুল মিল্লাত ট্রাস্ট পরিচালিত তা’মীরুল মিল্লাত কামিল মাদ্রাসা, ঢাকা মাদ্রাসা থেকে এবার ২৬৬ জন অংশগ্রহণকারী দাখিল পরীক্ষার্থীর মধ্যে ৬৬ জন জিপিএ ৫ পেয়ে উত্তীর্ণ হয়েছে। তা’মীরুল মিল্লাত মহিলা কামিল মাদ্রাসা, মাতুয়াইল থেকে এবার ১৩৮ জন অংশগ্রহণকারী শিক্ষার্থীর মধ্যে ৬৩ জন জিপিএ ৫সহ উত্তীর্ণ হয়েছে। ",20/9/2020,education
মাদ্রাসা বোর্ডে পাসের হার কমেছে,"গত বছরের তুলনায় এবার দাখিল পরীক্ষায় মাদ্রাসা শিক্ষা বোর্ডে পাসের হার কমেছে। এ বছর মাদ্রাসা শিক্ষা বোর্ডে পাসের হার ৮২ দশমিক ৫১ শতাংশ। গত বছর পাসের হার ছিল ৮৩ দশমিক ০৩ শতাংশ। 

এবার দুই লাখ ৭৬ হাজার ৮১৫ দাখিল পরীক্ষার্থীর মধ্যে পাস করেছে দুই লাখ ২৮ হাজার ৪১০ জন।



রোববার সেগুনবাগিচায় আন্তর্জাতিক মাতৃভাষা ইনস্টিটিউটে সংবাদ সম্মেলনে এ তথ্য জানান শিক্ষামন্ত্রী ডা. দীপু মনি। এর আগে গণভবনে প্রধানমন্ত্রী শেখ হাসিনার কাছে এসএসসি ও সমমানের পরীক্ষার ফলাফলের অনুলিপি তুলে দেয়া হয়।শিক্ষামন্ত্রী জানান, মাদ্রাসা শিক্ষা বোর্ডে এ বছর পরীক্ষার্থী ছিল ২ লাখ ৭৬ হাজার ৮১৫ জন। এরমধ্যে উত্তীর্ণ হয়েছে ২ লাখ ২৮ হাজার ৪১০ জন। মোট পাসের হার ৮২ দশমিক ৫১ শতাংশ। গত বছর (২০১৯) পরীক্ষার্থী সংখ্যা ছিল ৩ লাখ ৬ হাজার ৭৮০ জন। এর মধ্যে পাস করেছে ২ লাখ ৫৪ হাজার ৭১০ জন। গত বছর মোট পাসের হার ছিল ৮৩ দশমিক ৩ শতাংশ।এ বছর ঢাকা বোর্ডে পাসের হার ৮২ দশমিক ৩৪ শতাংশ, দিনাজপুর বোর্ডে ৮২ দশমিক ৭৩ শতাংশ, চট্টগ্রাম বোর্ডে ৮৪ দশমিক ৭৫ শর্তাংশ, যশোর বোর্ডে ৮৭ দশমিক ৩১ শতাংশ, রাজশাহী বোর্ডে ৯০ দশমিক ৩৭ শতাংশ, বরিশাল বোর্ডে ৭৯ দশমিক ৭০ শতাংশ, কুমিল্লা বোর্ডে ৮৫ দশমিক ২২ শতাংশ, সিলেট বোর্ডে ৭৮ দশমিক ৭৯ শতাংশ, ময়মনসিংহ বোর্ডে ৮০ দশমিক ১৩ শতাংশ এবং কারিগরি বোর্ডে ৭২ দশমিক
৭০ শতাংশ।উল্লেখ্য, গত ফেব্রুয়ারিতে এসএসসি পরীক্ষা অনুষ্ঠিত হয়। পরীক্ষা শেষে ৬০ দিনের মধ্যে ফল প্রকাশের রেওয়াজ আছে। সেই হিসাবে চলতি মাসের প্রথম সপ্তাহে ফল প্রকাশের কথা ছিল। কিন্তু করোনা সংক্রমণের কারণে ফল তৈরির কাজ বন্ধ ছিল।
",20/9/2020,education
পাসের হারে এবারও এগিয়ে মেয়েরা,"এসএসসি ও সমমানের পরীক্ষায় পাসের হারে গতবারের মত এবারও ছেলেদের চেয়ে এগিয়ে রয়েছে মেয়েরা।



তবে পরীক্ষায় অংশগ্রহণের ক্ষেত্রে এগিয়ে ছেলেরা।রোববার সচিবালয়ে এসএসসি ও সমমান পরীক্ষার ফলাফলের বিস্তারিত তুলে ধরেন শিক্ষামন্ত্রী ডা. দীপু মনি। ফলাফলে দেখা গেছে, এবার মাধ্যমিকে পাসের হার ৮২ দশমিক ৮৭ শতাংশ। এতে মোট পাস করেছে ১৬ লাখ ৯০ হাজার ৫২৩ জন। এর মধ্যে ৮ লাখ ৫৬ হাজার ৬৩১ জন ছাত্রী এবং ৮ লাখ ৩৩ হাজার ৮৯২ জন ছাত্র। ছাত্রদের পাসের হার ৮১ দশমিক ৬৩ শতাংশ এবং ছাত্রীদের পাসের হার ৮৪ দশমিক ১০ শতাংশ।গত বছর ছাত্রদের পাসের হার ৮১ দশমিক ১৩ শতাংশ ও ছাত্রীদের পাসের হার ৮৩ দশমিক ২৮ শতাংশ। ছাত্রীদের পাসের হার ২ দশমিক ১৫ শতাংশ বেশি ছিল।এ বছর অনুত্তীর্ণ শিক্ষার্থীর হারে এগিয়ে ছাত্ররা। এক লাখ ৮৭ হাজার ৫৯৮ জন ছাত্র এবং এক লাখ ৬১ হাজার ৯০৭ জন ছাত্রী পরীক্ষায় অনুত্তীর্ণ হয়েছে।তবে পরীক্ষার্থীয় অংশগ্রহণের সংখ্যায় এগিয়ে ছিল ছেলেরা। ২০ লাখ ৪০ হাজার ২৮ জন পরীক্ষার্থীর মধ্যে ১০ লাখ ২১ হাজার ৪৯০ জন ছাত্র এবং ১০ লাখ ১৮ হাজার ৫৩৮ জন ছাত্রী পরীক্ষায় অংশ নেয়।প্রসঙ্গত, গত ফেব্রুয়ারিতে এসএসসি পরীক্ষা অনুষ্ঠিত হয়। পরীক্ষা শেষে ৬০ দিনের মধ্যে ফল প্রকাশের রেওয়াজ আছে। সেই হিসাবে চলতি মাসের প্রথম সপ্তাহে ফল প্রকাশের কথা ছিল। কিন্তু করোনা সংক্রমণের কারণে ফল তৈরির কাজ বন্ধ ছিল।",20/9/2020,education
"বরিশাল বোর্ডে পাসের হার ৭৯.৭০ শতাংশ, এগিয়ে মেয়েরা","বরিশাল শিক্ষা বোর্ডে পাসের হার ৭৯ দশমিক ৭০ শতাংশ। জিপিএ ৫ পেয়েছে ৪ হাজার ৪৮৩ জন। এই বোর্ডে এবার গত বছরের চেয়ে পাসের হার এবং জিপিএ-৫ দুটোই বেড়েছে।



ছেলেদের চেয়ে পাসের হারে এবং জিপিএ-৫ উভয় দিকে এবার এগিয়ে মেয়েরা। পাসের দিকে মেয়েদের হার ৮২ দশমিক ৬৭ শতাংশ, আর ছেলেরা ৭৬ দশমিক ৭২ শতাংশ। এদিকে জিপিএ-৫ এ মেয়েদের সংখ্যা ২ হাজার ৩৭৪টি আর ছেলেরা পেয়েছে ২ হাজার ১০৯টি। এবার মোট পরীক্ষায় অংশগ্রহণ করেছিল এক লাখ ১২ হাজার ৪৩৬ জন। আর পাস করেছে ৮৯ হাজার ৬১৬ জন।গত বছর (২০১৯) সালে পাসের হার ছিল ৭৭ দশমিক ৪১ শতাংশ। আর জিপিএ-৫ পেয়েছিল ৪ হাজার ১৮৯ জন।ফলের পরিসংখানের বিষয়টি নিশ্চিত করেছেন বোর্ডের পরীক্ষা নিয়ন্ত্রক অরুণ কুমার গাইন।",20/9/2020,education
"সিলেট শিক্ষা বোর্ডে পাসের হার ৭৮.৭৯, বেড়েছে জিপিএ-৫","এসএসসিতে সিলেট শিক্ষা বোর্ডে এবার বেড়েছে পাসের হার ও জিপিএ-৫।



বোর্ডে এবার ৭৮ দশমিক ৭৯ শতাংশ পাস করেছে, যা গত বছরের থেকে ৭ দশমিক ৯৬ শতাংশ বেশি। গত বছর পাসের হার ছিল ৭০ দশমিক ৮৩ শতাংশ।এ বছর জিপিএ-৫ পেয়েছে ৪ হাজার ২৬৩ জন, যা গতবারের তুলনায় এক হাজার ৫০৬টি বেশি। গতবার জিপিএ-৫ পায় ২ হাজার ৭৫৭ জন। সিলেট বোর্ডে এবার এক লাখ ১৬ হাজার ১০৪ পরীক্ষার্থী অংশ নিয়ে পাস করেছে ৯১ হাজার ৪৮০ জন। পরীক্ষার পাসের হারে এবারও মেয়েদের চেয়ে এগিয়ে রয়েছে ছেলেরা।ছেলেদের পাসের হার ৭৯ দশমিক ২৩ শতাংশ ও মেয়েদের পাসের হার ৭৮ দশমিক ৪৬ শতাংশ।সিলেট শিক্ষা বোর্ডে ৯১৫টি শিক্ষাপ্রতিষ্ঠান অংশ নিয়ে শতভাগ পাসের গৌরব অর্জন করেছে ৪৩টি প্রতিষ্ঠান। কেউ পাস করতে পারেনি এমন প্রতিষ্ঠান নেই।
",20/9/2020,education
এসএসসিতে জিপিএ-৫ শীর্ষে এবারও ঢাকা বোর্ড,"সারা দেশে মাধ্যমিক স্কুল সার্টিফিকেট (এসএসসি) ও সমমানের পরীক্ষায় পাসের হার ৮২ দশমিক ৮৭ শতাংশ। এতে জিপিএ-৫ পেয়েছে ১ লাখ ৩৫ হাজার ৮৭৮ শিক্ষার্থী। গতবারের মতো এবারও জিপিএ ৫-এ শীর্ষ অবস্থানে আছে ঢাকা বোর্ড।



এ বছর ঢাকা বোর্ডে জিপিএ-৫ পেয়েছে ৩৬ হাজার ৪৭ জন শিক্ষার্থী। গত বছর এই বোর্ডে ২৯ হাজার ৬৮৭ শিক্ষার্থী জিপিএ-৫ পেয়েছিল।এ বছর ঢাকা শিক্ষা বোর্ডে পাসের হারও বেড়েছে। এবার পাসের হার ৮২.৩৪ শতাংশ। গত বছর পাসের হার ছিল ৭৯ দশমিক ৬২ শতাংশ।রোববার সকালে প্রধানমন্ত্রী শেখ হাসিনা ভিডিও কনফারেন্সের মাধ্যমে ফল ঘোষণা করেন।এরপরপ বেলা ১১টার পর এসএসসি ও সমমান পরীক্ষার বিস্তারিত ফলাফল ফেসবুক লাইভে তুলে ধরেন শিক্ষামন্ত্রী ডা. দীপু মনি।তিনি বলেন, এসএসসি ও সমমানের পরীক্ষায় এবার মোট জিপিএ-৫ পেয়েছে এক লাখ ৩৫ হাজার ৮৭৮ জন পরীক্ষার্থী। গতবারের চেয়ে এবার ৩০ হাজার ২৮৪ জন বেশি পরীক্ষার্থী ফলের সর্বোচ্চ এই সূচক অর্জন করেছে। গতবার মোট এক লাখ পাঁচ হাজার ৫৯৪ জন পরীক্ষার্থী জিপিএ-৫ পেয়েছিল।এবার এসএসসি পরীক্ষায় মোট পরীক্ষার্থী ছিল ২০ লাখ ৪০ হাজার ২৮ জন। এর মধ্যে পাস করেছে ১৬ লাখ ৯০ হাজার ৫২৩ জন।আলাদাভাবে শুধু ৯টি সাধারণ শিক্ষা বোর্ডের অধীন এসএসসি পরীক্ষায় পাসের হার ৮৩ দশমিক ৭৫ শতাংশ। মাদ্রাসা দাখিলে ৮২ দশমিক ৫১ শতাংশ এবং কারিগরির বোর্ডের এসএসসি ভোকেশনাল পরীক্ষায় পাসের হার ৭২ দশমিক ৭০ শতাংশ।উল্লেখ্য, গত ফেব্রুয়ারিতে এসএসসি পরীক্ষা অনুষ্ঠিত হয়। পরীক্ষা শেষে ৬০ দিনের মধ্যে ফল প্রকাশের রেওয়াজ আছে। সেই হিসাবে চলতি মাসের প্রথম সপ্তাহে ফল প্রকাশের কথা ছিল। কিন্তু করোনা সংক্রমণের কারণে ফল তৈরির কাজ বন্ধ ছিল।",20/9/2020,education
এসএসসিতে এবার জিপিএ-৫ বেড়েছে,"এসএসসি ও সমমানের পরীক্ষায় গত বছরের তুলনায় এবার জিপিএ-৫ এর হার বেড়েছে।



এ বছর জিপিএ-৫ পেয়েছে ১ লাখ ৩৫ হাজার ৮৭৮ শিক্ষার্থী।গত বছর জিপিএ-৫ পেয়েছিল ১ লাখ ৯৪ হাজার ৫৯৪ জন। সে তুলনায় এবার ৩০ হাজার ২৮৪ জন বেশি পরীক্ষার্থী ফলের সর্বোচ্চ এই সূচক অর্জন করেছে। এবার পরীক্ষায় পাসের হার ৮২ দশমিক ৮৭ শতাংশ। এর মধ্যে এসএসসিতে ৮৩ দশমিক ৭৫ শতাংশ, মাদ্রাসায় ৮২ দশমিক ৫১ শতাংশ ও কারিগরিতে ৭২ দশমিক ৭০ শতাংশ।রোববার সকালে প্রধানমন্ত্রী শেখ হাসিনা ভিডিও কনফারেন্সের মাধ্যমে ফল ঘোষণা করেন।এরপরপ বেলা ১১টার পর এসএসসি ও সমমান পরীক্ষার বিস্তারিত ফলাফল ফেসবুক লাইভে তুলে ধরেন শিক্ষামন্ত্রী ডা. দীপু মনি।এবার শিক্ষাপ্রতিষ্ঠান থেকে ফল জানানো হবে না। করোনাভাইরাসের প্রাদুর্ভাবের কারণে সামাজিক দূরত্ব নিশ্চিতে এ ব্যবস্থা নিয়েছে সরকার।তবে পরীক্ষার্থীরা নিজ শিক্ষাপ্রতিষ্ঠানের ওয়েবসাইট, সংশ্লিষ্ট বোর্ডের ওয়েবসাইট, ঢাকা বোর্ডের কেন্দ্রীয় ওয়েবসাইট এবং এসএমএসে ফল জানতে পারবে। এসএমএসে দু’ভাবে ফল জানানোর পদক্ষেপ নেয়া হয়েছে।একটি হচ্ছে, ফল প্রকাশের পর নির্ধারিত পদ্ধতিতে এসএমএস করলে ফিরতি এসএমএসে ফল চলে যাবে।উল্লেখ্য, গত ফেব্রুয়ারিতে এসএসসি পরীক্ষা অনুষ্ঠিত হয়। পরীক্ষা শেষে ৬০ দিনের মধ্যে ফল প্রকাশের রেওয়াজ আছে। সেই হিসাবে চলতি মাসের প্রথম সপ্তাহে ফল প্রকাশের কথা ছিল। কিন্তু করোনা সংক্রমণের কারণে ফল তৈরির কাজ বন্ধ ছিল।",20/9/2020,education
এবারও পাসের হারে শীর্ষে রাজশাহী,"এসএসসি পরীক্ষায় এবারও পাসের হারের দিক থেকে এগিয়ে রয়েছে রাজশাহী শিক্ষা বোর্ড।



রোববার প্রকাশিত ফলাফল থেকে এ তথ্য জানা গেছে।এ বছর রাজশাহী শিক্ষা বোর্ডে ৯০.৩৭ শতাংশ শিক্ষার্থী পাস করেছে। গতবার এই বোর্ডে পাসের হার ছিল ৯১ দশমিক ৬৪ শতাংশ। তবে গতবারের তুলনায় এবার পাসের হার কমেছে।এ বছর এসএসসি পরীক্ষায় ঢাকা শিক্ষা বোর্ডে ৮২.৩৪ শতাংশ, যশোর বোর্ডে ৮৭.৩১ শতাংশ, কুমিল্লা শিক্ষা বোর্ডে ৮৫.২২, চট্টগ্রাম বোর্ডে ৮৪.৭৫ শতাংশ, দিনাজপুর বোর্ডে ৮২.৭৩ শতাংশ, ময়মনসিংহ বোর্ডে ৮০.১৩ শতাংশ, বরিশাল শিক্ষা বোর্ডে ৭৯.৭০ শতাংশ, সিলেট বোর্ডে ৭৮.৭৯ শতাংশ, মাদ্রাসা শিক্ষা বোর্ডে ৮২.৫১ শতাংশ ও কারিগরি শিক্ষাবোর্ডে ৭২.৭০ শতাংশ শিক্ষার্থী পাস করেছে। এছাড়া রাজশাহী শিক্ষা বোর্ডে ২৬ হাজার ১৬৭ জন, যশোর বোর্ডে ১৩ হাজার ৭৬৩ জন, কুমিল্লা শিক্ষা বোর্ডে ১০ হাজার ২৪৫ জন, চট্টগ্রাম বোর্ডে ৯ হাজার ৮ জন, দিনাজপুর বোর্ডে ১২ হাজার ৮৬ জন, ময়মনসিংহ বোর্ডে পেয়েছে ৭ হাজার ৪৩৪ জন, বরিশালে পাসের ৪ হাজার ৪৮৩ জন, সিলেট বোর্ডে ৪ হাজার ২৬৩ জন শিক্ষার্থী জিপিএ-৫ পেয়েছে।এবার এসএসসি ও সমমানের পরীক্ষায় সম্মিলিত পাসের হার ৮২ দশমিক ৮৭ শতাংশ। ৯টি সাধারণ শিক্ষা বোর্ড, মাদ্রাসা শিক্ষা বোর্ড এবং কারিগরি শিক্ষা বোর্ডে এবার পরীক্ষায় অংশ নিয়েছেন মোট ২০ লাখ ৪০ হাজার ২৮ জন শিক্ষার্থী। যার মধ্যে ১৬ লাখ ৯০ হাজার ৫২৩ জন শিক্ষার্থী পাস করেছে।",20/9/2020,education
"এসএসসি ও সমমানের ফল প্রকাশ, পাসের হার ৮২.৮৭ শতাংশ  ","এসএসসি ও সমমান পরীক্ষার ফল প্রকাশ করা হয়েছে। এবারে গড় পাসের হার ৮২.৮৭ শতাংশ।



গত বছর গড় পাসের হার ছিল ৮২ দশমিক ২০ শতাংশ। এবার তা বেড়ে ৮২ দশমিক ৮৭ শতাংশ হয়েছে।রোববার বেলা ১১টার দিকে শিক্ষামন্ত্রী ডা. দীপু মনি আন্তর্জাতিক মাতৃভাষা ইনস্টিটিউট থেকে ফেসবুক লাইভে ফলাফলের বিস্তারিত তথ্য তুলে ধরেন।এর আগে পরপ্রধানমন্ত্রী শেখ হাসিনা গণভবন থেকে ভিডিও কনফারেন্সের মাধ্যমে আনুষ্ঠানিকভাবে ফল প্রকাশ করেন।এবার শিক্ষাপ্রতিষ্ঠান থেকে ফল জানানো হবে না। করোনাভাইরাসের প্রাদুর্ভাবের কারণে সামাজিক দূরত্ব নিশ্চিতে এ ব্যবস্থা নিয়েছে সরকার।তবে পরীক্ষার্থীরা নিজ শিক্ষাপ্রতিষ্ঠানের ওয়েবসাইট, সংশ্লিষ্ট বোর্ডের ওয়েবসাইট, ঢাকা বোর্ডের কেন্দ্রীয় ওয়েবসাইট এবং এসএমএসে ফল জানতে পারবে। এসএমএসে দু’ভাবে ফল জানানোর পদক্ষেপ নেয়া হয়েছে।একটি হচ্ছে, ফল প্রকাশের পর নির্ধারিত পদ্ধতিতে এসএমএস করলে ফিরতি এসএমএসে ফল চলে যাবে। এই পদ্ধতিতে অনেক সময় শিক্ষার্থীরা ঝক্কিতে পড়ে বলে অভিযোগ আছে।এ কারণে এবার ফল প্রকাশের পরই স্বয়ংক্রিয়ভাবে এসএমএসে শিক্ষার্থীর বাসায় মোবাইল ফোনে তা (পরীক্ষার ফল) পৌঁছানোর পদক্ষেপ নেয়া হয়েছে। এ লক্ষ্যে ছাত্রছাত্রীদের রোলনম্বর প্রাক-নিবন্ধন করতে বলা হয়েছে। আজ দুপুর ২টা পর্যন্ত এই কার্যক্রম চলবে।শিক্ষা বোর্ডের কর্মকর্তারা জানিয়েছেন, ১৮ মে এই প্রাক-নিবন্ধন কার্যক্রম শুরু হয়। কিন্তু এতে তেমন একটা সাড়া মেলেনি। শুক্রবার বেলা ১টা ৫৮ মিনিট পর্যন্ত ১২ দিনে মাত্র ৫৫ শতাংশ প্রাক-নিবন্ধন হয়েছে। সারা দেশে মোট পরীক্ষার্থী ২০ লাখ ৪৭ হাজার ৭৭৯ জন। কিন্তু ১১ লাখ ৩৩ হাজার ৩৩১টি মোবাইল নম্বর প্রাক-নিবন্ধন হয়েছে।বোর্ডের কর্মকর্তারা বলছেন, একই রোলের বিপরীতে একাধিক মোবাইল ফোনের নিবন্ধন আছে। সেই হিসাবে মোট পরীক্ষার্থীর অর্ধেকও নিবন্ধন করেনি।ঢাকা শিক্ষা বোর্ডের প্রধান সিস্টেম এনালিস্ট প্রকৌশলী মনজুরুল কবীর যুগান্তরকে বলেন, প্রাক-নিবন্ধন আশানুরূপ নয়। তবে যারা নিবন্ধন করতে আগ্রহী তাদের সুযোগ দিতে সময় আরও ১৪ ঘণ্টা বাড়ানো হয়েছে। আজ দুপুর ২টা পর্যন্ত নিবন্ধন করা যাবে।তিনি বলেন, যারা প্রাক-নিবন্ধন করবে ফলাফল প্রকাশের পর তাদের দেয়া মোবাইল নম্বরে সার্ভার থেকে স্বয়ংক্রিয়ভাবে জিপিএ গ্রেডসহ ফল পৌঁছে যাবে। তবে প্রাক-নিবন্ধন না করলেও কোনো উদ্বেগ নেই। এবারও আগের মতো অনলাইনে বা ওয়েবসাইট ও টেলিটকে এসএমএস করে ফল জানার ব্যবস্থাও রাখা হয়েছে। ঢাকা বোর্ডের শিক্ষা বোর্ডের কেন্দ্রীয় ওয়েবসাইটে এবং পরীক্ষার্থীর স্ব স্ব শিক্ষা বোর্ডের ওয়েবসাইট থেকেও ফল পাওয়া যাবে।জানা গেছে, যে কোনো মোবাইল অপারেটরের নম্বর থেকেই প্রাক-নিবন্ধন করা যাচ্ছে। এজন্য টেলিটকের সিম বাধ্যতামূলক নয়। নিবন্ধন করতে শিক্ষার্থীকে তার SSC পরীক্ষার Board-এর নামের প্রথম তিন অক্ষর (যেমন ঢাকা হলে DHA), এরপর পরীক্ষার Roll ও পরীক্ষার Year লিখে ১৬২২২ নম্বরে পাঠাতে হবে। প্রতি এসএমএসের জন্য দুই টাকা চার্জ নেয়া হবে।জানা গেছে, শুক্রবার ১টা ৫৮ মিনিট পর্যন্ত যে ১১ লাখ ৩৩ হাজার ৩৩১ জন নিবন্ধন করেছে তাদের মধ্যে গ্রামীণফোন নম্বর থেকে ৫ লাখ ৭৫ হাজার ৩৪৭ জন, রবি নম্বর থেকে ৩ লাখ ৬৩ হাজার ৬৭৭ জন, টেলিটক নম্বর থেকে ৮৯ হাজার ৬৬৮ জন এবং বাংলালিংক নম্বর থেকে ১ লাখ ৪ হাজার ৬১৯ জন ফল পেতে প্রাক-নিবন্ধন করেছে।উল্লেখ্য, গত ফেব্রুয়ারিতে এসএসসি পরীক্ষা অনুষ্ঠিত হয়। পরীক্ষা শেষে ৬০ দিনের মধ্যে ফল প্রকাশের রেওয়াজ আছে। সেই হিসাবে চলতি মাসের প্রথম সপ্তাহে ফল প্রকাশের কথা ছিল। কিন্তু করোনা সংক্রমণের কারণে ফল তৈরির কাজ বন্ধ ছিল।",20/9/2020,education
এবার প্রাথমিকের বৃত্তি পেল ৮২ হাজার শিক্ষার্থী,"প্রাথমিক শিক্ষা সমাপনী (পিইসি) পরীক্ষার বৃত্তির ফল প্রকাশ করা হয়েছে। মঙ্গলবার সচিবালয়ে সংবাদ সম্মেলন করে এই ফল ঘোষণা করেন প্রাথমিক ও গণশিক্ষা প্রতিমন্ত্রী মো. জাকির হোসেন।



ঘোষিত ফলে এ বছর ৮২ হাজার ৪২২ জন শিক্ষার্থী এ বছর বৃত্তি পেয়েছে। এদের মধ্যে মেধা কোটায় ৩৩ হাজার, আর সাধারণ কোটায় ৪৯ হাজার ৪২২ জন শিক্ষার্থী বৃত্তি পেয়েছে। ২০১৯ সালের পিইসি পরীক্ষার ফলের ভিত্তিতে এই বৃত্তির ফল তৈরি করা হয়েছে বলে জানানো হয়েছে।তবে আরও ৭৮টি বৃত্তি সংরক্ষণ রাখা হয়েছে বলে সংবাদ সম্মেলনে জানানো হয়েছে। প্রাথমিক শিক্ষা সমাপনী পরীক্ষার ফল পুনর্নিরীক্ষণে যাদের ফল পরিবর্তন হয়েছে তাদের মধ্যে যোগ্যতা অনুযায়ী ওই সংরক্ষিত বৃত্তি পাবে।মেধা কোটায় যারা বৃত্তি পেয়েছে তারা মাসে ৩০০ টাকা পাবে, আর সাধারণ কোটায় যারা বৃত্তি পেয়েছে তারা পাবে ২২৫ টাকা করে। ষষ্ঠ থেকে অষ্টম শ্রেণি পর্যন্ত তিন বছর বৃত্তিপ্রাপ্ত শিক্ষার্থীরা এ টাকা পাবে।জাকির হোসেন বলেন, বৃত্তির ফল ডিপিইর ওয়েবসাইটে প্রকাশ করা হবে এবং স্থানীয়ভাবে বিভাগীয় উপপরিচালকের কার্যালয়/জেলা প্রাথমিক শিক্ষা কর্মকর্তার কার্যালয় এবং উপজেলা পর্যায়ে পাওয়া যাবে। উল্লেখ্য, ১৭ নভেম্বর শুরু হয় পিইসি ও ইইসি পরীক্ষা। এতে ২৯ লাখ ৩ হাজার ৬৩৮ জন শিক্ষার্থী অংশ নেয়। এরমধ্যে প্রাথমিক সমাপনীতে ২৫ লাখ ৫৩ হাজার ২৬৭ জন ও ইবতেদায়ী সমাপনীতে ৩ লাখ ৫০ হাজার ৩৭১ জন ছাত্র-ছাত্রী ছিল।",20/9/2020,education
অনলাইনে শিক্ষাবৃত্তি দেবে ‘এডু হাইভ’,"উচ্চ মাধ্যমিক পরীক্ষার্থীদের জন্য অনলাইনে পরীক্ষার মাধ্যমে শিক্ষাবৃত্তি পাওয়ার সুযোগ নিয়ে এল শিক্ষাবিষয়ক মোবাইল অ্যাপ ‘এডু হাইভ’।



আসন্ন উচ্চ মাধ্যমিক পরীক্ষায় ২০১৮-১৯ শিক্ষাবর্ষের বিজ্ঞান এবং ব্যবসায় শিক্ষা বিভাগের পরীক্ষার্থীরা মোবাইল অ্যাপের মাধ্যমে ১৫ লাখ টাকার মূল্যমানের এই বৃত্তি পরীক্ষায় অংশগ্রহণ করতে পারবেন বলে এক সংবাদ বিজ্ঞপ্তিতে জানিয়েছে প্রতিষ্ঠানটি।‘এডু হাইভ স্কলার্স’ নামে এই কার্যক্রমে প্রতি বিভাগে (বিজ্ঞান এবং ব্যবসায় শিক্ষায়) সেরা শিক্ষার্থী পাবেন ৩০ হাজার টাকা সমমূল্যের শিক্ষাবৃত্তি। মেধাক্রম এবং জেলাভিত্তিক মোট ২৫৬ জন শিক্ষার্থীকে ১৫ লাখ টাকা সমমানের বৃত্তি প্রদান করা হবে।প্রতিষ্ঠানটির প্রধান নির্বাহী নাজমুল হক জানান, ‘এডু হাইভ দেশব্যাপী মেধাবী মুখ খুঁজছে। যে মুখগুলো একসময় আমাদের জাতি ও দেশগঠনে গুরুত্বপূর্ণ ভূমিকা পালন করবে। যে কোনো মেধাবী শিক্ষার্থী ঘরে বসেই অনলাইনে পরীক্ষায় অংশগ্রহণ করে জিতে নিতে পারেন এই পুরস্কার।’এডু হাইভ স্কলারসে অংশগ্রহণ করতে গুগল প্লে স্টোর থেকে এডু হাইভ অ্যাপ (bit.ly/eduhiveAndroidApp) ডাউনলোড করে নিবন্ধন করতে হবে।উল্লেখ্য, ‘এডু হাইভ’ হচ্ছে একটি অনলাইনভিত্তিক শিক্ষাপ্রতিষ্ঠান। এডু হাইভ বাংলাদেশে শিক্ষার ডিজিটালাইজেশন নিয়ে কাজ করছে। ‘এডু হাইভ’ থেকে ব্যবহারকারী দেশের যে কোনো প্রান্ত থেকে সব বিষয়ের পছন্দের শিক্ষকদের সহায়তা নিয়ে পরীক্ষার প্রস্তুতি নিতে পারে।",20/9/2020,education
ঢাবি সিন্ডিকেট সভায় বিশ্ববিদ্যালয়ের মাস্টারপ্ল্যানের অনুমোদন,"ঢাকা বিশ্ববিদ্যালয়ের ইতিহাস প্রথমবারের মতাে একটি পূর্ণাঙ্গ মাস্টারপ্ল্যান প্রণয়ন করা হয়েছে। বৃহস্পতিবার ঢাকা বিশ্ববিদ্যালয়ের উপাচার্য অধ্যাপক ড. মাে. আখতারুজ্জামানের সভাপতিত্বে অনুষ্ঠিত সিন্ডিকেটের সভায় এই মাস্টারপ্ল্যান অনুমােদন করা হয়।



বিশ্ববিদ্যালেয়র জনসংযোগ দফতর থেকে পাঠানো এক সংবাদ বিজ্ঞপ্তিতে এ বিষয়ে বলা হয়, মাস্টারপ্ল্যান প্রণয়নকারী প্রতিষ্ঠান বিভিন্ন পর্যায়ের বিশেষজ্ঞসহ সংশ্লিষ্টদের মতামত ও পরামর্শ গ্রহণ করে এই মাস্টারপ্ল্যান প্রণয়ন করে। অনুমােদিত এই মাস্টারপ্ল্যান শীঘ্রই সরকারের কাছে উপস্থাপন করা হবে।এই মাস্টারপ্ল্যানে পরিকল্পিত এবং বিজ্ঞানসম্মত আধুনিক ও নান্দনিক ক্যাম্পাস তৈরির সুস্পষ্ট নির্দেশনা ও প্রস্তাবনা রয়েছে। এতে ক্যাম্পাসকে যুগোপযােগী করাসহ ভবিষ্যৎ কর্মপরিকল্পনা রয়েছে। শিক্ষার্থীদের একাডেমিক উৎকর্ষ অর্জন প্রয়োজনীয় প্রযুক্তিগত ও ভৌত অবকাঠামােগত উন্নয়ন, আবাসিক চাহিদা মেটানাে, আন্তর্জাতিক মানের লাইব্রেরি সুবিধা প্রদান, পার্কিং সুবিধাসহ যানবাহন চলাচল নিয়ন্ত্রণ, সবুজায়ন, খেলার মাঠ উন্নয়ন, সােলার এনার্জি স্থাপন, রেইন ওয়াটার হার্ভস্টিংসহ জলাধার সংরক্ষণ ও সৌন্দর্যবর্ধন, ওয়েস্ট ম্যানেজমেন্ট করাসহ পরিবেশ সংরক্ষণ, আধুনিক জিমনেসিয়াম নির্মাণ, মানসম্মত মেডিকেল স্টোর স্থাপন ইত্যাদি বিবেচনায় নিয়ে ভবিষ্যৎ ক্যাম্পাস বিনির্মাণের পরিকল্পনা রয়েছে এই মাস্টারপ্ল্যানে।
",20/9/2020,education
নিয়মিত শিক্ষার্থীদের প্রাতিষ্ঠানিক ই-মেইল এড্রেস দেবে ঢাবি,"ঢাকা বিশ্ববিদ্যালয়ের (ঢাবি) সব নিয়মিত শিক্ষার্থীদের প্রাতিষ্ঠানিক ই-মেইল এড্রেস দেয়ার সিদ্ধান্ত নেয়া হয়েছে। বুধবার বিশ্ববিদ্যালয়ের জনসংযোগ দফতর থেকে পাঠানো এক সংবাদ বিজ্ঞপ্তিতে এ তথ্য জানানো হয়।



এর আগে বুধবারই যুগান্তরে এ বিষয়ে 'প্রাতিষ্ঠানিক ই-মেইল নেই, আধুনিক সুযোগ-সুবিধা থেকে বঞ্চিত ঢাবি শিক্ষার্থীরা' শীর্ষক শিরোনামে একটি প্রতিবেদন প্রকাশ করা হয়। এদিনই শিক্ষার্থীদের প্রাতিষ্ঠানিক ই-মেইল এড্রেস দেয়ার ঘোষণা দিল ঢাবি।সংবাদ বিজ্ঞপ্তিতে বলা হয়, ঢাকা বিশ্ববিদ্যালয়ের সব নিয়মিত শিক্ষার্থীকে প্রাতিষ্ঠানিক ই-মেইল দেয়ার জন্য বিশ্ববিদ্যালয়ের আইসিটি সেল সব প্রস্তুতি সম্পন্ন করেছে। এ বিষয়ে উপাচার্য অধ্যাপক ড. মো. আখতারুজ্জামান অনুমোদন দিয়েছেন। শিক্ষার্থীদের ই-মেইল এড্রেস Google-এর G-Suite for Education-এর মাধ্যমে প্রদান করা হবে; যেখানে শিক্ষার্থীরা ই-মেইল ছাড়াও গুগল ড্রাইভ, গুগল ক্লাসরুম, গুগল মিটসহ G-Suite-এর অন্যান্য সার্ভিস ব্যবহার করতে পারবে।এতে আরও বলা হয়, প্রতিটি বিভাগ/ইন্সটিটিউটে একজন করে ‘ই-মেইল অ্যাডমিন’ মনোনয়ন প্রদান এবং শিক্ষার্থীদের তথ্য যাচাই করে আইসিটি সেলে প্রেরণ করবে। এরপর শিক্ষার্থীদের ই-মেইল অ্যাকাউন্ট প্রদান করা হবে।
",20/9/2020,education
ধর্ষণের অভিযোগে রাবি টিএসসিসির উপপরিচালকের বিরুদ্ধে মামলা,"ছাত্রীকে ধর্ষণের অভিযোগে রাজশাহী বিশ্ববিদ্যালয়ের শহীদ সুখরঞ্জন সমাদ্দার ছাত্র-শিক্ষক সাংস্কৃতিক কেন্দ্রের (টিএসসিসি) উপপরিচালক (সংগীত) রকিবুল হাসান রবিনের বিরুদ্ধে মামলা হয়েছে।



বুধবার সকালে মহানগরীর মতিহার থানায় ভুক্তভোগী ছাত্রীর বাবা এ মামলা দায়ের করেন। মতিহার থানার ওসি এএসএম সিদ্দিকুর রহমান মামলার বিষয়টি নিশ্চিত করে বলেন, ভুক্তভোগীর বাবা বাদী হয়ে নারী ও শিশু নির্যাতন দমন আইনে মামলা করেছেন। আমরা বিষয়টি তদন্ত করছি।মামলার এজাহারে উল্লেখ করা হয়েছে, ২০১০ সালে তার মেয়ে ১২ বছর বয়সে রকিবুল হাসানের কাছে গান শিখতেন। রবিন বাড়িতে এসে গান শেখাতেন। এসময় রবিন পরিবারের সদস্যদের কাছে বিশ্বস্ত হয়ে ওঠেন। এই সুযোগ ব্যবহার করে তার মেয়ের ওপর যৌন নির্যাতন করেছেন রবিন। তখন ভয়ভীতি দেখিয়ে মানসিকভাবে বিপর্যস্ত করে একাধিকবার ধর্ষণ করেছেন। সে সময় তার মেয়ে এ বিষয়ে বাবা-মাকে বলতে সাহস করেননি।এজাহারে আরও বলা হয়, বর্তমানে তার মেয়ে ভারতে একটি বিশ্ববিদ্যালয়ে পড়ছেন। কয়েক মাস আগে দেশে ফিরে তার মেয়ে জানতে পারেন, রবিন আরও অনেক মেয়ের সঙ্গে এ রকম অনৈতিক কাজ করেছেন। এরপরই ভুক্তভোগী তাদেরকে (বাবা-মা) বিষয়টি বলেছেন। আর যেন কোনো মেয়ের ক্ষতি না করতে পারে, এছাড়া এই ঘটনার অন্যায়ের প্রতিবাদ করা উচিত– এরকম উপলব্ধি থেকে তার মেয়ে এর প্রতিবাদ করছেন।এর আগে গত ২৩ আগস্ট বিশ্ববিদ্যালয়ের প্রশাসনের কাছে জমা দেয়া লিখিত অভিযোগের প্রেক্ষিতে রবিনের বিরুদ্ধে যৌন নির্যাতন প্রতিরোধ সেল তদন্ত করছে। গত ২ সেপ্টেম্বর উপাচার্য দফতর থেকে বিশ্ববিদ্যালয়ের সেলে পাঠানো অভিযোগের বিষয়ে ৯ সেপ্টেম্বর একটি সভা হয়েছে।এ বিষয়ে যৌন নির্যাতন প্রতিরোধ সেলের সভাপতি ও বিশ্ববিদ্যালয়ের প্রাণিবিদ্যা বিভাগের অধ্যাপক রেজিনা লাজ বলেন, আমরা অভিযোগ পাওয়ার পর প্রথম সভা করেছি। ঘটনাটি অনেক আগের। আমরা দ্রুত সময়ের মধ্যে তদন্ত শেষ করার চেষ্টা করছি।",20/9/2020,education
দ্বিজেন শর্মা নিসর্গ পুরস্কার পাচ্ছেন বেরোবি শিক্ষক ড. তুহিন ওয়াদুদ,"উদ্ভিদ সংরক্ষণ, নদীবিষয়ক গবেষণা ও জীববৈচিত্র্য সংরক্ষণে উল্লেখযোগ্য অবদানের জন্য তরুপল্লব দ্বিজেন শর্মা নিসর্গ পুরস্কারে মনোনীত হয়েছেন বেগম রোকেয়া বিশ্ববিদ্যালয়ের বাংলা বিভাগের সহযোগী অধ্যাপক ড. তুহিন ওয়াদুদ।



প্রতি বছর ১৫ সেপ্টেম্বর তরুপল্লবের প্রতিষ্ঠাতা সভাপতি ও বরেণ্য নিসর্গী অধ্যাপক দ্বিজেন শর্মার মৃত্যুবার্ষিকী উপলক্ষে এ পুরস্কার প্রদান করা হয়। পঞ্চাশ হাজার টাকা মূল্যমানের এ পুরস্কারের সহযোগী প্রতিষ্ঠান সিটি ব্যাংক।মঙ্গলবার তরুপল্লব থেকে পাঠানো এক প্রেস বিজ্ঞপ্তিতে এ তথ্য জানানো হয়। এতে বলা হয়, ড. তুহিন ওয়াদুদ ২০০৯ সালে বিশ্ববিদ্যালয়ে যোগদান করার পর ক্যাম্পাসকে অন্যতম বৃক্ষপ্রধান প্রতিষ্ঠান হিসেবে গড়ে তুলেছেন। ব্যক্তি উদ্যোগে ক্যাম্পাসে প্রায় ৩৫ হাজার বৃক্ষরোপণ করেছেন। সেই বৃক্ষ এখন গোটা ক্যাম্পাসকে সবুজে মুড়িয়ে রেখেছে।এছাড়াও তুহিন ওয়াদুদ নদী গবেষক ও নদী নিবেদিতপ্রাণ মানুষ। তিনি নদীবিষয়ক সংগঠন ‘রিভারাইন পিপলের’ পরিচালকের দায়িত্ব পালন করছেন।",20/9/2020,education
রাজশাহী কলেজ অধ্যক্ষের সহায়তায় স্বপ্নপূরণ হল রনির,"নওগাঁর মান্দা উপজেলার কালিকাপুর ইউনিয়নের অনাথ শিমলা এলাকার জসিম উদ্দিনের ছেলে রবিউল ইসলাম রনি। নানা টানাপোড়েনের ভেতরেই উপজেলার কালিগ্রাম দোডাঙ্গি উচ্চবিদ্যালয় থেকে এ বছর এসএসসি পরীক্ষায় গোল্ডেন জিপিএ-৫ পেয়ে উত্তীর্ণ হয়েছে।



রনির স্বপ্ন ছিল দেশসেরা রাজশাহী কলেজে পড়বে। কিন্তু এই স্বপ্নের কলেজে সুযোগ পেয়েও অর্থাভাবে ভর্তি হতে পারছিল না। এমন সময় রাজশাহী কলেজ রিপোর্টার্স ইউনিটির কয়েকজন সংবাদকর্মীর সঙ্গে রনির দেখা হয়। তারা রনির বিষয়টি বিভিন্ন গণমাধ্যমে তুলে ধরেন। বিভিন্ন অনলাইন নিউজ পোর্টাল এবং সোশ্যাল মিডিয়ায় রনির গল্প ছড়িয়ে পড়তে শুরু করে। দেশ-বিদেশ থেকে রনিকে সহায়তার জন্য অনেকে সহযোগিতা করতে আগ্রহ প্রকাশ করেন।সংবাদটি দৃষ্টিগোচর হওয়ার পরে মঙ্গলবার রনিকে ফোন দিয়ে ডাকেন রাজশাহী কলেজের অধ্যক্ষ অধ্যাপক হবিবুর রহমান। রনির সমস্যার কথা শুনে নিজের অফিসে নিয়ে গিয়ে তাৎক্ষণিক ভর্তির ব্যবস্থা করে দেন তিনি। এছাড়াও ভবিষ্যতে রনির পাশে থাকার জন্য আশ্বস্ত করেন।রাজশাহী কলেজ অধ্যক্ষ বলেন, রাজশাহী কলেজ শ্রেষ্ঠ মানে সবাইকে নিয়েই শ্রেষ্ঠ, সাধারণ শিক্ষার্থী, শিক্ষক, ছাত্রনেতা সবাই এই শ্রেষ্ঠত্বের অংশীদার। আমরা চাই, অর্থের অভাবে দরিদ্র ঘরের সন্তান যেন শিক্ষা থেকে বঞ্চিত না হয়। এ সময় রনির লেখাপড়ার খরচ রাজশাহী কলেজ থেকে বহনের জন্য উপাধ্যক্ষ প্রফেসর আব্দুল খালেককে নির্দেশ দেন অধ্যক্ষ হবিবুর রহমান। ",20/9/2020,education
রাবি উপাচার্যসহ ৬ জনের বিরুদ্ধে সাবেক ভিসির স্ত্রীর মামলা,"রাজশাহী বিশ্ববিদ্যালয়ের (রাবি) উপাচার্য ড. প্রফেসর আবদুস সোবহানসহ ছয়জনের বিরুদ্ধে আদালতে মামলা দায়ের করেছেন রাবির সাবেক ভিসি প্রফেসর ড. মিজানউদ্দীনের স্ত্রী অধ্যাপিকা মোমেনা জীনাত।



নিয়মবহির্ভূতভাবে তার পেনশন ও অন্যান্য পারিতোষিক আটকে রাখার অভিযোগ আনা হয়েছে মামলায়। বাদীর আইনজীবী নুরে কামরুজ্জামান ইরান এ তথ্য নিশ্চিত করেছেন।মঙ্গলবার দুপুরে রাজশাহী যুগ্ম জেলা জজ আদালত-১ এর আদালতে মামলাটি দায়ের করেন মোমেনা জীনাত। আদালতের বিচারক জয়ন্তী রানী মামলাটি আমলে নিয়ে আগামী ১৯ অক্টোবর বিবাদীদের সশরীরে আদালতে হাজির হতে সমন জারি করেছেন।মামলার অপর পাঁচ আসামি হলেন- রাজশাহী বিশ্ববিদ্যালয়ের দুইজন রেজিস্ট্রার, রাবির কোষাধ্যক্ষ এবং রাবির শেখ রাসেল স্কুলের বর্তমান সভাপতি ও অধ্যক্ষ।আইনজীবী আরও জানান, মামলার বাদী মোমেনা জীনাত রাবি শেখ রাসেল স্কুলের অধ্যক্ষ ছিলেন। অবসর গ্রহণের পর নিয়মবহির্ভূতভাবে তার পেনশনের ৪৫ লাখ টাকা উদ্দেশ্যমূলকভাবে আটকে রেখেছেন বিবাদীরা। পাওনা টাকা না পেয়ে বাদী মারাত্মকভাবে ক্ষতিগ্রস্ত হচ্ছেন। টাকা আদায়ে তিনি এ মামলা দায়ের করেছেন বলে জানান তিনি।এ বিষয়ে রাবি উপাচার্যসহ সংশ্লিষ্টদের সঙ্গে যোগাযোগ করা হলে তারা বলেছেন, আদালতেই অভিযোগের জবাব দেয়া হবে।",20/9/2020,education
করোনা উপসর্গ নিয়ে জাবি অধ্যাপকের মৃত্যু,"করোনা উপসর্গ নিয়ে জাহাঙ্গীরনগর বিশ্ববিদ্যালয়ের রসায়ন বিভাগের অধ্যাপক মো. মনজুরুল করিম মৃত্যুবরণ করেছেন। সোমবার সকালে সাভারের একটি বেসরকারি হাসপাতালে চিকিৎসাধীন অবস্থায় তিনি মারা যান। উপসর্গ থাকলেও এখনও করোনা পরীক্ষার ফলাফল পাওয়া যায়নি।



পারিবারিক সূত্রে জানা যায়, গত তিন-চার দিন ধরে তিনি অসুস্থবোধ করছিলেন। এ সময় তার হালকা জ্বর এবং প্রচণ্ড শ্বাসকষ্ট হচ্ছিল। সোমবার সকালে তাকে বিশ্ববিদ্যালয়ের মেডিকেল সেন্টারে নেয়া হয়। এ সময় তার অক্সিজেনের মাত্রা শূন্যে নেমে এলে কর্তব্যরত চিকিৎসক তাকে উন্নত চিকিৎসার জন্য সাভারের একটি বেসরকারি হাসপাতালে প্রেরণ করেন। পরে সেখানে তিনি মৃত্যুবরণ করেন।৬২ বছর বয়সী সদালাপী, সজ্জন, গুণী এই অধ্যাপক স্ত্রী, দুই পুত্র ও এক কন্যা সন্তানসহ অগণিত শিক্ষার্থী এবং গুণগ্রাহী রেখে গেছেন।অধ্যাপক মো. মনজুরুল করিমের মৃত্যুতে বিশ্ববিদ্যালয়ে শোকের ছায়া নেমে এসেছে। তার মৃত্যুতে বিশ্ববিদ্যালয়ের উপাচার্য, উপ-উপাচার্য, জাতীয়তাবাদী শিক্ষকদের সংগঠন, শিক্ষক সমিতিসহ ক্যাম্পাসের বিভিন্ন সংগঠন শোক প্রকাশ করেছে।",20/9/2020,education
সন্ত্রাসী হামলার আশঙ্কায় রাবির ৯ শিক্ষকের জিডি,"সন্ত্রাসী হামলার আশঙ্কায় নিজেদের নিরাপত্তা চেয়ে থানায় জিডি করেছেন রাজশাহী বিশ্ববিদ্যালয়ে (রাবি) চলমান উপাচার্যবিরোধী আন্দোলনে যুক্ত শিক্ষকরা।



রোববার সন্ধ্যায় মহানগরীর মতিহার থানায় সাধারণ ডায়েরি (জিডি) করেন বিশ্ববিদ্যালয়ের ৯ শিক্ষক। মতিহার থানার ওসি এএসএম সিদ্দিকুর রহমান বিষয়টি নিশ্চিত করেছেন।নিরাপত্তা চাওয়া শিক্ষকরা হলেন- বিশ্ববিদ্যালয়ের সাবেক প্রক্টর ও রসায়ন বিভাগের অধ্যাপক তরিকুল হাসান মিলন, সাবেক ছাত্র উপদেষ্টা এবং ভূগোল ও পরিবেশবিদ্যা বিভাগের অধ্যাপক মিজানুর রহমান, রাষ্ট্রবিজ্ঞান বিভাগের সভাপতি অধ্যাপক এক্রাম উল্লাহ, প্রাণরসায়ন ও অনুপ্রাণবিজ্ঞান বিভাগের অধ্যাপক জাহাঙ্গীর আলম সাউদ। সাবেক প্রক্টর ও মনোবিজ্ঞান বিভাগের অধ্যাপক মুজিবুল হক আজাদ খান, ভূতত্ত্ব ও খনিবিদ্যা বিভাগের সভাপতি অধ্যাপক সুলতান-উল-ইসলাম টিপু, ম্যানেজমেন্ট স্টাডিজ বিভাগের অধ্যাপক আলী রেজা, সংগীত বিভাগের অধ্যাপক অসিত রায় ও নাট্যকলা বিভাগের ফারুক হোসাইন।মতিহার থানার ওসি এএসএম সিদ্দিকুর রহমান বলেন, সন্ত্রাসী হামলার আশঙ্কায় বিশ্ববিদ্যালয়ের শিক্ষকরা নিজেদের নিরাপত্তা চেয়ে থানায় একটি সাধারণ ডায়েরি করেছেন। বিষয়টি আমরা তদন্ত করছি।জিডিতে উল্লেখ করা হয়েছে, গত ১০ সেপ্টেম্বর দুপুরে বিশ্ববিদ্যালয়ের কয়েকজন শিক্ষক ডিনস কমপ্লেক্সের শিক্ষক লাউঞ্জে আলোচনা করছিলেন। এ সময় তাদের কাছে খবর আসে আবদুল্লাহ আল মামুন নামে একজন বহিরাগত ও রাবি স্কুলের সহকারী শিক্ষক হিসেবে সদ্য যোগ দেয়া সাদ্দাম হোসেনের নেতৃত্বে কিছুসংখ্যক বহিরাগত ডিনস কমপ্লেক্সের বাইরে থাকা শিক্ষকদের গাড়িগুলোর গোপনে ভিডিও ধারণ করছে। পরে শিক্ষকরা সেখানে উপস্থিত হলে তারা শিক্ষকদের ছবিও ভিডিও ধারণ করে।শিক্ষকরা জিডিতে অভিযোগ করেন, ছবি ও ভিডিও ধারনের কারণ জানতে চেয়ে শিক্ষকরা এগিয়ে এলে তারা সেখান থেকে চলে যায়। তবে যাওয়ার সময় তারা শিক্ষকদের লক্ষ্য করে অশ্রাব্য ভাষা ও আক্রমণাত্মক অঙ্গভঙ্গি প্রদর্শন করেন।ওই বহিরাগতদের দ্বারা যে কোনো সময় হামলা ও তাদের গাড়ির ক্ষতি সাধন হতে পারে আশঙ্কা করে ডায়েরিতে শিক্ষকরা নিজেদের নিরাপত্তা নিশ্চিতের দাবি জানান।",20/9/2020,education
২০ বছর পর জানা গেল গণবিশ্ববিদ্যালয় রেজিস্ট্রারের সনদ ভুয়া,"গণবিশ্ববিদ্যালয়ের রেজিস্ট্রার পদে ২০ বছর চাকরি করার পর বিশ্ববিদ্যালয় কর্তৃপক্ষের কাছে ধরা পড়ে রেজিস্ট্রার দেলোয়ার হোসেনের শিক্ষা সনদ ভুয়া। পরে গণবিশ্ববিদ্যালয়ের ট্রাস্টি বোর্ডের সব সদস্যের সম্মতিক্রমে তাকে অব্যাহতি দেয়া হয়েছে।



শনিবার ঢাকার ধানমন্ডি গণস্বাস্থ্য নগর হাসপাতাল ভবনের মেজর এটিএম হায়দার বীরউত্তম মিলনায়তনে অনুষ্ঠিত গণবিশ্ববিদ্যালয় ট্রাস্টি বোর্ডের এক জরুরি সভায় এ সিদ্ধান্ত নেয়া হয়। গণবিশ্ববিদ্যালয়ের একটি সূত্র যুগান্তরকে এ তথ্য জানিয়েছে।ট্রাস্টি বোর্ডের সভাপতি জাতীয় অধ্যাপক ড. সিরাজুল ইসলাম চৌধুরীর সভাপতিত্বে সভায় সদস্যদের মধ্যে অধ্যাপক ড. আমিরুল ইসলাম চৌধুরী, অধ্যাপক হোসনে আরা শাহেদ, অধ্যাপক আলতাফুন্নেসা, অধ্যাপক দিলারা চৌধুরী, ডা. জাফরুল্লাহ চৌধুরী, বিশ্ববিদ্যালয়ের উপাচার্য অধ্যাপক ডা. লায়লা পারভীন বানু উপস্থিত ছিলেন। এছাড়া জুমের মাধ্যমে জরুরি সভায় যোগ দেন ট্রাস্টি বোর্ড সদস্য বিচারপতি মোহাম্মদ আব্দুর রউফ, ড. সালেহ উদ্দিন আহমেদ, অধ্যাপক ডা. সৈয়দ মোদ্দাচ্ছের আলী, ওয়ালিউল ইসলাম এবং শিরীন পারভীন হক।গণবিশ্ববিদ্যালয়ের একটি সূত্র জানায়, ভুয়া শিক্ষাগত যোগ্যতার সার্টিফিকেট দিয়ে ২০০২ সালের ৩ আগস্ট গণবিশ্ববিদ্যালয়ে যোগদান করেন দেলোয়ার হোসেন। কিন্তু বর্তমান ট্রাস্টি বোর্ড তার আচার-আচরণ দেখে শিক্ষাগত যোগ্যতা নিয়ে সন্দেহ প্রকাশ করেন। এ অবস্থায় ট্রাস্টি বোর্ড গোপনে রেজিস্ট্রার মো. দেলোয়ার হোসেনের শিক্ষাগত যোগ্যতার বিষয়ে তদন্ত করতে থাকে। খোঁজখবরের এক পর্যায়ে জানতে পারেন গণবিশ্ববিদ্যালয়ের রেজিস্ট্রার দেলোয়ার হোসেন ইন্টার পাস। তিনি গ্র্যাজুয়েট ডিগ্রিধারী ও মাস্টার্স পাসের সনদ দিয়ে গণবিশ্ববিদ্যালয়ে চাকরি নিয়েছেন।",20/9/2020,education
"ছাত্রীর সঙ্গে আপত্তিকর ফোনালাপ, গবির সেই রেজিস্ট্রারকে অব্যাহতি","গণ বিশ্ববিদ্যালয়ের (গবি) রেজিস্ট্রার দেলোয়ার হোসেন ও তার বিশ্ববিদ্যালয়ে পড়ুয়া এক ছাত্রীর সঙ্গে আপত্তিকর ফোনালাপ ফাঁস হওয়ার পর তাকে অব্যাহতি দেয়া হয়েছে।



ধানমন্ডিস্থ গণস্বাস্থ্য নগর হাসপাতাল ভবনের মেজর এটিএম হায়দার বীরউত্তম মিলনায়তনে বিশ্ববিদ্যালয়ের ট্রাস্টি বোর্ডের জরুরি সভায় এ সিদ্ধান্ত নেয়া হয়। শনিবার দুপুরে ট্রাস্টি বোর্ডের সভাপতি অধ্যাপক সিরাজুল ইসলাম সাংবাদিকদের অব্যাহতি বিষয়টি নিশ্চিত করেছেন। তিনি বলেন, এটা সত্য। বেশকিছু অভিযোগে উনাকে অব্যাহতি দেয়া হয়েছে। সভায় আলোচনার ভিত্তিতে এ সিদ্ধান্ত নেয়া হয়েছে। এ সময় সভায় উপস্থিত ছিলেন অধ্যাপক ড. আমিরুল ইসলাম চৌধুরী, অধ্যাপক হোসনে আরা শাহেদ, অধ্যাপক আলতাফুন্নেসা, অধ্যাপক দিলারা চৌধুরী, ডা. জাফরুল্লাহ্ চৌধুরী, বিশ্ববিদ্যালয়ের উপাচার্য (ভারপ্রাপ্ত) অধ্যাপক ডা. লায়লা পারভীন বানু উপস্থিত ছিলেন। এছাড়া জুমের মাধ্যমে সভায় যোগ দেন ট্রাস্টি বোর্ড সদস্য বিচারপতি মোহাম্মদ আব্দুর রউফ, ড. সালেহ্ উদ্দিন আহমেদ, অধ্যাপক ডা. সৈয়দ মোদ্দাচ্ছের আলী, ওয়ালিউল ইসলাম এবং শিরীন পারভীন হক ।এর আগে, গত মঙ্গলবার রেজিস্ট্রারের সঙ্গে এক ছাত্রীর অশ্লীল, কুরুচিপূর্ণ কথাবার্তা সম্বলিত ২৬ মিনিট ৩২ সেকেন্ডের একটি ফোনালাপ ফাঁস হয়। এ ঘটনার পর থেকে ক্যাম্পাসে তোলপাড় শুরু হয়। অবস্থার প্রেক্ষিতে জরুরী সভা আহ্বান করে ট্রাস্টি বোর্ড।সার্বিক বিষয়ে ট্রাস্টি বোর্ডের সদস্য ডা. জাফরুল্লাহ চৌধুরী বলেন, উনি অব্যাহতি চেয়েছেন, তাকে অব্যাহতি দেয়া হয়েছে। অভিযোগের বিষয়ে কি ব্যবস্থা নেয়া হবে জানতে চাইলে তিনি বলেন, অভিযোগের কোনো ভিত্তি নেই। এ ব্যাপারে কেউ প্রমাণ নিয়ে আমাদের কাছে অভিযোগ করেনি। এ বিষয়ে জানতে অভিযুক্ত রেজিস্ট্রার দেলোয়ার হোসেনের সঙ্গে যোগাযোগের চেষ্টা করা হলেও তিনি ফোন কেটে দেন।",20/9/2020,education
যক্ষ্মায় জাবি ছাত্রীর মৃত্যু,"জাহাঙ্গীরনগর বিশ্ববিদ্যালয়ের দর্শন বিভাগের ৪৭ ব্যাচের (২০১৭-১৮ সেশন) জান্নাতুল কানন বৃষ্টি নামে এক ছাত্রীর মৃত্যু হয়েছে।



শনিবার বিকার ৪টার দিকে হাসপাতালে নেয়ার পথে তার মৃত্যু হয় বলে নিশ্চিত করেন ওই ছাত্রীর ভাই মারুফ সিদ্দিকী। মারুফ সিদ্দিকী বলেন, বৃষ্টি দীর্ঘদিন ধরে যক্ষ্মায় ভুগছিল। আমরা অনেক ডাক্তার দেখিয়েছি কিন্তু কোনো ডাক্তারই তার রোগ নির্ণয় করতে পারেনি। এ কারণে আমরা তাকে সঠিক চিকিৎসা দিতে পারিনি। তিনি বলেন, ক’দিন আগে জানতে পারি তার যক্ষ্মা হয়েছে। আজ সকালে বেশি অসুস্থ হয়ে পড়ে এবং তীব্র শ্বাসকষ্ট শুরু হয়। আমরা প্রথমে তাকে ঈশ্বরদী সদর হাসপাতালে নিয়ে যায়। সেখানে অবস্থার আরও অবনতি হলে ডাক্তার রাজশাহী মেডিকেলে রেফার্ড করে। রাজশাহী নেয়ার পথেই তার মৃত্যু হয়।এদিকে করোনাকালে যক্ষ্মায় এই মেধাবী শিক্ষার্থীর মৃত্যুর সংবাদে তার সহপাঠীদের মধ্যে শোকের ছায়া নেমে এসেছে।",20/9/2020,education
খুকৃবিতে অনলাইন শিক্ষা কার্যক্রম শুরু,"খুলনা কৃষি বিশ্ববিদ্যালয়ে (খুকৃবি) অনলাইন শিক্ষা কার্যক্রমের উদ্বোধন করেছেন ভাইস চ্যান্সেলর প্রফেসর ড. মো. শহীদুর রহমান খান।



শুক্রবার নগরীর দৌলতপুরে বিশ্ববিদ্যালয়ের অস্থায়ী ক্যাম্পাসে তিনি এ কার্যক্রমের উদ্বোধন করেন। পাশাপাশি বিশ্ববিদ্যালয়ের জন্য একটি অ্যাম্বুলেন্সেরও উদ্বোধন করেন ভাইস চ্যান্সেলর।শহীদুর রহমান খান বলেন, সেশনজটমুক্ত শিক্ষাজীবন সম্পন্ন করার নিমিত্তে অনলাইন ক্লাসে অংশগ্রহণ জরুরি। করোনার প্রকোপ খুব শিগগিরই কমে যাবে তার নিশ্চয়তা নেই। তাই স্বাস্থ্যবিধি মেনে সব কার্যক্রম পরিচালনা করতে হবে। শিক্ষক নিয়োগ বিলম্বে হওয়ার কারণে অনলাইন শিক্ষা কার্যক্রম শুরু করতে কিছুটা সময় লেগেছে বলেও জানান তিনি। এসময় অতিথি হিসেবে উপস্থিত ছিলেন বিশ্ববিদ্যালয়ের ভারপ্রাপ্ত রেজিস্ট্রার ডা. খন্দকার মাজহারুল আনোয়ার, কুয়েটের প্রফেসর ড. পিন্টু চন্দ্র শীল, ভাইস চ্যান্সেলরের স্ত্রী ড. ফেরদৌসী বেগম।বিশ্ববিদ্যালয়ের নবনিযুক্ত শিক্ষকবৃন্দের পক্ষ থেকে একই সময়ে ভাইস চ্যান্সেলরের বিশ্ববিদ্যালয়ে দুই বছর পূর্তি উপলক্ষে সংবর্ধনা দেয়া হয়। অনুষ্ঠানে সভাপতিত্ব করেন বিশ্ববিদ্যালয়ের মাইক্রোবায়োলজি অ্যান্ড পাবলিক হেলথ বিভাগের সহকারী অধ্যাপক ডা. মো. আশিকুল আলম এবং পরিচালনা করেন ফিজিওলজি বিভাগের সহকারী অধ্যাপক ড. এম এ হান্নান। স্বাগত বক্তব্য করেন পশুপুষ্টি বিভাগের সহকারী অধ্যাপক ডা. মো. তসলিম হোসেন।",20/9/2020,education
খুলনা কৃষি বিশ্ববিদ্যালয়ে অ্যাম্বুলেন্সের উদ্বোধন,"খুলনা কৃষি বিশ্ববিদ্যালয়ে (খুকৃবি) কর্মকর্তা-কর্মচারীদের জন্য অ্যাম্বুলেন্সের উদ্বোধন করা হয়েছে। শুক্রবার দুপুরে নগরীর দৌলতপুরের দেয়ানা এলাকায় বিশ্ববিদ্যালয়ের ক্যাম্পাসে অ্যাম্বুলেন্সের উদ্বোধন করেন বিশ্ববিদ্যালয়ের ভাইস চ্যান্সেলর প্রফেসর ড. মো. শহীদুর রহমান খান।



উদ্বোধনী অনুষ্ঠানে তিনি বলেন, খুলনা কৃষি বিশ্ববিদ্যালয়ের সব কর্মকর্তা-কর্মচারীর চিকিৎসা ব্যবস্থা নিশ্চিত করার জন্য ডাক্তারের পাশাপাশি যানবাহনেরও প্রয়োজন ছিল। প্রধানমন্ত্রীর সহযোগিতায় বিশ্ববিদ্যালয়ের জন্য অ্যাম্বুলেন্স প্রদান করা হয়েছে।অনুষ্ঠানে উপস্থিত ছিলেন বিশ্ববিদ্যালয়ের ভারপ্রাপ্ত রেজিস্ট্রার ডা. খন্দকার মাজহারুল আনোয়ার, ভাইস চ্যান্সেলরের সহধর্মিণী ড. ফেরদৌসী বেগম, বিশ্ববিদ্যালয়ের সহকারী অধ্যাপক ডা. মো. আশিকুল আলম, ড. এমএ হান্নানসহ শিক্ষক, কর্মকর্তা-কর্মচারী ও শিক্ষার্থীরা।",20/9/2020,education
বিশ্ববিদ্যালয় খোলার দাবি বেরোবি শিক্ষার্থীদের,"স্বাস্থ্যবিধি মেনে সীমিত পরিসরে বিশ্ববিদ্যালয় খোলার দাবিতে মানববন্ধন করেছেন বেগম রোকেয়া বিশ্ববিদ্যালয়ের শিক্ষার্থীরা। বৃহস্পতিবার দুপুরে বিশ্ববিদ্যালয়ের প্রধান ফটকের সামনে মানববন্ধন করের তারা।



মানবন্ধনে শিক্ষার্থীরা বলেন, বিশ্ববিদ্যালয়ে যারা পড়াশোনা করেন তারা সবাই দেশের প্রথম সারির নাগরিক। তারা নিজেদের সুরক্ষার ব্যাপারে সচেতন। তাই স্বাস্থ্যবিধি মেনে কম ঝুঁকিপূর্ণ এলাকার বিশ্ববিদ্যালয়গুলো থেকে শুরু করে পর্যায়ক্রমে দেশের সব বিশ্ববিদ্যালয় খুলে দেয়ার জন্য সরকারের কাছে দাবি জানানো হয়।গণযোগাযোগ ও সাংবাদিকতা বিভাগের শিক্ষার্থী গোলাম মাহমুদের সঞ্চালনায় মানববন্ধনে বক্তব্য রাখেন একাউন্টিং এন্ড ইনফরমেশন সিস্টেমস বিভাগের শিক্ষার্থী মাহমুদ মিলন, ইংরেজি বিভাগের শিক্ষার্থী সাইমুর রহমান, পদার্থ বিজ্ঞান বিভাগের শিক্ষার্থী মিঠু খন্দকার প্রমুখ।",20/9/2020,education
ছাত্রীর সঙ্গে গবি রেজিস্ট্রারের ফোনালাপ ভাইরাল,"গণবিশ্ববিদ্যালয়ের (গবি) রেজিস্ট্রার দেলোয়ার হোসেন ও তার বিশ্ববিদ্যালয়ে পড়ুয়া এক ছাত্রীর সঙ্গে অশ্লীল ফোনালাপ ফেসবুকে ভাইরাল হয়েছে। এ ঘটনায় গণবিশ্ববিদ্যালয়ের শিক্ষার্থীদের মাঝে ব্যাপক আলোচনা-সমালোচনার ঝড় বইছে।



২৬ মিনিট ৩২ সেকেন্ডের ফোনালাপে ওই শিক্ষার্থীকে বিভিন্ন ধরনের অশ্লীল কথাবার্তা বলে অবৈধ সম্পর্ক স্থাপনের প্রস্তাব দেন রেজিস্ট্রার। যৌন সম্পর্কের প্রস্তাব দিয়ে আপত্তিকর কিছু কথা বলা হয়েছে; যা প্রকাশযোগ্য নয়।এ ঘটনায় নিন্দা জানিয়ে বিশ্ববিদ্যালয়ের কেন্দ্রীয় ছাত্র সংসদের সাধারণ সম্পাদক (জিএস) নজরুল ইসলাম বলেন, ফাঁস হওয়া ফোনালাপের বিষয়ে জানতে বিশ্ববিদ্যালয়ের ট্রাস্টিদের সঙ্গে আলোচনায় বসব আমরা। আমরা তাদের সিদ্ধান্ত সম্পর্কে জানব। যদি সিদ্ধান্ত শিক্ষার্থীবান্ধব না হয় তাহলে আমাদের পক্ষ থেকে বড় ধরনের পদক্ষেপ নেয়া হবে।এ বিষয়ে জানতে রেজিস্ট্রার দেলোয়ার হোসেনের সঙ্গে মোবাইল ফোনে যোগাযোগ করা হলেও তার সঙ্গে কথা বলা সম্ভব হয়নি।মোবাইল ফোনে বিশ্ববিদ্যালয়ের উপাচার্য (ভারপ্রাপ্ত) লায়লা পারভীন বানু গণমাধ্যমে কথা বলতে রাজি হননি।গণবিশ্ববিদ্যালয়ের ট্রাস্টি বোর্ডের সদস্য ডা. জাফরুল্লাহ চৌধুরী বলেন, ঘটনাটি আমি শুনেছি। বিশ্ববিদ্যালয়ের কর্তৃপক্ষের সঙ্গে আলোচনা করে প্রয়োজনীয় ব্যবস্থা গ্রহণ করা হবে।প্রসঙ্গত, ২০১৭ সালেও রেজিস্ট্রার দেলোয়ারের বিরুদ্ধে যৌন নিপীড়নের অভিযোগ ইউজিসিতে দিয়েছিল বিশ্ববিদ্যালয়ের অন্য এক ছাত্রী। এছাড়া বিশ্ববিদ্যালয়ের একাধিক নারী শিক্ষক রেজিস্ট্রার কর্তৃক নানাভাবে যৌন হয়রানির শিকার হয়েছেন বলে অভিযোগ রয়েছে।",20/9/2020,education
"প্রবন্ধ প্রকাশে চৌর্যবৃত্তি, ঢাবির ২ শিক্ষকের বিরুদ্ধে ট্রাইব্যুনাল গঠন ","প্রখ্যাত দার্শনিক মিশেল ফুকোর প্রবন্ধ থেকে চৌর্যবৃত্তির মাধ্যমে প্রবন্ধ প্রকাশ করার অভিযোগ প্রমাণিত হওয়ায় ঢাকা বিশ্ববিদ্যালয়ের দুই শিক্ষকের বিরুদ্ধে ট্রাইব্যুনাল গঠন করার সিদ্ধান্ত নেয়া হয়েছে। বুধবার বিশ্ববিদ্যালয়ের সিন্ডিকেটের নিয়মিত সভায় এ সিদ্ধান্ত নেয়া হয়।



২০১৬ সালে ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের সহযোগী অধ্যাপক সামিয়া রহমান ও অপরাধবিজ্ঞান (ক্রিমিনোলজি) বিভাগের প্রভাষক সৈয়দ মাহফুজুল হক মারজান বিশ্ববিদ্যালয়ের ‘সোশ্যাল সায়েন্স রিভিউ’র ডিসেম্বর সংখ্যায় 'এ নিউ ডাইমেনশন অব কলোনিয়ালিজম অ্যান্ড পপ কালচার: এ কেস স্টাডি অব দ্য কালচারাল ইমপেরিয়ালিজম' শীর্ষক একটি প্রবন্ধ প্রকাশ করেন।তবে প্রকাশিত ওই প্রবন্ধের বিরুদ্ধে ‘চৌর্যবৃত্তি’র অভিযোগ আনে ইউনিভার্সিটি অব শিকাগো প্রেস।শিকাগো প্রেসের অভিযোগ, প্রবন্ধের সিংহভাগ নেয়া হয়েছে প্রখ্যাত দার্শনিক মিশেল ফুকোর প্রবন্ধ 'দি সাবজেক্ট অ্যান্ড পাওয়ার' থেকে। ১৯৮২ সালে তা শিকাগো জার্নালে প্রকাশিত হয়। এর প্রকাশক ইউনিভার্সিটি অব শিকাগো প্রেস।ঢাকা বিশ্ববিদ্যালয়ের দুই শিক্ষকের প্রকাশিত প্রবন্ধটি আট পৃষ্ঠার। আর এই আট পৃষ্ঠার প্রায় পাঁচ পৃষ্ঠাই মিশেল ফুকোর 'দি সাবজেক্ট অ্যান্ড পাওয়ার' প্রবন্ধ থেকে হুবহু নেয়া। শিকাগো জার্নালে প্রকাশিত মিশেল ফুকোর ওই প্রবন্ধ ছিল ১০ পৃষ্ঠার।এমন অভিযোগের ভিত্তিতে ২০১৭ সালের সেপ্টেম্বরে বিশ্ববিদ্যালয়ের সিন্ডিকেট তৎকালীন উপ-উপাচার্য (শিক্ষা) অধ্যাপক নাসরিন আহমেদকে প্রধান করে দুটি কমিটি গঠন করে হয়। কমিটির তদন্তে সামিয়া ও মারজানের গবেষণায় চৌর্যবৃত্তির প্রমাণ পাওয়া যায়। কিন্তু তদন্ত কমিটির প্রতিবেদনে কোনো শাস্তির সুপারিশ করা হয়নি৷ তাই তখন বিশ্ববিদ্যালয়ের আইনজীবী এএফএম মেজবাহ উদ্দীনকে প্রতিবেদনটি দেয়া হয় সুপারিশের জন্য৷ পরে গত বুধবার তিনি তা সিন্ডিকেটে নিয়ে আসেন৷ এরপর সিন্ডিকেট ট্রাইব্যুনাল গঠনের সিদ্ধান্ত নেয়৷এ বিষয়ে ঢাকা বিশ্ববিদ্যালয়ের উপ-উপাচার্য (শিক্ষা) এএসএম অধ্যাপক ড. মাকসুদ কামাল যুগান্তরকে বলেন, তাদের বিরুদ্ধে যেহেতু প্লেজারিজমের অভিযোগ প্রমাণিত হয়েছে, তাই এখন তাদের বিরুদ্ধে কী ধরনের শাস্তি নেয়া যায় তার জন্য এটাকে ট্রাইব্যুনালে নেয়া হয়েছে।",20/9/2020,education
রাবির অফিসিয়াল ফেসবুক পেজ উদ্বোধন,"রাজশাহী বিশ্ববিদ্যালয়ের (রাবি) একটি অফিসিয়াল ফেসবুক পেজ খোলা হয়েছে। বুধবার সকাল ১০টায় উপাচার্য ভবনের সম্মেলন কক্ষে University of Rajshahi নামের এই পেজের উদ্বোধন করেন উপাচার্য প্রফেসর এম আবদুস সোবহান।



এর আগে পেজের অ্যাডমিন জনসংযোগ দফতরের প্রশাসক ড. মো. আজিজুর রহমান এর প্রয়োজনীয়তা ও গুরুত্ব সম্পর্কে সংক্ষিপ্ত বক্তব্য রাখেন এবং মাল্টিমিডিয়া প্রজেক্টরে তথ্য-উপাত্ত উপস্থাপন করেন।অনুষ্ঠানে অন্যদের মধ্যে উপ-উপাচার্য প্রফেসর আনন্দ কুমার সাহা, উপ-উপাচার্য প্রফেসর চৌধুরী মো. জাকারিয়া, রেজিস্ট্রার প্রফেসর এম এ বারী, পরীক্ষা নিয়ন্ত্রক প্রফেসর মো. আবদুস সালাম, প্রক্টর প্রফেসর মো. লুৎফর রহমান, ইন্সটিটিউশনাল কোয়ালিটি অ্যাসুরেন্স সেলের পরিচালক প্রফেসর আবু বকর মো. ইসমাইল, আইসিটি সেন্টারের পরিচালক প্রফেসর মো. বাবুল ইসলাম প্রমুখ উপস্থিত ছিলেন।facebook.com/rajshahi.university.ac.bd লিংকের এ অফিসিয়াল ফেসবুক পেজে বিশ্ববিদ্যালয়ের বিভিন্ন বিজ্ঞপ্তি, গুরুত্বপূর্ণ বিষয়ে কর্তৃপক্ষীয় বক্তব্য, সংবাদ বিজ্ঞপ্তি ও ছবি, ভিডিও ইত্যাদি পাওয়া যাবে বলে রাজশাহী বিশ্ববিদ্যালয়ের পক্ষ থেকে জানানো হয়েছে।",20/9/2020,education
"বঙ্গবন্ধুকে অবমাননা, চাকরি হারালেন ঢাবির অধ্যাপক","বঙ্গবন্ধু শেখ মুজিবুর রহমানকে অবমাননা করায় চাকরি থেকে ঢাকা বিশ্ববিদ্যালয়ের মার্কেটিং বিভাগের অধ্যাপক মোর্শেদ হাসান খানকে অব্যাহতি দেয়া হয়েছে। বিশ্ববিদ্যালয়ের সিন্ডিকেটের সভায় তাকে চাকরি থেকে অব্যাহতি দেওয়ার সিদ্ধান্ত নেওয়া হয়।



বুধবার বিকালে ঢাকা বিশ্ববিদ্যালয় নবাব নওয়াব আলী চৌধুরী সিনেট ভবনে উপাচার্য অধ্যাপক ড. আখতারুজ্জামানের সভাপতিত্বে সিনেটর নিয়মিত সভা অনুষ্ঠিত হয়। সভায় উপস্থিত ছিলেন প্রো-ভিসি অধ্যাপক ড. মুহাম্মদ সামাদ, অধ্যাপক ড. এস এম মাকসুদ কামাল, অধ্যাপক শিবলী রুবাইয়াতুল ইসলাম, শামসুজ্জামান খান, বাহারুল মজনুন চুন্নু প্রমুখ।সিন্ডিকেট সভায় উপস্থিত একাধিক সদস্য যুগান্তরকে বলেন, সভায় বঙ্গবন্ধু ও সংবিধান অবমাননার অভিযোগে অভিযুক্ত অধ্যাপক মোর্শেদ হাসান খানকে ঢাকা বিশ্ববিদ্যালয় থেকে অব্যাহতি দেওয়া হয়। পাশাপাশি দুই প্রো-ভিসি অধ্যাপক ড. মুহাম্মদ সামাদ (প্রশাসন) ও অধ্যাপক ড. এস এম মাকসুদ কামালের (শিক্ষা) মধ্যে সামাদকে জেষ্ঠ্যতার ভিত্তিতে অগ্রাধিকার পাবেন বলে সিদ্ধান্ত নেওয়া হয়।বিশ্ববিদ্যালয়ের খোলার বিষয়ে কোনো সিদ্ধান্ত হয়নি উল্লেখ করে তারা বলেন, শিক্ষার্থীরা যাতে অনলাইনে ক্লাসগুলোতে কানেক্ট হতে পারে সেজন্য বিভাগ ও ইনস্টিটিউট থেকে সব ধরনের সহায়তা প্রদানের আহ্বান জানানো হয়। তবে এখনি ক্যাম্পাস খুলবে কিনা সে বিষয়ে সিদ্ধান্ত কোনো হয়নি।এর আগে ২০১৮ সালের ২৬ মার্চ জাতীয় একটি দৈনিক পত্রিকায় ‘জ্যোতির্ময় জিয়া’ শিরোনামে একটি নিবন্ধ লেখেন অধ্যাপক মোর্শেদ হাসান খান। সেখানে জাতির জনক বঙ্গবন্ধু শেখ মুজিবুর রহমানের অবমাননা ও মুক্তিযুদ্ধের ইতিহাস বিকৃতির অভিযোগ এনে পরদিন বিক্ষোভ করেন বাংলাদেশ ছাত্রলীগের নেতা-কর্মীরা। সে সময় অধ্যাপক মোর্শেদকে বরখাস্ত করার দাবিতে উপাচার্যের কাছে স্মারকলিপিও দেওয়া হয়।পরে ২ এপ্রিল বিশ্ববিদ্যালয় কর্তৃপক্ষ অধ্যাপক মোর্শেদ হাসান খানকে বিশ্ববিদ্যালয়ের একাডেমিক ও প্রশাসনিক সব কার্যক্রম থেকে সাময়িকভাবে অব্যাহতি দিয়ে উপ-উপাচার্য (প্রশাসন) অধ্যাপক মুহাম্মদ সামাদকে আহ্বায়ক করে পাঁচ সদস্যের একটি তদন্ত কমিটি গঠন করে।ওই কমিটির প্রতিবেদনে অভিযোগের প্রমাণ পাওয়ার কথা বলা হলে মোর্শেদ হাসান খানের বিরুদ্ধে কী ব্যবস্থা নেওয়া যায়, তা নিয়ে আইনি সুপারিশ করতে গত বছর ৩০ এপ্রিল ঢাকা বিশ্ববিদ্যালয়ের সিন্ডিকেট সদস্য হিসেবে অ্যাটর্নি জেনারেল মাহবুবে আলমকে দায়িত্ব দেয় বিশ্ববিদ্যালয় সিন্ডিকেট। এই ট্রাইব্যুনালের সুপারিশের ভিত্তিতেই আজ তাকে চাকরি থেকে অব্যাহতি দেয়া হল।",20/9/2020,education
বাংলাদেশি শিক্ষার্থীদের জার্মানিতে উচ্চ শিক্ষার সুযোগ বাড়ছে,"বাংলাদেশি শিক্ষার্থীদের জন্য জার্মানিতে উচ্চ শিক্ষার সুযোগ বাড়ছে। গবেষক, প্রকৌশল বিজ্ঞান এবং বিভিন্ন বিষয়ে স্নাতক বা ডিপ্লোমা কোর্সে ভর্তি হওয়ার সুযোগ থাকছে। জার্মান একাডেমিক এক্সচেঞ্জ সার্ভিসের (ডিএএডি) আওতায় শিক্ষার্থীরা স্কলারশিপ পাবেন।



সোমবার বিকালে রাজধানীর বারিধারাস্থ জামান অ্যাম্বাসীতে এক সংবাদ সম্মেলনে এ সব তথ্য জানান বাংলাদেশস্থ জার্মান রাষ্ট্রদূত পিটার পারেন হোল্টজ। সংবাদ সম্মেলনে বলা হয়, বাংলাদেশ-জার্মানের মধ্যে বন্ধুত্বপূর্ণ সম্পর্ক বিরাজমান। সে কারণে জার্মান বাংলাদেশি শিক্ষার্থীদের বিশেষ উচ্চশিক্ষায় বিশেষ সুযোগ সৃষ্টি করছে। দু’দেশের মধ্যে শিক্ষা, সংস্কৃতি ও উন্নয়ন পলিসিগত সহযোগিতা বাড়লে দু’দেশের সম্পর্ক দৃঢ় হবে। এ জন্য ভিসা সহজীকরণেরও উদ্যোগ গ্রহণ করা হয়েছে।সংবাদ সম্মেলনে আরও বলা হয়, বাংলাদেশ থেকে জার্মানিতে উচ্চ শিক্ষার হার ক্রমাগত বাড়ছে। ২০১৪ সালে ছিল ২ হাজার ২৭৭ জন, ২০১৫ সালে ছিল ২ হাজার ৫১৪ জন, ২০১৬ সালে ছিল ২ হাজার ৬২৩ জন, ২০১৭ সালে ছিল ২ হাজার ৭৬৪ জন এবং ২০১৮ সালে ছিল ৩ হাজার ২২০ জন। বৃদ্ধির হার ৩০ শতাংশ।সাংবাদিকদের প্রশ্নের জবাবে বলেন, জার্মানিতে দিন দিন বিদেশি শিক্ষার্থীদের আগ্রহ বাড়ছে। ২০১৪-১৫ সেশনে মোট শিক্ষার্থীর মধ্যে বিদেশি শিক্ষার্থী ছিল ১১ দশমিক ৯১ শতাংশ, ২০১৫-১৬ সেশনে বেড়ে দাঁড়ায় ১২ দশমিক ৩৪ শতাংশ, ২০১৬-১৭ সেশনে বেড়ে দাঁড়ায় ১২ দশমিক ৭৮ শতাংশ, ২০১৭-১৮ সেশনে বেড়ে দাঁড়ায় ১৩ দশমিক ১৭ শতাংশ এবং ২০১৮-১৯ সেশনে বেড়ে দাঁড়ায় ১৩ দশমিক ৭৬ শতাংশ। সংবাদ সম্মেলনে অন্যদের মধ্যে উপস্থিত ছিলেন, ডিএএডির বাংলাদেশ প্রতিনিধি খন্দকার মুজাদ্দিদ হায়দার, মোহাম্মদ সাহাদাত হোসাইন, মারুফা আকতার প্রমুখ।",20/9/2020,education
বৃত্তি নিয়ে রাশিয়ায় উচ্চশিক্ষা,"স্বাধীনতার পর বাংলাদেশ ও রাশিয়ার মধ্যে ‘মৈত্রী ও সহযোগিতা’ চুক্তি হয়। ওই চুক্তি অনুযায়ী বাংলাদেশি শিক্ষার্থীরা অনার্স, মাস্টার্স ও পিএইচডি কোর্সে রাশিয়ায় পড়াশোনার সুযোগ পাচ্ছে।



রাশিয়ায় বিশ্ববিদ্যালয়ে বিজ্ঞান, কলা ও বাণিজ্য শাখার সব বিষয়ে পড়া সম্ভব। রাশিয়ায় ব্যাচেলর ডিগ্রির মেয়াদ চার বছর, মাস্টার্স ডিগ্রির মেয়াদ দুই বছর, বিশেষায়িত ডিপ্লোমার মেয়াদ পাঁচ-ছয় বছর। তবে শুরুতে প্রত্যেক শিক্ষার্থীকে এক বছর রুশ ভাষা শিখতে হয়। ভর্তির তথ্য ও বৃত্তির ব্যবস্থা ২০২০-২১ শিক্ষাবর্ষে রাশিয়া সরকার বাংলাদেশি শিক্ষার্থীদের জন্য ব্যাচেলর ও মাস্টার্স, পিএইচডি সহ ৬৫টি বৃত্তি ঘোষণা করেছে। যা শুধু মাত্র অনলাইনে আবেদন গ্রহণ করা হবে। ঢাকার রুশ বিজ্ঞান ও সংস্কৃতি কেন্দ্রের শিক্ষা বিভাগ থেকে রবি থেকে বৃহস্পতিবার সকাল ১০ থেকে ৫ টা পর্যন্ত এই আবেদনের সকল নিয়মাবলী সম্পর্কে জানা যাবে। অনলাইনে আবেদন করার ঠিকানা (https://future-in-russia.com)। আবেদনের সময়সীমা ২৯ ফেব্রুয়ারি ২০২০। আবেদন সম্পূর্ণ হলে অনলাইন আবেদনের কপি সহ সকল শিক্ষাগত যোগ্যতার সনদপত্র ফটোকপি ও পাসপোর্ট কপি রুশ বিজ্ঞান ও সংস্কৃতি কেন্দ্রে জমা দিতে হবে। চলতি বছরের বৃত্তির বিষয়ে জানতে রুশ বিজ্ঞান ও সংস্কৃতি কেন্দ্রে ৫ ও ১৯ ফেব্রুয়ারি বিকাল ৪টায় ‘রাশিয়ায় উচ্চশিক্ষা’ বিষয়ক সেমিনারে অংশ নিতে পারেন। ভর্তির সময় ও শিক্ষাবর্ষ রাশিয়ার শিক্ষাবর্ষ শুরু হয় সেপ্টেম্বরে। শিক্ষাবর্ষ ২টি সেমিস্টারে বিভক্ত। প্রথমটি সেপ্টেম্বরে এবং দ্বিতীয়টি ফেব্রুয়ারিতে। সেমিস্টার বিরতিতে রয়েছে ছুটি। জানুয়ারিতে দুই সপ্তাহ ও জুলাই-আগস্টে ছয় সপ্তাহ। এ সময় শিক্ষার্থীদের খন্ডকালীন চাকরির সুযোগও রয়েছে। চলতি বছর থেকে বিদেশি শিক্ষার্থীরা পড়াশোনার পাশাপাশি সারাবছর খন্ডকালীন কাজের সুযোগ পাবেন। দেশটিতে এ সংক্রান্ত একটি আইন ইতোমধ্যে পাশ হয়েছে।

নিজ খরচে রাশিয়ায় শিক্ষা ব্যয় রাশিয়ায় পড়াশোনার খরচ অন্যান্য দেশের তুলনায় কম। বিজ্ঞান বিভাগের (স্নাতক) জন্য টিউশন ফি দুই হাজার পাচঁ শত থেকে আট হাজার ডলার, কলা বিভাগের (স্নাতক) জন্য তিন হাজার দুইশত থেকে পাঁচ হাজার ডলার এবং বাণিজ্য বিভাগের (স্নাতক) জন্য তিন হাজার থেকে ছয় হাজার ডলার।রাজধানী মস্কোর বাইরে টিউশন ফি আরও কম। নিজ খরচে রাশিয়ার খ্যাতনামা বিশ্ববিদ্যালয়ে ভর্তি হওয়ার জন্য গড় নম্বর থাকতে হবে ৬০ থেকে ৭০ শতাংশ। বিদেশি ছাত্রছাত্রীদের জন্য রয়েছে হোস্টেল সুবিধা। এটির জন্য ব্যয় হবে বছরে চারশত থেকে আড়াই হাজার ডলার। যোগাযোগ করতে পারেন শিক্ষা বিভাগ, রুশ বিজ্ঞান ও সংস্কৃতি কেন্দ্র, ৪২ ভাষা সৈনিক এম এ মতিন সড়ক (সড়ক-৭) ধানমন্ডি আ/এ, ঢাকা।",20/9/2020,education
পিএসসির নতুন চেয়ারম্যান সোহরাব হোসাইন,"শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সাবেক সিনিয়র সচিব মো. সোহরাব হোসাইনকে সরকারি কর্ম কমিশনের (পিএসসি) চেয়ারম্যান হিসেবে নিয়োগ দিয়েছে সরকার। তিনি বিদায়ী চেয়ারম্যান মোহাম্মদ সাদিকের স্থলাভিষিক্ত হচ্ছেন।



বুধবার এ বিষয়ে প্রজ্ঞাপন জারি করেছে জনপ্রশাসন মন্ত্রণালয়। প্রজ্ঞাপনে বলা হয়, অবসরোত্তর ছুটি স্থগিতের শর্তে সোহরাব হোসাইনকে এই পদে নিয়োগ দেয়া হয়েছে। তিনি দায়িত্বভার গ্রহণের তারিখ থেকে পরবর্তী পাঁচ বছর মেয়াদে বা তার বয়স ৬৫ বছর পূর্ণ হওয়া পর্যন্ত পিএসসির চেয়ারম্যান পদে দায়িত্ব পালন করবেন।সোহরাব হোসাইন চাকরি জীবনে বিসিএস প্রশাসন একাডেমিক রেক্টরসহ বিভিন্ন গুরুত্ব পূর্ণ দায়িত্ব পালন করেছেন।বাংলাদেশ সরকারি কর্মকমিশন পিএসসি বর্তমান চেয়ারম্যান মোহাম্মদ সাদিকের মেয়াদ আগামী শুক্রবার শেষ হচ্ছে।মো. সোহরাব হোসাইন শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সিনিয়র সচিব হিসেবে কর্মরত অবস্থায় অবসরে যান।",20/9/2020,education
"স্বাধীনতা বিসিএস সাধারণ শিক্ষা সংসদ, বরিশাল অঞ্চলের দ্বিতীয় প্রতিষ্ঠাবার্ষিকী উদযাপন","বঙ্গবন্ধুর আদর্শ ও মুক্তিযুদ্ধের চেতনাকে ধারণ করে আধুনিক সোনার বাংলা বিনির্মাণে বাংলাদেশ সিভিল সার্ভিসের সবচেয়ে বড় পরিবার বিসিএস সাধারণ শিক্ষা ক্যাডার কর্মকর্তাদের নিয়ে গড়া ‘স্বাধীনতা বিসিএস সাধারণ শিক্ষা সংসদ, বরিশাল অঞ্চল’ বিভিন্ন কর্মসূচির মাধ্যমে নগরীতে মঙ্গলবার দ্বিতীয় প্রতিষ্ঠাবার্ষিকী উদাযাপন করে।



২০১৮ সালের ১৫ সেপ্টেম্বর সরকারি মাধ্যমিক বিদ্যালয় সমূহের উন্নয়ন প্রকল্প পরিচালক জনাব প্রফেসর নাসির উদ্দীনকে আহবায়ক ও মোহাম্মদপুর কেন্দ্রীয় কলেজের অধ্যক্ষ জনাব সৈয়দ জাফর আলীকে সদস্য সচিব করে কেন্দ্রীয় কমিটি গঠিত হয়। ১৫ সেপ্টেম্বর ২০২০, সংগঠনটির দ্বিতীয় প্রতিষ্ঠাবার্ষিকীতে বরিশাল অঞ্চলের নেতৃবৃন্দ বরিশাল মহানগরের বঙ্গবন্ধু উদ্যানে জাতির পিতার প্রতিকৃতিতে শ্রদ্ধানিবেদনের জন্য পুষ্পমাল্য অর্পণ করেন। এ সময় উপস্থিত ছিলেন সরকারি ব্রজমোহন কলেজের শিক্ষক পরিষদের সম্পাদক ও ইসলামের ইতিহাস ও সংস্কৃতি বিভাগের সহকারী অধ্যাপক আলামিন সরোয়ার, মোঃ মাহবুবুর রহমান, সহকারী অধ্যাপক, ইংরেজি, সরকারি ব্রজমোহন কলেজ, মোঃ রেজাউল করিম, সহকারী অধ্যাপক, হিসাব বিজ্ঞান, সরকারি ব্রজমোহন কলেজ, মনোজ হালদার, সহকারী অধ্যাপক, হিসাব বিজ্ঞান, সরকারি ব্রজমোহন কলেজ, ড. মোঃ ইব্রাহিম খলিল, সহকারী অধ্যাপক, সমাজ বিজ্ঞান, সরকারি ব্রজমোহন কলেজ, মাহাবুবুর রহমান, সহকারী অধ্যাপক, রাষ্ট্র বিজ্ঞান বিভাগ, সরকারি ব্রজমোহন কলেজ, মোঃ কামরুজ্জামান কামাল, সহকারী অধ্যাপক, ইতিহাস, সরকারি ব্রজমোহন কলেজ, বিলাস মল্লিক, সহকারী অধ্যাপক, সমাজ বিজ্ঞান,সরকারি ব্রজমোহন কলেজ, মাইনুল সগীর, সহকারী অধ্যাপক, হিসাব বিজ্ঞান, সরকারি সৈয়দ হাতেম আলী কলেজ, বরিশাল, অলিউল্লাহ সুসান, প্রভাষক, ইসলামের ইতিহাস ও সংস্কৃতি, সরকারি সৈয়দ হাতেম আলী কলেজ, শহীদুল ইসলাম, প্রভাষক, দর্শন, সরকারি ব্রজমোহন কলেজ, বিকাশ কুসুম দাশ, প্রভাষক, রসায়ন, সরকারি ব্রজমোহন কলেজ, দেলোয়ার হোসাইন, প্রভাষক, ইসলাম শিক্ষা, সরকারি সৈয়দ হাতেম আলী কলেজ, আরাফাত হোসেন, প্রভাষক, পদার্থ বিজ্ঞান, সরকারি ব্রজমোহন কলেজ, মহব্বত হোসেন, প্রভাষক, অর্থনীতি, সরকারি ব্রজমোহন কলেজ, মোঃ হাফিজুর রহমান, প্রভাষক বাংলা, সরকারি সৈয়দ হাতেম আলী কলেজ, আবু হেনা মোস্তফা কামাল তমাল, প্রভাষক ভূগোল ও পরিবেশ বিভাগ, সরকারি সৈয়দ হাতেম আলী কলেজ প্রমুখ কর্মকর্তাবৃন্দ।",20/9/2020,education
ইবি নিরাপত্তাকর্মীর বিরুদ্ধে ধর্ষণচেষ্টার অভিযোগ,"ইসলামী বিশ্ববিদ্যালয়ের (ইবি) নিরাপত্তার দায়িত্বে থাকা এক কর্মচারীর বিরুদ্ধে আট বছরের শিশুকে ধর্ষণচেষ্টার অভিযোগ পাওয়া গেছে। ভুক্তভোগী ওই শিশুটি বিশ্ববিদ্যালয়ের পার্শ্ববর্তী শান্তিডাঙ্গা এলাকার মুদি দোকানদারের মেয়ে।



শিশুটি তার কাছে প্রাইভেট পড়ত বলে জানা গেছে। বৃহস্পতিবার সকালে প্রাইভেট পড়া শেষ হলে তাকে আটকে রেখে চোখ ঝাড়ফুঁক করে দেয়ার নাম করে যৌন নির্যাতন করার চেষ্টা করেন ওই কর্মচারী। অভিযুক্ত ওই কর্মচারীর নাম আসলাম হেসেন।তিনি বিশ্ববিদ্যালয়ের এস্টেট অফিসের উচ্চমান সহকারী হিসেবে কর্মরত। একইসঙ্গে তিনি বিশ্ববিদ্যালয়ের নিরাপত্তা তত্ত্বাবধায়কের দায়িত্ব পালন করে আসছেন।জানা যায়, বিশ্ববিদ্যালয়ের সহায়ক কর্মচারী সমিতির সভাপতি আব্রাহাম লিংকনের মাধ্যমে বিষয়টি সমাধানের চেষ্টা চালান আসলাম।সপ্তাহ ধরে বেশ কয়েক দফায় সালিশে মীমাংসার চেষ্টা করা হয়। জানা যায়, আসলাম বিশ্ববিদ্যালয়ের পার্শ্ববর্তী শান্তিডাঙ্গার নিজ বাড়িতে গ্রামের স্কুল পড়ুয়া শিশুদের প্রাইভেট পড়ান।বৃহস্পতিবার তিনি প্রাইভেট পড়ানো শেষ করে ভুক্তভোগী শিশুর চোখে ছানি পড়েছে, এমন অজুহাতে ঝাড়ফুঁক করে দিতে চান। এ সময় বাকি শিক্ষার্থীদের চলে যেতে বলেন আসলাম।অন্য শিশুরা আসলামের বাড়ি থেকে বের হয়ে পার্শ্ববর্তী আবেদ আলীর বাড়ির সামনে ওই ছাত্রীর জন্য অপেক্ষা করতে থাকে। দীর্ঘক্ষণ দাঁড়িয়ে থাকতে দেখে আবেদ আলীর স্ত্রী কল্পনা বিষয়টি সম্পর্কে জানতে চান।পরে এলাকাবাসী আসলামের বাড়িতে গিয়ে ঘরের দরজা ভেতর থেকে বন্ধ দেখেন। এ সময় জানালা দিয়ে বিবস্ত্র অবস্থায় দেখা যায় মেয়েটিকে। অবস্থা বেগতিক দেখে দরজা খোলেন আসলাম।এ বিষয়ে অভিযুক্ত আসলাম হোসেনের সঙ্গে মুঠোফোনে বারবার যোগাযোগ করা হলে ফোনটি বন্ধ পাওয়া যায়। ভুক্তভোগী শিশুর বাবা বলেন, ‘আমরা গ্রাম্যভাবে সামাজিক কায়দায় বিষয়টি মীমাংসা করে নিয়েছি। সম্মানার্থে আমরা আদালতে যেতে চাচ্ছি না।’ওয়ার্ড সদস্য মিজানুর রহমান বলেন, ‘সালিশি মীমাংসায় উপস্থিত হয়ে আমি ঘটনাটি শুনেছি। ছেলে শপথ করে বলছে আমি এমন কিছু করিনি।অন্যদিকে মেয়ে পক্ষ বলছে, যেহেতু ক্ষতি করতে পারেনি তাই ভিকটিম পক্ষ আর অভিযোগ রাখেনি। উভয়পক্ষ সম্মতিতে সালিশের মাধ্যমে মাফ চেয়ে, মুচলেকা দিয়ে বিষয়টি মীমাংসা করা হয়েছে।’",20/9/2020,education
ডিসেম্বরের আগে স্কুল না খুললে ষষ্ঠ শ্রেণিতে ‘অটো’ প্রমোশন,"করোনা মহামারী পরিস্থিতির কারণে যদি ডিসেম্বরের আগে স্কুল খোলা সম্ভব না হয় তাহলে পঞ্চম শ্রেণিতে পড়ুয়া প্রাথমিক বিদ্যালয়ের শিক্ষার্থীরা ষষ্ঠ শ্রেণিতে ‘অটো’ উঠবে বলে জানিয়েছেন প্রাথমিক ও গণশিক্ষা মন্ত্রণালয়ের সচিব মো. আকরাম-আল-হোসেন।



মঙ্গলবার সচিবালয়ে নিজ দফতরে সাংবাদিকদের তিনি এ কথা জানান। করোনা পরিস্থিতি স্বাভাবিক না হওয়া পর্যন্ত স্কুল খোলার কোনো সম্ভাবনা নেই বলেও জানান সচিব।সচিব বলেন, যদি করোনা পরিস্থিতি স্বাভাবিক হয় এবং সরকার যদি মনে করে যে বাচ্চারা এখন নিরাপদ, তারা স্কুলে গেলে কোনো সমস্যা হবে না, তবেই স্কুল খুলবে। আর স্কুল খোলা সম্ভব না হলে প্রাথমিকের পঞ্চম শ্রেণির শিক্ষার্থীদের ষষ্ঠ শ্রেণিতে উন্নীতের জন্য সেই বিদ্যালয়ের প্রধান শিক্ষক সনদ দেবেন।এ বছর স্কুল খোলা সম্ভব না হলে ‘অটো পাস’ দেয়ার বিষয়ে সাংবাদিকদের সচিব বলেন, সেটা সময়ই বলে দেবে। যদি স্কুল না খুলি তাহলেও তো বাচ্চাদের পরবর্তী ধাপে (ক্লাসে) দিতে হবে। তিনি বলেন, যদি আমরা স্কুল খোলার সুযোগ পাই তাহলে আমাদের অনুমোদিত দুটি লেসন প্ল্যান আছে অক্টোবর এবং নভেম্বর। সেটা যদি আমরা বাস্তবায়ন করতে পারি তাহলে আমাদের লিমিট শেষ করার তারিখ ২০ ডিসেম্বর। একটা ৫২ দিন আরেকটা ৪০ দিন। যদি অক্টোবরে খুলতে পারি তাহলে একরকম হবে, আর যদি নভেম্বরে খুলতে পারি তাহলে ৪০ দিন পাব।ইতোমধ্যে ১৬ মার্চ পর্যন্ত পাঠ পরিকল্পনার ৩৫ ভাগ শেষ করা হয়েছে জানিয়ে সচিব বলেন, সারা দেশে এখন একই পাঠ পরিকল্পনা বাস্তবায়ন হয়। ঢাকা শহরে একটা স্কুলে যে পৃষ্ঠা পড়ানো হয়, সেটা দেশের প্রত্যন্ত অঞ্চলের স্কুলেও একই পাঠ দেয়া হয়। এখন যদি স্কুল খোলা সম্ভব হয়, আমাদের সংশোধিত পরিকল্পনা বাস্তবায়ন করতে পারি তাহলে হয়তো ২০ ডিসেম্বরের পরে শিক্ষকরা নিজ নিজ স্কুলে বাচ্চাদের মূল্যায়ন করতে পারবেন। সেই মূল্যায়নের ভিত্তিতে শিক্ষার্থীদের পরবর্তী ক্লাসে তুলে দেবে। যদি স্কুল খুলতে না পারি তাহলে... (অটো পাস)। পরীক্ষা হবে না।প্রাথমিকের সমাপনী পরীক্ষা না হলে সনদে গ্রেডিংয়ের কী হবে- সাংবাদিকদের এমন প্রশ্নের জবাবে সচিব আকরাম-আল-হোসেন বলেন, পরীক্ষা না হলে গ্রেডিং কোনো বিষয় নয়। স্কুলের প্রধান শিক্ষক পরবর্তী ক্লাসে অর্থাৎ ষষ্ঠ শ্রেণিতে উন্নীত করার জন্য সার্টিফিকেট দিয়ে দেবেন।",20/9/2020,education
অধ্যাপক মোর্শেদের বরখাস্তের সিদ্ধান্ত প্রত্যাহার চান ২৮ শিক্ষক,"বঙ্গবন্ধু শেখ মুজিবুর রহমানকে অবমাননা এবং মুক্তিযুদ্ধের ইতিহাস বিকৃতি করার অভিযোগে সম্প্রতি ঢাকা বিশ্ববিদ্যালয় মার্কেটিং বিভাগের শিক্ষক মোর্শেদ হাসান খানকে চাকরি থেকে স্থায়ীভাবে বরখাস্ত করার ঘটনাকে বেআইনি এবং অন্যায় সিদ্ধান্ত বলে মন্তব্য করেছে বিশ্ববিদ্যালয় শিক্ষক নেটওয়ার্ক।



মঙ্গলবার জাহাঙ্গীরনগর বিশ্ববিদ্যালয়ের অর্থনীতির অধ্যাপক আনু মুহাম্মদসহ বিভিন্ন বিশ্ববিদ্যালয়ের ২৮ শিক্ষক স্বাক্ষরিত এক সংবাদ বিজ্ঞপ্তিতে এ মন্তব্য করে অধ্যাপক মোর্শেদকে দ্রুত পুনর্বহালের দাবি জানানো হয়েছে। অন্যান্য বিশ্ববিদ্যালয়ের শিক্ষকরা হলেন- অধ্যাপক ড. মো. কামরুল হাসান, অধ্যাপক কাজী মারুফুল ইসলাম, সহকারী অধ্যাপক রুশাদ ফরিদী, অধ্যাপক সৌভিক রেজা, অধ্যাপক মোহাম্মদ তানজীম উদ্দিন খান, সহযোগী অধ্যাপক মোহাম্মদ মজিবুর রহমান, প্রভাষক দীপ্তি দত্ত, অধ্যাপক গীতি আরা নাসরীন, অধ্যাপক ফাহমিদুল হক, অধ্যাপক সহযোগী সামিনা লুৎফা, সহযোগী অধ্যাপক ড. আসিফ মোহাম্মদ শাহান, সহযোগী অধ্যাপক তাসনীম সিরাজ মাহবুব, সহযোগী অধ্যাপক নাসরিন খন্দকার, সহকারী অধ্যাপক আরিফুজ্জামান রাজীব, প্রফেসরিয়াল রিসার্চ অ্যাসোসিয়েট স্বপন আদনান, অধ্যাপক সাঈদ ফেরদৌস, অধ্যাপক মির্জা তাসলিমা সুলতানা, সহকারী অধ্যাপক ফারহা তানজীম তিতিল, সহকারী অধ্যাপক মাইদুল ইসলাম, অধ্যাপক ড. মাসউদ ইমরান মান্নু, সহযোগী অধ্যাপক সায়েমা খাতুন, অধ্যাপক নাসির আহমেদ, অধ্যাপক মানস চৌধুরী, সহকারী অধ্যাপক মোবাশ্বার হাসান, অধ্যাপক আর রাজী, প্রভাষক আল মামুন ও অধ্যাপক বখতিয়ার আহমেদ।সংবাদ বিজ্ঞপ্তিতে বলা হয়- অধ্যাপক মোর্শেদ হাসানের চাকরিচ্যুতি বিশ্ববিদ্যালয় আইনবহির্ভূত এবং এটি নিন্দনীয় ঘটনা। এটি শিক্ষকের ওপর সংঘটিত এক ধরনের অন্যায়, অবিচার এবং নিপীড়ন। যে প্রক্রিয়ায় এ কাণ্ডটি ঘটানো হয়েছে সেটি বেশ প্রশ্নবিদ্ধ। তাছাড়া এটি বিশ্ববিদ্যালয়ের একজন শিক্ষকের একাডেমিক ফ্রিডমের ওপরেও বড় আঘাত। এতে বলা হয়, দ্বিতীয় উদ্বেগের বিষয় হচ্ছে- ঢাকা বিশ্ববিদ্যালয়ের শিক্ষকের এ বরখাস্তের ঘটনাটি কোনো বিচ্ছিন্ন ঘটনা নয়। দেশজুড়ে ভিন্নমত ও সরকারের সমালোচনা নিয়ে যে তীব্র একটা অসহিষ্ণুতা তৈরি হয়েছে; এটি তারই এক সাম্প্রতিক উদাহরণ। আরেকটি বিষয়- যেটি আমাদের শঙ্কিত করছে, সেটি হচ্ছে- বিশ্ববিদ্যালয়ের শিক্ষক-শিক্ষিকাদের এ নিপীড়নে সরকারি রাজনৈতিক নেতৃত্বের অধীনস্ত ছাত্র সংগঠনের অগ্রণী ভূমিকা।বিশ্ববিদ্যালয় শিক্ষক সমিতির নির্লিপ্ততার কথা উল্লেখ করে বিজ্ঞপ্তিতে আরও বলা হয়, শিক্ষক-শিক্ষিকাদের বিরুদ্ধে এ ধরনের নিপীড়নে বিশ্ববিদ্যালয়ের শিক্ষক সমিতিগুলো গুরুত্বপূর্ণ ভূমিকা রাখতে পারত। কিন্তু দেখা যাচ্ছে, অনেক বছর ধরেই পাবলিক বিশ্ববিদ্যালয়ের শিক্ষক সমিতিগুলো এক ধরনের ছায়া প্রশাসন হিসেবে কাজ করছে। শিক্ষকদের স্বার্থ দেখার চেয়ে বিশ্ববিদ্যালয় প্রশাসনের স্বার্থ রক্ষাই প্রধান কাজ হয়ে যাচ্ছে। বিশ্ববিদ্যালয়ের সার্বিক মঙ্গলের জন্য আমরা এ অবস্থার দ্রুত অবসান চাই। সেটি শুরু হোক অধ্যাপক মোর্শেদ হাসানের বিরুদ্ধে সংঘটিত এ অন্যায় সিদ্ধান্ত প্রত্যাহারের মাধ্যমে।",20/9/2020,education
অষ্টম শ্রেণির শিক্ষার্থীদের নবম শ্রেণিতে উত্তীর্ণের নির্দেশনা,"কোভিড-১৯ পরিস্থিতির কারণে এ বছর ৮ম শ্রেণির জুনিয়র স্কুল সার্টিফিকেট পরীক্ষা (জেএসসি) ও মাদ্রাসা বোর্ডের জেডিসি পরীক্ষা অনুষ্ঠিত হবে না। তাই নিজ নিজ প্রতিষ্ঠানের মূল্যায়নের মাধ্যমে জেএসসি ও জেডিসি পরীক্ষার্থীদের নবম শ্রেণিতে উত্তীর্ণ করার নির্দেশ দিয়েছে মাধ্যমিক ও উচ্চশিক্ষা অধিদফর।
সোমবার স্বাক্ষরিত এ নির্দেশনা মঙ্গলবার জারি করা হয়।
১ সেপ্টেম্বর জেএসসি-জেডিসি পরীক্ষা না নিয়ে নিজ নিজ শিক্ষাপ্রতিষ্ঠানের মাধ্যমে শিক্ষার্থীদের মূল্যায়নের ভিত্তিতে নবম শ্রেণিতে উন্নীত করার প্রয়োজনীয় ব্যবস্থা নিতে কারিগরি ও মাদ্রাসা শিক্ষা বিভাগের সচিব, মাধ্যমিক ও উচ্চশিক্ষা অধিদফতরের মহাপরিচালক এবং সব শিক্ষা বোর্ডের চেয়ারম্যানদের চিঠি দেয় শিক্ষা মন্ত্রণালয়ের মাধ্যমিক ও উচ্চশিক্ষা বিভাগ।



সেই চিঠির পর ঢাকা বোর্ড গত ২ সেপ্টেম্বর শিক্ষাপ্রতিষ্ঠান প্রধানদের নিজ নিজ শিক্ষাপ্রতিষ্ঠানের মাধ্যমে শিক্ষার্থীদের মূল্যায়নের ভিত্তিতে নবম শ্রেণিতে উন্নীত করার নির্দেশ দেয়।২ সেপ্টেম্বরের জারি করা শিক্ষা ঢাকা শিক্ষাবোর্ডের চিঠিতে বলা হয়, করোনাভাইরাস সংক্রমণের কারণে সার্বিক পরিস্থিতি বিবেচনায় ২০২০ সালের জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষা না নিয়ে নিজ নিজ শিক্ষাপ্রতিষ্ঠানের মাধ্যমে শিক্ষার্থীদের মূল্যায়নের ভিত্তিতে নবম শ্রেণিতে উন্নীত করা হবে। এ বিষয়ে পরবর্তী করণীয় সম্পর্কে শিক্ষাপ্রতিষ্ঠান প্রধানদের যথাসময়ে নির্দেশনা দেয়া হবে। আজ আনুষ্ঠানিক সেই নির্দেশনা দেয়া হলো।
",20/9/2020,education
‘শিক্ষা প্রতিষ্ঠান খোলার বিষয়ে ভাবা হচ্ছে’,"করোনা পরিস্থিতির কারণে বন্ধ হওয়া শিক্ষা প্রতিষ্ঠান খোলার বিষয়ে শিক্ষা মন্ত্রণালয় এবং প্রাথমিক ও গণশিক্ষা মন্ত্রণালয় ‘চিন্তাভাবনা করছে’ বলে জানিয়েছেন মন্ত্রিপরিষদ সচিব খন্দকার আনোয়ারুল ইসলাম। তিনি বলেন, আমরা এখন সংশ্লিষ্ট মন্ত্রণালয়ের ওপর (শিক্ষা প্রতিষ্ঠান খোলার বিষয়টি) দিয়ে দিয়েছি। তারা চিন্তাভাবনা করছে কী করা যায়। (মন্ত্রিসভায় সিদ্ধান্ত নিয়ে) কওমি মাদ্রাসা খুলে দেওয়া হয়েছে।



সোমবার মন্ত্রিসভার সিদ্ধান্ত জানানোর সময় সাংবাদিকদের প্রশ্নে এ তিনি এসব কথা বলেন।শিক্ষা প্রতিষ্ঠান খোলার বিষয়ে মন্ত্রিসভায় কোনো আলোচনা হয়েছে কি না, এ প্রশ্নে মন্ত্রিপরিষদ সচিব বলেন, (মন্ত্রিপরিষদ বিভাগের) লেটেস্ট যে সার্কুলার, তাতে সংশ্লিষ্ট মন্ত্রণালয়ের ওপর (বিষয়টি) ছেড়ে দিয়েছি। কারণ এখন আর সেন্ট্রালি অত বড় এমবার্গো দেওয়ার মতো অবস্থা নেই।তিনি বলেন, গত ১০-১২ দিন আগে জার্মানিতে কথা বললাম, তারা সব ওপেন করে দিচ্ছে, যদিও (সংক্রমণ) ধরা পড়ছে। কিন্তু কী করবে, কত দিন আর বন্ধ রাখা যাবে?করোনাভাইরাসের কারণে গত ১৭ মার্চ থেকে দেশের সব ধরনের শিক্ষা প্রতিষ্ঠান বন্ধ রাখা হয়েছে। আগামী ৩ অক্টোবর পর্যন্ত শিক্ষা প্রতিষ্ঠানে ছুটি ঘোষণা করা আছে।তবে অনলাইনে পাঠদান চলছে। কবে শিক্ষাপ্রতিষ্ঠান খুলবে সেই অপেক্ষায় শিক্ষার্থীরা। এরই মধ্যে পিইসি পরীক্ষা বাতিল করা হয়েছে। এসএসসি ও এইচএসসি পরীক্ষা পিছিয়ে দেয়ার চিন্তাভাবনা চলছে।",20/9/2020,education
শিক্ষাপ্রতিষ্ঠান খোলার সিদ্ধান্ত নেবে মন্ত্রণালয়,"কেন্দ্রীয়ভাবে নয়, শিক্ষাপ্রতিষ্ঠান খোলার বিষয়ে সংশ্লিষ্ট মন্ত্রণালয় সিদ্ধান্ত নেবে বলে জানিয়েছেন মন্ত্রিপরিষদ সচিব খন্দকার আনোয়ারুল ইসলাম।



সোমবার প্রধানমন্ত্রী শেখ হাসিনার সভাপতিত্বে মন্ত্রিসভার ভার্চুয়াল বৈঠকে এই অনুমোদন দেয়া হয়। বৈঠক শেষে দুপুরে সচিবালয়ে মন্ত্রিপরিষদ সচিব সাংবাদিকদের এমন তথ্য জানান।
মন্ত্রিপরিষদ সচিব বলেন, কেন্দ্রীয়ভাবে নয়, স্ব স্ব মন্ত্রণালয় শিক্ষাপ্রতিষ্ঠান খুলে দেয়ার বিষয়ে সিদ্ধান্ত নেবে।
প্রসঙ্গত, বাংলাদেশে গত ৮ মার্চ প্রথম করোনা রোগী শনাক্তের পর গত ১৭ মার্চ থেকে শিক্ষাপ্রতিষ্ঠান বন্ধ রয়েছে। আগামী ৩ অক্টোবর পর্যন্ত ছুটি ঘোষণা করেছে সরকার। তবে অনলাইনে পাঠদান চলছে। কবে শিক্ষাপ্রতিষ্ঠান খুলবে সেই অপেক্ষায় শিক্ষার্থীরা। এরই মধ্যে পিইসি পরীক্ষা বাতিল করা হয়েছে। এসএসসি ও এইচএসসি পরীক্ষা পিছিয়ে দেয়ার চিন্তাভাবনা চলছে।মন্ত্রিপরিষদ সচিব জানান, স্থানীয় সরকার (সিটি কর্পোরেশন) আইন, ২০২০-এর খসড়ার নীতিগত অনুমোদন দিয়েছে মন্ত্রিসভা। আগে ছয় মাস আগে নির্বাচন করতে হতো। তখন শপথে অনেক দিন অপেক্ষা করতে হয়। আইনটি পাস হলে নির্বাচন তিন মাস আগে হবে। শপথ নেয়ার পর ১৫ কার্যদিবসের মধ্যে দায়িত্ব নেবেন জনপ্রতিনিধি। সিটি নির্বাচনে নির্বাচিত প্রতিনিধিরা বছরে তিন মাসের বদলে এক মাস ছুটি পাবেন।
মন্ত্রিপরিষদ সচিব খন্দকার আনোয়ারুল ইসলাম বলেন, ‘দেখা গেছে, বাস্তবে (সিটি কর্পোরেশন আইন অনুযায়ী) কাজ করতে গেলে কিছু অসুবিধা হয়। এখন নিয়ম রয়েছে– (মেয়াদ উত্তীর্ণের আগে) ৬ মাসের (১৮০ দিন) মধ্যে নির্বাচন করতে হবে। অন্যদিকে রয়েছে যেদিন তারা (মেয়র ও কাউন্সিলর) মিটিং করবে, সেই থেকে পাঁচ বছর পর্যন্ত তাদের সময় থাকবে। দেখা গেছে, ৪-৫ মাস আগে যদি নির্বাচন হয়ে যায়, শপথ হলেও তারা দায়িত্ব নিতে পারছে না এই কন্ট্রাডিকশনের জন্য। (মেয়াদ পূর্ণ না হাওয়ায়) অনেক দিন তাদের অপেক্ষা করতে হয়।
তিনি বলেন, নির্বাচন তো বটেই, শপথ নেয়ার পরও তাদের অপেক্ষা করতে হয়। সে জন্য এটিকে একটু চেইঞ্জ করে নিয়ে আসা হয়েছে। (মেয়াদ শেষ হওয়ার আগে) তিন মাসের মধ্যে নির্বাচন শেষ করতে হবে। যেদিন শপথ হবে এর ১৫ কার্যদিবসের মধ্যে দায়িত্ব হস্তান্তর হয়ে যাবে।
",20/9/2020,education
একাদশে অনলাইনে ক্লাস অক্টোবরে,"কলেজভিত্তিক চূড়ান্ত ফল প্রকাশের পর রোববার শেষ দফায় ফল প্রকাশ হয়েছে। নতুন উত্তীর্ণরা আগামী ১৭ তারিখ পর্যন্ত একাদশ শ্রেণিতে ভর্তি হতে পারবে। আর এ ভর্তি শেষে আগামী মাসের শুরু থেকে অনলাইনে ক্লাস শুরু হবে।



ঢাকা শিক্ষা বোর্ডের কলেজ পরিদর্শক অধ্যাপক ড. হারুন-অর-রশিদ বলেন, অক্টোবর থেকে একাদশ শ্রেণির শিক্ষার্থীদের ক্লাস শুরু হবে। শিক্ষা বোর্ড সূত্রে জানা গেছে, করোনাভাইরাস পরিস্থিতির কারণে অনলাইনেই এই ক্লাস চলবে। শিক্ষাপ্রতিষ্ঠান খুলে দেয়ার পর স্বাভাবিক শ্রেণিকক্ষে পাঠদান কার্যক্রম চলবে।সংশ্লিষ্ট সূত্রে জানা গেছে, উচ্চ মাধ্যমিক পর্যায়ের (কলেজ) একাদশে এবারও মোট তিন ধাপে এসএসসি ও সমমানের পরীক্ষায় উত্তীর্ণ শিক্ষার্থীদের ভর্তির আবেদন নেয়া হয়। প্রায় ১৪ লাখ শিক্ষার্থী ভর্তির আবেদন করেছে। এ বছর এসএসসি ও সমমানের পরীক্ষায় পাস করেছে ১৬ লাখ ৯০ হাজার ৫২৩ জন।গত ৯ আগস্ট থেকে অনলাইনে এই আবেদন শুরু হয়। এর আগে সোমবার আন্তঃশিক্ষা বোর্ড সমন্বয় সাবকমিটি ভর্তির এ সংক্রান্ত সূচি প্রকাশ করে।গত ৮ সেপ্টেম্বরের শিক্ষা বোর্ডের বিজ্ঞপ্তিতে বলা হয়, পৌর (উপজেলা) এলাকার এমপিওভুক্ত শিক্ষাপ্রতিষ্ঠানগুলো একাদশ শ্রেণিতে শিক্ষার্থী ভর্তিতে সেশন ও ভর্তিফিসহ সাকল্যে এক হাজার টাকা, পৌর (জেলা সদর) এলাকায় দুই হাজার টাকা এবং ঢাকা মহানগর ছাড়া অন্য মেট্রোপলিটন এলাকার শিক্ষাপ্রতিষ্ঠানগুলো তিন হাজার টাকা নিতে পারবে।ঢাকা মেট্রোপলিটন এলাকায় এমপিওভুক্ত শিক্ষাপ্রতিষ্ঠানে ভর্তিতে পাঁচ হাজার টাকার বেশি অর্থ আদায় করা যাবে না। ঢাকা মেট্রোপলিটন এলাকার আংশিক এমপিওভুক্ত বা এমপিওবহির্ভূত শিক্ষাপ্রতিষ্ঠানে উন্নয়ন ও এমপিওবহির্ভূত শিক্ষকদের বেতনভাতা দেয়ার জন্য শিক্ষার্থী ভর্তি ফি, সেশন চার্জ, উন্নয়ন ফিসহ বাংলা মাধ্যমে সর্বোচ্চ সাড়ে সাত হাজার টাকা এবং ইংরেজি ভার্সনে সর্বোচ্চ সাড়ে আট হাজার টাকা নিতে পারবে।উন্নয়ন খাতে কোনো শিক্ষাপ্রতিষ্ঠান এবার এক হাজার ৫০০ টাকার বেশি আদায় করতে পারবে না। গত বছর এ খাতে ৩ হাজার টাকা ছিল। করোনা পরিস্থিতির কারণে এই ফি কমানো হয়।",20/9/2020,education
একাদশে ক্লাস শুরু অক্টোবর থেকে,"কলেজভিত্তিক চূড়ান্ত ফল প্রকাশের পর রোববার শেষ দফায় ফল প্রকাশ হয়েছে। নতুন উত্তীর্ণরা আগামী ১৭ তারিখ পর্যন্ত একাদশ শ্রেণিতে ভর্তি হতে পারবে। আর আগামী মাস থেকে অনলাইনে শিক্ষা কার্যক্রম শুরু হবে। কোভিড-১৯ পরিস্থিতির কারণে শিক্ষাপ্রতিষ্ঠান বন্ধ থাকায় একাদশ শ্রেণির শিক্ষার্থীদের অনলাইনে শ্রেণি কার্যক্রম পরিচালিত হবে। 
ঢাকা শিক্ষা বোর্ডের কলেজ পরিদর্শক অধ্যাপক ড. হারুন-অর-রশিদ বলেন, অক্টোবর থেকে একাদশ শ্রেণির শিক্ষার্থীদের ক্লাস শুরু হবে। শিক্ষা বোর্ড সূত্রে জানা গেছে, করোনাভাইরাস পরিস্থিতির কারণে অনলাইনেই এই ক্লাস চলবে। শিক্ষাপ্রতিষ্ঠান খুলে দেয়ার পর স্বাভাবিক শ্রেণিকক্ষে পাঠদান কার্যক্রম চলবে।
সংশ্লিষ্ট সূত্রে জানা গেছে, উচ্চ মাধ্যমিক পর্যায়ের (কলেজ) একাদশে এবারও মোট তিন ধাপে এসএসসি ও সমমানের পরীক্ষায় উত্তীর্ণ শিক্ষার্থীদের ভর্তির আবেদন নেয়া হয়। প্রায় ১৪ লাখ শিক্ষার্থী ভর্তির আবেদন করেছে। এ বছর এসএসসি ও সমমানের পরীক্ষায় পাস করেছে ১৬ লাখ ৯০ হাজার ৫২৩ জন।
গত ৯ আগস্ট থেকে অনলাইনে এই আবেদন শুরু হয়। এর আগে সোমবার আন্তঃশিক্ষা বোর্ড সমন্বয় সাবকমিটি ভর্তির এ সংক্রান্ত সূচি প্রকাশ করে।
গত ৮ সেপ্টেম্বরের শিক্ষা বোর্ডের বিজ্ঞপ্তিতে বলা হয়, পৌর (উপজেলা) এলাকার এমপিওভুক্ত শিক্ষাপ্রতিষ্ঠানগুলো একাদশ শ্রেণিতে শিক্ষার্থী ভর্তিতে সেশন ও ভর্তিফিসহ সাকল্যে এক হাজার টাকা, পৌর (জেলা সদর) এলাকায় দুই হাজার টাকা এবং ঢাকা মহানগর ছাড়া অন্য মেট্রোপলিটন এলাকার শিক্ষাপ্রতিষ্ঠানগুলো তিন হাজার টাকা নিতে পারবে।
ঢাকা মেট্রোপলিটন এলাকায় এমপিওভুক্ত শিক্ষাপ্রতিষ্ঠানে ভর্তিতে পাঁচ হাজার টাকার বেশি অর্থ আদায় করা যাবে না। ঢাকা মেট্রোপলিটন এলাকার আংশিক এমপিওভুক্ত বা এমপিওবহির্ভূত শিক্ষাপ্রতিষ্ঠানে উন্নয়ন ও এমপিওবহির্ভূত শিক্ষকদের বেতনভাতা দেয়ার জন্য শিক্ষার্থী ভর্তি ফি, সেশন চার্জ, উন্নয়ন ফিসহ বাংলা মাধ্যমে সর্বোচ্চ সাড়ে সাত হাজার টাকা এবং ইংরেজি ভার্সনে সর্বোচ্চ সাড়ে আট হাজার টাকা নিতে পারবে।
উন্নয়ন খাতে কোনো শিক্ষাপ্রতিষ্ঠান এবার এক হাজার ৫০০ টাকার বেশি আদায় করতে পারবে না। গত বছর এ খাতে ৩ হাজার টাকা ছিল। করোনা পরিস্থিতির কারণে এই ফি কমানো হয়।



",20/9/2020,education
"বহু কষ্টে অনুমোদন, চালুর আগেই অর্ধেক বয়স শেষ","বেসরকারি রবীন্দ্র সৃজনকলা বিশ্ববিদ্যালয় প্রতিষ্ঠার অনুমতি পায় ২০১৬ সালে। একই সঙ্গে অনুমোদন পায় রূপায়ণ শামসুজ্জোহা বিশ্ববিদ্যালয় এবং ইউনিভার্সিটি অব গ্লোবাল ভিলেজ।



এগুলোর মধ্যে শেষেরটি কার্যক্রম শুরু করেছে। কিন্তু প্রথম দুটি এখন পর্যন্ত তা পারেনি। আইন অনুযায়ী কোনো বিশ্ববিদ্যালয় প্রতিষ্ঠার সাময়িক সনদ বা অনুমতির মেয়াদ ৭ বছর। সেই হিসাবে অর্ধেকের বেশি সময় পার করেছে এসব বিশ্ববিদ্যালয়। বাকি সময়ের মধ্যে চালু করতে না পারলে অঙ্কুরেই বিলুপ্ত হয়ে যাবে এসব প্রতিষ্ঠান। অনুমোদন নিয়েও চালু না করা এমন বিশ্ববিদ্যালয় আছে ৭টি।একেকটি বিশ্ববিদ্যালয়ের অনুমোদন নিতে পূরণ করতে হয় আইনের প্রাথমিক বেশ কিছু শর্ত। এর মধ্যে আছে- আবেদন পর্বেই থাকতে হয় ২৫ হাজার বর্গফুটের বাড়ি। কোনো কোনো উদ্যোক্তা বিপুল অঙ্কের অর্থে ভবন ভাড়া নেন; আবার কেউ বা নিজস্ব বাড়ি ব্যবহার করেন। ৫ কোটি টাকা এফডিআর করতে হয় বিশ্ববিদ্যালয়ের নামে। গঠন করতে হয় ট্রাস্টি বোর্ড। প্রজেক্ট প্রোফাইল তৈরিসহ আরও বেশ কিছু ধকল পোহাতে হয়। প্রকল্প পরিদর্শনে মোটা অঙ্কের ফি দিতে হয়। সবমিলে আবেদনের কাজেই ব্যয় হয় বিপুল পরিমাণ অর্থ। এত কিছু পেরিয়ে অনুমোদন মেলা বিশ্ববিদ্যালয় চালু না করায় বিস্মিত ইউজিসির কর্মকর্তারা। এমন পরিস্থিতিতে বিশ্ববিদ্যালয়গুলোর ভাগ্য নির্ধারণে সর্বশেষ তথ্য শিক্ষা মন্ত্রণালয়কে জানানোর উদ্যোগ নিয়েছে সংস্থাটি। ইউজিসি চেয়ারম্যান অধ্যাপক ড. কাজী শহীদুল্লাহ যুগান্তরকে বলেন, একটি বেসরকারি বিশ্ববিদ্যালয় প্রতিষ্ঠার অনুমোদন পাওয়া অনেক কষ্টের। আবেদন করেও অনুমোদন না পাওয়ার সংখ্যা শতাধিক।দেশে বর্তমানে চালু আছে ৯৬টি বিশ্ববিদ্যালয়। সরকার অনুমতি দিয়েছে ১০৬টি। সেই হিসাবে ১০টি চালু নেই। তবে এগুলোর মধ্যে ৩টি চালুর পর মালিকানা দ্বন্দ্বসহ বেশ কিছু কারণে বন্ধ হয়ে গেছে। বাকি ৭টি অনুমোদন নেয়ার পরও চালু করা হয়নি। এর মধ্যে কয়েকটি অনুমোদন পাওয়ার পর ইউজিসির সঙ্গে যোগাযোগ পর্যন্ত করেনি। কোনোটির পক্ষ থেকে কয়েক বছর আগে সর্বশেষ যোগাযোগ করা হয়েছে। দু-একটি অন্যজনের কাছে বিক্রির চেষ্টাও হয়েছে বলে জানা গেছে।অনুমোদন নিয়ে চালু না করা প্রতিষ্ঠানগুলো হচ্ছে- ঢাকায় বেসরকারি রবীন্দ্র সৃজনকলা বিশ্ববিদ্যালয় (অনুমোদন-২০১৬), নারায়ণগঞ্জে রূপায়ণ একেএম শামসুজ্জোহা বিশ্ববিদ্যালয় (২০১৬), রাজশাহীতে আহসানিয়া মিশন বিজ্ঞান ও প্রযুক্তি বিশ্ববিদ্যালয় (২০১৮), খুলনা খান বাহাদুর আহছানউল্লা বিশ্ববিদ্যালয় (২০১৮), রাজশাহী শাহ মখদুম ম্যানেজমেন্ট ইউনিভার্সিটি (২০১৮), বরিশালে ট্রাস্ট ইউনিভার্সিটি (২০১৮), ঢাকায় মাইক্রোল্যান্ড ইউনিভার্সিটি অব সায়েন্স অ্যান্ড টেকনোলজি (২০২০)।প্রস্তাবিত রবীন্দ্র সৃজনকলা বিশ্ববিদ্যালয়ের ট্রাস্টি বোর্ডের (বিওটি) চেয়ারম্যান ছিলেন প্রয়াত শিক্ষাবিদ অধ্যাপক ড. আনিসুজ্জামান। ভারপ্রাপ্ত চেয়ারম্যান হিসেবে আছেন বরেণ্য শিল্পী রেজওয়ানা চৌধুরী বন্যা। সদস্যদের একজন ইউজিসির সাবেক চেয়ারম্যান অধ্যাপক নজরুল ইসলাম। অধ্যাপক নজরুল শুক্রবার যুগান্তরকে বলেন, বিশ্ববিদ্যালয়টি অনুমোদন নেয়া হয়েছিল কেরানীগঞ্জে। কিন্তু সেখানে কী করে চলবে এটি। এজন্য অনেক চেষ্টা করে উত্তরায় পরিচালনার অনুমতি নেয়া হয়েছে। অফিস চালানো হচ্ছে বনানীতে। জানুয়ারিতে কার্যক্রম শুরুর একটা উদ্যোগ নেয়া হবে।ইউজিসি কর্মকর্তারা জানান, নারায়ণগঞ্জের রূপায়ণ একেএম শামসুজ্জোহা বিশ্ববিদ্যালয়ের পক্ষ থেকে ২ বছর আগে একবার ইউজিসিতে যোগাযোগ করা হয়। এরপর বিশ্ববিদ্যালয়টির সর্বশেষ অবস্থা আর তাদের জানা নেই। প্রতিষ্ঠার ৩ বছর পর কার্যক্রম শুরুর উদ্যোগ নেয় রাজশাহীর আহসানিয়া মিশন বিজ্ঞান ও প্রযুক্তি বিশ্ববিদ্যালয়। কয়েক দিন আগে ক্যাম্পাস পরিদর্শন করেছে ইউজিসির একটি দল। খুলনার খান বাহাদুর আহছানউল্লা বিশ্ববিদ্যালয় চালুর আগেই মালিকানা নিয়ে দ্বন্দ্ব শুরু হয়েছে। যদিও প্রতিষ্ঠানটি দেখভালের দায়িত্বপ্রাপ্ত কাজল চক্রবর্তী নামে একজন যুগান্তরকে জানান, দ্বন্দ্বের অভিযোগ সঠিক নয়। রাজশাহীর শাহ মখদুম ম্যানেজমেন্ট ইউনিভার্সিটির ক্যাম্পাস পরিদর্শন করে ইউজিসির দল। আইন অনুযায়ী প্রতিষ্ঠানটির পর্যাপ্ত জায়গা সংবলিত ভবন নেই। অন্যদিকে প্রোগ্রামের আবেদন করেছিল। বিশেষজ্ঞ দল দিয়ে ইউজিসি তা মূল্যায়ন করিয়ে রেখেছে। কিন্তু উদ্যোক্তাদের কেউ গত ১ বছরে যোগাযোগ করেনি। বরিশালের ট্রাস্ট ইউনিভার্সিটিরও একই দশা। অবশ্য প্রতিষ্ঠানের উপ-রেজিস্ট্রার আমিনুল ইসলাম শনিবার জানান, প্রতিষ্ঠানটি চালু করতে যে ভবন ভাড়া নেয়া হয়েছিল সেটি রেল বিভাগ অধিগ্রহণ করে নেয়। এরপর বিওটি নতুন ভবন নিয়েছে। জানুয়ারিতে সেশন শুরুর চিন্তা আছে। উত্তরায় অনুমোদন পাওয়া মাইক্রোল্যান্ড ইউনিভার্সিটি অব সায়েন্স অ্যান্ড টেকনোলজির করোনার মধ্যে ২ জুন অনুমোদন পায়।আরও তিনটি বিশ্ববিদ্যালয় কার্যক্রম চালাচ্ছে না। এগুলো হচ্ছে- কুইন্স, ইবাইস, ইউনিভার্সিটি অব কুমিল্লা। একটি তদন্ত কমিটির সুপারিশে প্রথমটি ২০০৬ সালে সরকার বন্ধ করে দিয়েছিল। পরে মামলার রায়সহ নানা কায়দা করে এটি ২০১৬ সালে চালুর অনুমতি পায়। অনুমতিপত্রে ১ বছরের মধ্যে চালুর কথা ছিল। পরের দুটি মালিকানা দ্বন্দ্বে এগোতে পারেনি। উভয় প্রতিষ্ঠান একাধিক মামলায় জর্জরিত।তবু প্রতিষ্ঠার আবেদন : জানা গেছে, এরপরও নতুন করে বিশ্ববিদ্যালয় প্রতিষ্ঠা করতে চায় আরও ১০৯টি গ্রুপ। এগুলোর মধ্যে সর্বশেষ ১৯টি পরিদর্শন করে প্রতিবেদন মন্ত্রণালয়ে পাঠিয়েছে ইউজিসি। আরও ৩টি প্রতিষ্ঠান পরিদর্শন বাকি আছে।",20/9/2020,education
নর্থ সাউথ ইউনিভার্সিটিতে ‘জেন্ডার মেইন্সট্রিমিং’ বইয়ের ভার্চুয়াল লঞ্চিং,"‘জেন্ডার মেইন্সট্রিমিং ইন পলিটিক্স, অ্যাডমিনিস্ট্রেসন অ্যান্ড ডেভেলপমেন্ট ইন সাউথ এশিয়া’ বইয়ের মোড়ক উন্মোচন উপলক্ষে শনিবার নর্থ সাউথ বিশ্ববিদ্যালয়ের সাউথ এশিয়ান ইন্সটিটিউট অব পলিসি অ্যান্ড গভর্নেন্স (এসআইপিজি) একটি অনলাইন সভার আয়োজন করে।



বইটিতে নারীদের রাজনীতি, প্রশাসন এবং উন্নয়নের সঙ্গে সম্পক্ততার বিষয়টিকে সরকারের নীতি এবং শাসনগত ব্যবস্থার দৃষ্টিকোণ থেকে বিশ্লেষণ করা হয়েছে এবং এ বিষয়ে সরকারের বিভিন্ন পদক্ষেপ সম্পর্কে আলোচনা করা হয়েছে। বইটির বেশিরভাগ অধ্যায়ই ২০১৭ সালে নর্থ সাউথ বিশ্ববিদ্যালয়ে এসআইপিজি আয়োজিত জেন্ডার মেইন্সট্রিমিং বিষয়ক একটি আন্তর্জাতিক কনফারেন্সে আলোচিত হয়েছিল। অধ্যায়গুলো বাংলাদেশ, ভুটান, ভারত, মালদ্বীপ, পাকিস্তান এবং শ্রীলঙ্কার প্রেক্ষাপটে রচিত।আলোচনায় সূচনা বক্তব্য দেন এসআইপিজির ডিরেক্টর অধ্যাপক শেখ তৌফিক এম হক। সম্পাদকমণ্ডলীর পক্ষে বক্তব্য রাখেন নরওয়ের বারগেন বিশ্ববিদ্যালয়ের অধ্যাপক ইশতিয়াক জামিল। এরপর লেখকগণ তাদের নিজ নিজ রচনার উপর সংক্ষিপ্ত আলোচনা করেন। সভায় বইটির উপর আলোচনায় অংশ নেন ভারতের ড. বি আর আম্বেদকার বিশ্ববিদ্যালয়ের অধ্যাপক কৃষ্ণা মেনন এবং বাংলাদেশ ইন্সটিটিউট অব ডেভলপমেন্ট স্টাডিজের সিনিয়র রিসার্চ ফেলো ড. নাজনিন আহমেদ।সভায় আলোচকগণ বলেন, বইটিতে দক্ষিণে এশিয়ায় নারীদের সমাজে বিশেষত রাজনীতি, প্রশাসন এবং উন্নয়নের মাইক্রো এবং ম্যাক্রো পর্যায়ে অন্তর্ভুক্তির ক্ষেত্রে সরকারের নীতিমালা, নীতিমালা প্রণয়য়ের পদ্ধতি, এবং বাস্তবায়নের ক্ষেত্রে প্রতিবন্ধকতাসমূহ নিয়ে আলোচনা করা হয়েছে। লেখকগণ তাদের নিজ নিজ দেশের পরিপ্রেক্ষিতে গবেষণামূলক তথ্য উপাত্তের ভিত্তিতে বইয়ের বিভিন্ন অধ্যায় লিখেছেন যা বইটিকে শিক্ষাবিদ থেকে শুরু করে সরকারের নীতি প্রণয়ন এবং বাস্তবায়নের সঙ্গে জড়িত সবার জন্যই উপযোগী করে তুলেছে।অনলাইন এই আলোচনায় নর্থ সাউথ বিশ্ববিদ্যালয়ের উপাচার্য অধ্যাপক আতিকুল ইসলাম প্রধান অতিথি হিসেবে উপস্থিত ছিলেন। সভায় সমাপনী বক্তব্য রাখেন ড. এম মাহফুজুল হক।",20/9/2020,education
খরচ চালাতে এফডিআর ভাঙার আবেদন,"করোনা মহামারীর কারণে চরম আর্থিক সংকটে পড়েছে বেসরকারি বিভিন্ন বিশ্ববিদ্যালয়। এ সংকট থেকে উত্তরণে প্রতিষ্ঠানগুলো গচ্ছিত স্থায়ী আমানত (এফডিআর) ভাঙতে চাচ্ছে। কিছু প্রতিষ্ঠান ওই আমানত থেকে পাওয়া সুদের অর্থ তুলতে চাচ্ছে। আবার কিছু প্রতিষ্ঠান ঋণ হিসেবে তুলতে চাচ্ছে এ অর্থ। এ দুই ধরনের অর্থ দিয়ে তারা করোনাকালে বিশ্ববিদ্যালয়ের ব্যয় নির্বাহ করতে চাচ্ছে। এ ব্যাপারে শিক্ষা মন্ত্রণালয় এবং বিশ্ববিদ্যালয় মঞ্জুরি কমিশনে (ইউজিসি) লিখিত ও মৌখিক আবেদন করেছে বেশ কিছু প্রতিষ্ঠান।



বিষয়টি নিশ্চিত করেছেন ইউজিসি চেয়ারম্যান অধ্যাপক ড. কাজী শহীদুল্লাহ। বুধবার তিনি যুগান্তরকে বলেন, এফডিআর ভেঙে টাকা তুলে খরচ নির্বাহের জন্য কয়েকটি বিশ্ববিদ্যালয় যোগাযোগ করেছে। তবে আইনে এ ধরনের কোনো সুযোগ আছে কিনা সেটা দেখা প্রয়োজন। আইনি দিক পর্যালোচনা করে করণীয় সম্পর্কে মন্ত্রণালয়ে সুপারিশ পাঠানো হবে।সূত্র জানায়, বেসরকারি বিশ্ববিদ্যালয় আইন অনুযায়ী ঢাকা মহানগরীতে একটি বিশ্ববিদ্যালয়ের অনুমোদন পেতে ৫ কোটি টাকার এফডিআর করতে হয়। আর ঢাকার বাইরের মেট্রোপলিটন শহরে ৩ কোটি এবং মফস্বল বা জেলা-উপজেলা পর্যায়ে দেড় কোটি টাকার এফডিআর থাকতে হয়। করোনায় সংকটে পড়ে ইতোমধ্যে এ এফডিআর ভাঙতে ইউজিসিতে যোগাযোগ করা বিশ্ববিদ্যালয়ের মধ্যে রয়েছে- রাজশাহীর বরেন্দ্র বিশ্ববিদ্যালয়, গ্রিন ইউনিভার্সিটি এবং জামালপুরের একটি বিশ্ববিদ্যালয়। আর ফারইস্ট ইন্টারন্যাশনাল ইউনিভার্সিটির এফডিআর সংক্রান্ত আবেদন শিক্ষা মন্ত্রণালয়ে জমা পড়েছে। এ ব্যাপারে করণীয় নির্ধারণে ফাইলও উঠেছে। এ আবেদন করার আগে ওই বিশ্ববিদ্যালয় থেকে ইউজিসিতে যোগাযোগও করা হয়। সবমিলে ২১টি বিশ্ববিদ্যালয় এফডিআর ভেঙে গোটা ধার কিংবা ঋণ হিসেবে নিতে চান। এফডিআর থেকে প্রাপ্ত সুদও উঠানোর আবেদন করার ব্যাপারে যোগাযোগ করেছে বলে জানা গেছে।ইউজিসির পরিচালক (বেসরকারি বিশ্ববিদ্যালয়) ড. মো. ফখরুল ইসলাম যুগান্তরকে বলেন, বেশ কিছু বিশ্ববিদ্যালয় ইতোমধ্যে আমাদের সঙ্গে যোগাযোগ করেছে। এসব বিশ্ববিদ্যালয়ের বেশির ভাগেরই আয়-ব্যয় সমান ছিল। কারওবা আগে থেকেই আয় কম ছিল। এখন করোনাকালে কারও আয় বন্ধ হয়ে গেছে। আবার কারও আয় কমে গেছে। এ অবস্থায় শিক্ষক, কর্মকর্তা ও কর্মচারীদের বেতন-ভাতা দেয়া সম্ভব হচ্ছে না এসব প্রতিষ্ঠানের। তাই তারা স্থায়ী আমানত ভাঙতে চাচ্ছে। আমরা লিখিত আবেদন দিতে বলেছি।সূত্র জানায়, করোনাকালে মধ্যম সারির বিশ্ববিদ্যালয়গুলোর আয় ৭০-৮০ শতাংশ পর্যন্ত কমেছে। আর নতুন এবং কম সুনামধারী বিশ্ববিদ্যালয়ের আয় শতভাগ পর্যন্ত কমেছে। বড় বিশ্ববিদ্যালয়গুলোর আয়ও বেশ কমেছে। বড় বিশ্ববিদ্যালয়গুলোর একটি ইস্টওয়েস্ট। ইউজিসির পরিচালক ড. ফখরুল ইসলাম জানান, ওই বিশ্ববিদ্যালয় ব্যয় নির্বাহের জন্য ইতোমধ্যে চারটি সাধারণ এফডিআর ভেঙেছে। দেশে করোনাভাইরাসের প্রাদুর্ভাবের কারণে ১৭ মার্চ থেকে সব শিক্ষাপ্রতিষ্ঠান বন্ধ আছে। বন্ধের মেয়াদ ৩ অক্টোবর পর্যন্ত বাড়িয়েছে সরকার। করোনার কারণে প্রথমে সব বেসরকারি বিশ্ববিদ্যালয় পুরোপুরি বন্ধ ছিল। পরে বেসরকারি বিশ্ববিদ্যালয় সমিতির দাবির প্রেক্ষিতে মে মাস থেকে অনলাইনে ক্লাস, মূল্যায়ন, ভর্তিসহ সব শিক্ষা কার্যক্রম চালানোর অনুমতি মিলেছে। সে অনুযায়ী প্রায় ৮০ শতাংশ প্রতিষ্ঠান পরীক্ষা নিয়েছে। এরপর জুলাই থেকে অনলাইনে শুরু হয় সামার সেমিস্টারের ক্লাস। কিন্তু এ সেমিস্টারে ভর্তিতে বড় প্রভাব পড়েছে। বিশেষ করে অপেক্ষাকৃত নতুন এবং কম সুনামধারী বিশ্ববিদ্যালয় বেশি বিপাকে পড়েছে। দেখা গেছে, যে বিশ্ববিদ্যালয়ে গত বছর ‘সামার’ সেমিস্টারে ৩০০ শিক্ষার্থী ভর্তি হয়েছিল সেখানে এবার একশ’ থেকে দেড়শ’ ভর্তি হয়েছে। তবে নর্থ সাউথ ইউনিভার্সিটি, ব্র্যাক বিশ্ববিদ্যালয়, ইউনাইটেড ইন্টারন্যাশনাল ইউনিভার্সিটি (ইউআইইউ), ইন্ডিপেনডেন্ট ইউনিভার্সিটি বাংলাদেশের মতো বিশ্ববিদ্যালয়ে শিক্ষার্থী ভর্তিতে তেমন একটা পার্থক্য হয়নি বলে জানা গেছে।রাজধানীর সোনারগাঁও ইউনিভার্সিটির প্রতিষ্ঠাতা প্রকৌশলী আবদুল আজিজ যুগান্তরকে বলেন, জুলাইয়ে এইচএসসি পরীক্ষার ফল দেয়া হয়। এরপর বিশ্ববিদ্যালয়গুলো সামার ও ফল সেমিস্টারে বড়সংখ্যক শিক্ষার্থী পাওয়া যায়। এ বছর এ পরীক্ষাই হয়নি। এ কারণে শিক্ষার্থী ভর্তি নেই বললেই চলে। আর আগে পাস করা শিক্ষার্থীরাও ভর্তিতে আগ্রহী নয়। কেননা, অনেকের বাবা-মায়ের চাকরি নেই। কারও ব্যবসা খারাপ। আমাদের প্রতিষ্ঠানে নিম্ন মধ্যবিত্ত এবং মধ্যবিত্ত পরিবারের সন্তান বেশি পড়ে। অনেকে টিউশনি বা খণ্ডকালীন চাকরি করে লেখাপড়া করে। এক্ষেত্রেও শিক্ষার্থীরা উপেক্ষিত হয়েছে। সবমিলে বিশ্ববিদ্যালয়ের আয় প্রায় ৭০ শতাংশ কমেছে। তবে বিশ্ববিদ্যালয় যদি অনলাইনে ভর্তি ও ক্লাস-পরীক্ষার অনুমতি না দিত তা হলে এ আয়ও হতো না। তখন বিশ্ববিদ্যালয়ের পরিস্থিতি আরও খারাপ হয়ে যেতে পারত। অনলাইন ক্লাসের অনুমতি দেয়ায় সরকারকে ধন্যবাদ জানাই।বর্তমানে দেশে বেসরকারি বিশ্ববিদ্যালয়ের সংখ্যা ১০৬টি। তবে শিক্ষা কার্যক্রম চালু আছে ৯৬টিতে। করোনায় আয় কমে যাওয়ায় অনেক বিশ্ববিদ্যালয় তাদের জনবল কমাচ্ছে। আবার কোনো প্রতিষ্ঠান শিক্ষক-কর্মকর্তা-কর্মচারীদের বেতন কমিয়েছে। বিদ্যমান পরিস্থিতিতে সবচেয়ে বেশি সমস্যায় আছে অস্থায়ী ক্যাম্পাসে পরিচালিত বিশ্ববিদ্যালয়গুলো। কারণ মাস শেষে বড় অঙ্কের ভবন ভাড়া পরিশোধ করতে হচ্ছে। নতুন বিশ্ববিদ্যালয়গুলোও নানা ধরনের সংকটে আছে। জানা গেছে, এমন সংকটের কারণে গ্রিন রোডে অবস্থিত একটি বিশ্ববিদ্যালয় ইতোমধ্যে একটি ভবন ছেড়ে দিয়েছে। সিদ্ধেশ্বরী ও ধানমণ্ডিতে ক্যাম্পাস থাকা একটি বিশ্ববিদ্যালয় বড় ধরনের জনবল কমিয়েছে। আর শুক্রাবাদে পরিচালিত একটি বিশ্ববিদ্যালয় ‘কায়দা’ করে শিক্ষক-কর্মকর্তাদের কাছ থেকে লিখিত নিয়ে বেতন কম দিচ্ছে। বনানীতে অবস্থিত একটি বিশ্ববিদ্যালয় জনবলকে ৭০ শতাংশ বেতন দিচ্ছে। এমন নানা ফন্দি-ফিকির করে চলছে বিশ্ববিদ্যালয়গুলো।এ প্রসঙ্গে বেসরকারি বিশ্ববিদ্যালয় সমিতির সভাপতি ও ফারইস্ট ইউনিভার্সিটির বোর্ড অব ট্রাস্টিজের চেয়ারম্যান শেখ কবির হোসেন বলেন, করোনার কারণে বিশ্ববিদ্যালয়গুলোতে একটা সংকটাপন্ন অবস্থা বিরাজ করছে। অনেক প্রতিষ্ঠান ঠিকমতো বেতন-ভাতা দিতে পারছে না। শিক্ষার্থী ভর্তি হলে বা বিদ্যমান শিক্ষার্থীরা পাওনা পরিশোধ করলে এ সমস্যা থাকত না। তিনি জানান, সমিতি থেকে নতুন প্রায় ২৫টি বিশ্ববিদ্যালয়ের তথ্য সংগ্রহ করে দেখা গেছে, সেখানে সামার সেমিস্টারে গত বছরের তুলনায় প্রায় ৮০ শতাংশ ভর্তি কমেছে। সমস্যায় পড়েই এখন কেউ কেউ তাদের এফডিআর ভাঙার ইচ্ছা প্রকাশ করেছে। ব্যাপারটি ইউজিসি বা মন্ত্রণালয়ের ভেবে দেখা উচিত। পাশাপাশি এ সংকটময় মুহূর্তে সরকার বিশ্ববিদ্যালয়গুলোকে প্রণোদনা হিসেবে সুদবিহীন ঋণ দিতে পারে। এ ব্যাপারে আবেদন করেও আমরা কোনো সাড়া পাইনি। এ কারণে এফডিআরের অর্থটি ঋণ হিসেবেও সরকার দেয়ার চিন্তা করতে পারে।",20/9/2020,education
বেসরকারিভাবে প্রথম বিএসসি ইন এগ্রিকালচার প্রোগ্রাম চালু করে আইইউবিএটিতে,"সারা দেশে কৃষিবিদদের চাহিদা দিন দিন বাড়ছে। কৃষিতে পড়াশোনা করে নিঃসন্দেহে ভালো ক্যারিয়ার গড়া যায়। এর কারণ মানুষের খাবার উৎপাদনের সঙ্গে সংশ্লিষ্ট তাই এ বিষয়ে দক্ষ গ্র্যাজুয়েটদের চাহিদা কখনও কমবে না।



প্রাকৃতিক সৌন্দর্যমণ্ডিত গ্রিন ক্যাম্পাস দেশের অন্যতম সেরা বিশ্ববিদ্যালয় ইন্টারন্যাশনাল ইউনিভার্সিটি অব বিজনেস অ্যাগ্রিকালচার অ্যান্ড টেকনোলজির বিএসসি ইন এগ্রিকালচার ৪ বছর মেয়াদি ব্যাচেলর প্রোগ্রাম ব্যাপক জনপ্রিয়তা অর্জন করেছে।বাংলাদেশে প্রথম বেসরকারিভাবে বিএসসি ইন এগ্রিকালচার প্রোগ্রামের জোয়ার শুরু হয়েছে মূলত আইইউবিএটির হাত ধরে। ঢাকা বিশ্ববিদ্যালয়ের অধ্যাপক ও আইবিএর সাবেক পরিচালক শিক্ষাবিদ ড. এম আলিমউল্যা মিয়ান ১৯৯১ সালে আইইউবিএটি প্রতিষ্ঠা করেন। কৃষিতে দক্ষ জনসম্পদ গড়ে তুলতে আইইউবিএটি বাংলাদেশে ১৯৯৬ সালে বেসরকারি বিশ্ববিদ্যালয় হিসেবে সর্বপ্রথম ৪ বছর মেয়াদি স্নাতক প্রোগ্রাম শুরু করে।ব্যাচেলর অফ সাইন্স ইন এগ্রিকালচার পাস করে সরকারি ও বেসরকারি অনেক ভালো ও প্রতিষ্ঠিত প্রতিষ্ঠানে চাকরি পাওয়া যায়। জাতিসংঘের খাদ্য ও কৃষি সংস্থা, আন্তর্জাতিক ধান গবেষণা ইন্সটিটিউট, সার্ক অ্যাগ্রিকালচার সেন্টারসহ বিভিন্ন আন্তর্জাতিক প্রতিষ্ঠানে চাকরির সুযোগ থাকছে। বিসিএস পরীক্ষায় কৃষি গ্র্যাজুয়েটরা টেকনিক্যাল ক্যাডারে বিশেষ সুযোগ পাচ্ছেন। তারা উপজেলাগুলোতে কৃষি সম্প্রসারণ কর্মকর্তা হিসেবে যোগ দেন। সাধারণ ক্যাডারে কৃষিবিদদের সংখ্যাও লক্ষণীয়। এরপরই কৃষিবিদদের খুব পছন্দের জায়গা হলো সরকারি কৃষি গবেষণা প্রতিষ্ঠান। বাংলাদেশ কৃষি গবেষণা ইন্সটিটিউট, বাংলাদেশ পরমাণু কৃষি গবেষণা ইন্সটিটিউট, বাংলাদেশ ধান গবেষণা ইন্সটিটিউট, বাংলাদেশ ইক্ষু গবেষণা ইন্সটিটিউট, বাংলাদেশ তুলা গবেষণা ইন্সটিটিউট, মৃত্তিকা গবেষণা উন্নয়ন প্রতিষ্ঠান, বাংলাদেশ পাট গবেষণা ইন্সটিটিউট, বাংলাদেশ বন গবেষণা ইন্সটিটিউট এবং বাংলাদেশ চা গবেষণা ইন্সটিটিউটে বৈজ্ঞানিক কর্মকর্তা হিসেবে যোগ দেওয়া যায়।তাছাড়া উন্নয়নমূলক প্রতিষ্ঠানেও ক্যারিয়ার গড়া যায়। বাংলাদেশ পল্লী উন্নয়ন বোর্ড, বাংলাদেশ একাডেমি ফর রুরাল ডেভেলপমেন্ট, তুলা বোর্ড, চা বোর্ড, পল্লী উন্নয়ন একাডেমি, বাংলাদেশ বিজ্ঞান ও শিল্প গবেষণা কাউন্সিলেও কৃষিবিদেরা সুনামের সঙ্গে কাজ করছেন। অন্যান্য ব্যাংক তো বটেই, সরকারের বিশেষায়িত ব্যাংক। এ ছাড়া সার কারখানা, চিনিকল, বীজ প্রত্যয়ন এজেন্সি, কীটনাশক তৈরির কারখানা, ব্র্যাক, ব্রিটিশ আমেরিকান টোব্যাকো কোম্পানিতেও কাজ করছেন কৃষিবিদেরা। এসিআই, অ্যাগ্রো মেটাল, সিনজেনটা, লাল তীরসহ বিভিন্ন বেসরকারি গবেষণা ও বীজ উৎপাদন প্রতিষ্ঠানে ক্যারিয়ার সুযোগ আছে। কৃষি বিষয়ে পাঠদানের জন্য কলেজেও শিক্ষক হতে পারেন।আইইউবিএটির সাথে বিভিন্ন আন্তর্জাতিক সংস্থা যেমন- অ্যাসোসিয়েশন অব কমনওয়েল্থ ইউনিভার্সিটিজ (এসিইউ), ইংল্যান্ড, রিজিওনেল সেন্টার অব এক্সর্পাটাইজ অন সাসটেইনএবল ডেভেলপমেন্ট (ইউএনইউআইএএস), ইউনাইটেড নেশনস, ওয়ার্ল্ড পোলট্রি সায়েন্স অ্যাসোসিয়েশন, ওয়ার্ল্ড ওয়াইড অপরচুনিটি ফর অর্গানিক ফার্মিং ইউকে ইত্যাদি। বিশ্বে ১০৫টি বিশ্ববিদ্যালয়য়ের সাথে আইইউবিএটির সহযোগিতার সম্পর্ক রয়েছে। আইইউবিএটি থেকে বিদেশি বিশ্ববিদ্যালয়য়ের ক্রেডিট ট্রান্সফার করার গ্রহণযোগ্যতা রয়েছে। এছাড়াও আইইউবিএটির গ্রাজুয়েটরা বিদেশের যে কোনো দেশে উচ্চ শিক্ষা গ্রহণ করতে পারে।বর্তমান সময়ের সঙ্গে তাল মিলিয়ে চলতে পুরুষদের পাশাপাশি নারীরাও কৃষি পেশায় নিজেদেরকে নিয়োজিত করছেন। অতীতের ধ্যান-ধারণাকে ভুল প্রমাণিত করে আজকের মেয়েরা এগিয়ে আসছেন কৃষি শিল্পের বিকাশের জন্য। অনেক মেয়েরা আছেন যারা দেশি-বিদেশি আন্তর্জাতিক মানের প্রতিষ্ঠানে বড় বড় পদে র্কমরত আছেন।আইইউবিএটির ব্যাচেলর অফ সাইন্স ইন এগ্রিকালচার প্রোগ্রামের সকল শিক্ষক পিএইচডি ডিগ্রীধারী। এই প্রগ্রামের প্রধান উদ্দেশ্য হলো দেশ এবং বিশ্বে কৃষি সেক্টরের জন্য জ্ঞানী এবং পেশাগতভাবে দক্ষ জনশক্তি তৈরি করা।আইইউবিএটি ‘প্রত্যয়’: যোগ্যতাসম্পন্ন প্রত্যেক ব্যক্তির জন্য উচ্চশিক্ষার নিশ্চয়তা- প্রয়োজনে মেধাবী তবে অসচ্ছলদের জন্য অর্থায়ন। এসএসসি এবং এইচএসসি বা সমমানের পরীক্ষার ফলাফলের ওপর ভিত্তি করে ১০০% পর্যন্ত মেধা বৃত্তি। মেয়েদের উচ্চ শিক্ষায় উৎসাহিত করতে ১৫% স্পেশাল বৃত্তিসহ বিভিন্ন ক্যাটাগরিতে ৯০টি বৃত্তি দেয়া হয়।করোনা মহামারিতে নতুন ভর্তিচ্ছু শিক্ষার্থীদের পাশে দাঁড়িয়ে দৃষ্টান্ত স্থাপন করেছে দেশের অন্যতম এই বিশ্ববিদ্যালয়। ‘ফল সেমিস্টারে’ ভর্তিচ্ছু শিক্ষার্থীদের ভর্তি ফির ওপর শতকরা ৭৫ ভাগ এবং টিউশন ফির ওপর শতকরা ১৫ ভাগ কমানোর ঘোষণা দিয়েছে আইইউবিএটি। এছাড়াও মেধাবি তবে অসচ্ছলদের জন্য অর্থায়ন। মোট কথা এখানে পড়াশোনা করার জন্য অধিকাংশ শিক্ষার্থীই আর্থিক সহযোগিতা পাচ্ছেন।আইইউবিএটিতে পড়তে চাইলে কৃষি ডিপ্লোমা/এইচএসসি বিজ্ঞান বিভাগ/ ‘এ’ লেভেল থেকে ন্যূন্যতম জিপিএ ৩.০ থাকতে হবে। কৃষি ডিপ্লোমার চুড়ান্ত পরীক্ষায় অংশগ্রহণকারী শিক্ষার্থী আবেদন করতে পারবেন।কৃষি তাদেরই পড়া উচিত, যারা মাটি ও উদ্ভিদের সঙ্গে থাকতে চান। দেশ-বিদেশে গবেষণা করে নতুন জাত উদ্ভাবন, ফসলের প্রক্রিয়াজাত করে খাদ্যের মূল্যমান বৃদ্ধি, কৃষি বিপণন ও রপ্তানি কিংবা কৃষি উদ্যোক্তা হতে ইচ্ছুক শিক্ষার্থীরা কৃষি নিয়ে পড়তে পারেন।আইইউবিএটি সম্পর্কে আরো জানতে ঘুরে আসতে পারেন উত্তরা মডেল টাউন (আশুলিয়া অভিমুখী হাইওয়ে) সেক্টর ১০, উত্তরা ঢাকায় অবস্থিত বিশ্ববিদ্যালয়ের সুবিশাল সবুজ ক্যাম্পাস। আইইউবিএটির ওয়েবসাইট www.iubat.edu -এ যাবতীয় তথ্য দেওয়া আছে।
",20/9/2020,education
চার্জ গঠনসংক্রান্ত আদেশ মঙ্গলবার,"বাংলাদেশ প্রকৌশল বিশ্ববিদ্যালয়ের (বুয়েট) ছাত্র আবরার ফাহাদ রাব্বী হত্যা মামলায় চার্জ গঠনসংক্রান্ত আদেশের জন্য আগামী মঙ্গলবার (১৫ সেপ্টেম্বর) দিন ধার্য করেছেন আদালত। বুধবার অবশিষ্ট ৯ আসামির পক্ষে অব্যাহতির শুনানি শেষে ঢাকার দ্রুত বিচার ট্রাইব্যুনাল-১ এর বিচারক আবু জাফর মো. কামরুজ্জামান ওই দিন ধার্য করেন।



এদিন কারাগারে থাকা ২২ আসামিকে আদালতে হাজির করা হয়। তাদের মধ্যে ৯ আসামির পক্ষে অব্যাহতির শুনানি করেন তাদের আইনজীবীরা। এর আগে ২ সেপ্টেম্বর ১৩ আসামির পক্ষে অব্যাহতির শুনানি করেন তাদের আইনজীবীরা। মামলায় তিন আসামি পলাতক। এদিন রাষ্ট্রপক্ষে আইনজীবী এহেসানুল হক সমাজী ও মো. আবু আবদুল্লাহ ভূঞা আসামিদের বিরুদ্ধে চার্জ গঠনের শুনানি করেন। চার্জ গঠনের যথেষ্ট উপাদান রয়েছে বলে তারা আসামিদের বিরুদ্ধে চার্জ গঠনের আবেদন জানান।আদালত সূত্র জানায়, ১৮ মার্চ ঢাকা মহানগর দায়রা জজ কেএম ইমরুল কায়েশ মামলাটি বদলির আদেশ দেন। এর আগে ২১ জানুয়ারি এ মামলার চার্জশিট (অভিযোগপত্র) গ্রহণ করেন আদালত। ১৩ নভেম্বর আদালতে এ চার্জশিট দাখিল করে ঢাকা মহানগর গোয়েন্দা পুলিশ (ডিবি)। ২৫ জনকে অভিযুক্ত করে চার্জশিট দেয়া হয়। এরমধ্যে ১১ আসামি সরাসরি হত্যাকাণ্ডে অংশ নেন। বাকি ১৪ জন বিভিন্নভাবে সম্পৃক্ততার কারণে চার্জশিটে অন্তর্ভুক্ত করা হয়। বর্তমানে এ মামলায় ২৫ জনের মধ্যে তিন আসামি পলাতক রয়েছেন। এরা হলেন- বুয়েট শিক্ষার্থী মোর্শেদুজ্জামান জিসান, এহতেশামুল রাব্বি তানিম ও মোস্তবা রাফিদ। বাকিরা কারাগারে।মামলার চার্জশিটে বলা হয়, আসামিরা পরস্পর যোগসাজশে শিবির সন্দেহে আবরারের বিরুদ্ধে মিথ্যা, বানোয়াট, ভিত্তিহীন অভিযোগ এনে নির্মমভাবে পিটিয়ে হত্যা করে। আবরারের বাবা মো. বরকত উল্লাহ বাদী হয়ে ৭ অক্টোবর রাজধানীর চকবাজার থানায় মামলাটি করেন।",20/9/2020,education
ফসল কাটা-পরবর্তী অপচয় কমাতে বাকৃবির অনলাইন কর্মশালা,"বাংলাদেশের কৃষিক্ষেত্রে উন্নয়নের জন্য ফসল কাটা পরবর্তী অপচয় কমানোর জন্য উদ্ভাবিত প্রযুক্তিগুলোর মধ্যে বিএইউ-এসটিআর ড্রায়ার ও হারমেটিক স্টোরেজ সিস্টেম খুবই কার্যকর।



বুধবার অনলাইনভিত্তিক জুম প্ল্যাটফর্মে আয়োজিত এক কর্মশালায় প্রধান অতিথির বক্তব্যে বাংলাদেশ সরকারের কৃষি মন্ত্রণালয়ের সচিব মো. নাসিরুজ্জামান এসব কথা বলেন।ফিড দি ফিউচার প্রোগ্রাম ও ইউএসআইডি’র অর্থায়নে বাংলাদেশ কৃষি বিশ্ববিদ্যালয় (বাকৃবি) ও আমেরিকার কানসাস স্টেট বিশ্ববিদ্যালয় এবং ইলিয়ন বিশ্ববিদ্যালয় যৌথভাবে PostHarvest Loss Reduction lnnovation Lab (PHLIL)-Bangladesh Phase II নামে কর্মশালার আয়োজন করে। কর্মশালার প্রথম পর্বে মূল প্রবন্ধ উপস্থাপন করেন প্রকল্পের প্রিন্সিপাল ইনভেস্টিগেটর ও বাকৃবির কৃষি শক্তি ও যন্ত্র বিভাগের অধ্যাপক ড. মো. মঞ্জুরুল আলম। অনুষ্ঠানে প্রধান পৃষ্টপোষক ছিলেন বাংলাদেশ কৃষি বিশ্ববিদ্যালয়ের ভিসি অধ্যাপক ড. লুৎফুল হাসান।বিশেষ অতিথি ছিলেন আমেরিকার ইলিয়ন বিশ্ববিদ্যালয়ের অধ্যাপক ড. এলেক্স উইনটার নেলসন ও কানসাস স্টেট বিশ্ববিদ্যালয়ের ড. জাগের হারবে।দ্বিতীয় পর্বের প্যানেল আলোচনায় বিশেষজ্ঞ আলোচক হিসেবে কৃষি সম্প্রসারণ অধিদফতরের মহাপরিচালক ড. মো. আবদুল মুঈদ, বাংলাদেশ কৃষি উন্নয়ন কর্পোরেশনের (বিএডিসি) সদস্য পরিচালক (বীজ ও উদ্যান) মো. নূরনবী সরদার উপস্থিত ছিলেন।",20/9/2020,education
চাঁদপুরে বিজ্ঞান ও প্রযুক্তি বিশ্ববিদ্যালয় স্থাপনে সংসদে বিল পাস,"বিজ্ঞান ও প্রযুক্তি শিক্ষায় বিশ্বের সঙ্গে সঙ্গতি রক্ষা ও সমতা অর্জন এবং জাতীয় পর্যায়ে উচ্চশিক্ষা ও আধুনিক জ্ঞানচর্চার সুযোগ সৃষ্টি ও সম্প্রসারণে চাঁদপুর বিজ্ঞান ও প্রযুক্তি বিশ্ববিদ্যালয় নামে একটি বিশ্ববিদ্যালয় স্থাপনের জন্য জাতীয় সংসদে বিল পাস হয়েছে।



বুধবার শিক্ষামন্ত্রী ডা. দীপু মনি ‘চাঁদপুর বিজ্ঞান ও প্রযুক্তি বিশ্ববিদ্যালয় বিল-২০২০’ পাসের প্রস্তাব করলে তা কণ্ঠভোটে পাস হয়। ডেপুটি স্পিকার মো. ফজলে রাব্বী মিয়ার সভাপতিত্বে অধিবেশনে ওই বিলের ওপর বিরোধীদলীয় সদস্যদের আনা জনমত যাচাই ও বাছাই কমিটিতে পাঠানোর প্রস্তাব কণ্ঠভোটে নাকচ হয়। গত ১২ জুন শিক্ষামন্ত্রী বিলটি সংসদে উত্থাপন করেন। পাস হওয়া বিলটিতে ৫৪টি ধারা রয়েছে। সংক্ষিপ্ত শিরোনাম, প্রবর্তন, সংজ্ঞা ছাড়াও আচার্য, উপাচার্যের দায়িত্ব কর্তব্য, ট্রেজারার, সিন্ডিকেট, একাডেমিক কাউন্সিল এবং অর্থ কমিটি সম্পর্কিত বিধান আছে ওই আইনে। ওই আইনের আলোকে ১৪টি অনুচ্ছেদ নিয়ে বিশ্ববিদ্যালয়ের প্রথম সংবিধির খসড়া আইনের সঙ্গে সংযুক্ত করা হয়েছে।
বিলের উদ্দেশ্য ও কারণ সংবলিত বিবৃতিতে বলা হয়, বিজ্ঞান ও প্রযুক্তি শিক্ষায় বিশ্বের সঙ্গে সঙ্গতি রক্ষা ও সমতা অর্জন এবং জাতীয় পর্যায়ে উচ্চশিক্ষা ও আধুনিক জ্ঞানচর্চা, বিশেষ করে বিজ্ঞান ও প্রযুক্তির ক্ষেত্রে যথাযথ গুরুত্ব প্রদানসহ, পঠন-পাঠন ও গবেষণার সুযোগ সৃষ্টি ও সম্প্রসারণের লক্ষ্যে প্রধানমন্ত্রীর নির্দেশনার আলোকে মাধ্যমিক ও উচ্চশিক্ষা বিভাগ, শিক্ষা মন্ত্রণালয় থেকে চাঁদপুর জেলায় একটি বিজ্ঞান ও প্রযুক্তি বিশ্ববিদ্যালয় প্রতিষ্ঠার উদ্যোগ গ্রহণ করা হয়েছে।উচ্চশিক্ষার বিভিন্ন ক্ষেত্রে স্নাতক এবং স্নাতকোত্তর পর্যায়ে শিক্ষা, গবেষণা ও প্রশিক্ষণ এবং সম্প্রসারণ কার্যক্রমের অগ্রগতি সাধন এবং এ বিশ্ববিদ্যালয়ের বিজনেস ইনকিউবেটরের মাধ্যমে দেশে ও বিদেশে তথ্যপ্রযুক্তি খাতে নতুন নতুন উদ্যোক্তা সৃষ্টি, কর্মসংস্থান সম্প্রসারণ করে অর্থনৈতিক প্রবৃদ্ধির মাধ্যমে নির্ধারিত সময়ের মধ্যে দেশকে উন্নত দেশে রূপান্তর করার লক্ষ্যে চাঁদপুর বিজ্ঞান ও প্রযুক্তি বিশ্ববিদ্যালয় স্থাপন করা অতি প্রয়োজনীয় ও যুক্তিযুক্ত।
",20/9/2020,education
শিক্ষার্থী বেশি হলে ক্লাস নিতে হবে পালাক্রমে,"করোনা মহামারী পরিস্থিতির মধ্যে প্রাথমিক বিদ্যালয় খোলার আগে প্রধান শিক্ষকদের কিছু গাইডলাইন ফলো (অনুসরণ) করার নির্দেশনা দিয়েছে প্রাথমিক ও গণশিক্ষা মন্ত্রণালয়।



বুধবার সচিবালয়ে সাংবাদিকদের একথা জানান প্রাথমিক ও গণশিক্ষা সচিব আকরাম-আল-হোসেন।৩ অক্টোবর পর্যন্ত শিক্ষাপ্রতিষ্ঠান ছুটি থাকার বিষয়টি উল্লেখ করে সচিব বলেন, আমরা মনে করছি গ্রামে, রুট লেভেলে যেসব স্কুল আছে সেখানে এখনও পরিবেশ তৈরি হয়নি। এখনও অনেক সময় আছে। তবে স্কুল খোলার আগে প্রত্যেকটি স্কুলের প্রধান শিক্ষক কোন কোন গাইডলাইন ফলো (অনুসরণ) করবেন সেটি জানিয়ে দেয়া হয়েছে।গাইডলাইনের বিষয়ে সচিব বলেন, আমরা বলেছি- স্কুলগুলো পরিষ্কার করতে হবে। হাত ধোয়ার ব্যবস্থা থাকতে হবে। নিরাপত্তার জন্য মাস্ক নিশ্চিত করতে হবে।তিনি বলেন, যেসব স্কুলে শিক্ষার্থীর সংখ্যা বেশি সেখানে শিফটিং (পালাক্রমে) করতে হবে। একদিন এক শ্রেণিকে আনলে পরের দিন আরেক শ্রেণিকে আনতে হবে। এসব বিষয় বিবেচনায় নিয়ে স্কুল খোলার পরিকল্পনা করার নির্দেশনা আমরা দিয়েছি।আর এসব গাইডলাইন প্রত্যেকটি স্কুলের জন্য এবং এতে সহায়তা করবেন উপজেলা সহকারী প্রাথমিক শিক্ষা কর্মকর্তা। একই সঙ্গে গাইডলাইন অনুযায়ী স্কুলগুলো পরিচালিত হচ্ছে কিনা- তাও তদারকি করবেন।স্কুল খোলার ব্যাপারে এখনও কোনো সিদ্ধান্ত হয়নি জানিয়ে জানিয়ে সচিব বলেন, আমরা যখন মনে করব যে করোনা পরিস্থিতি স্বাভাবিক হয়ে আসছে, স্কুলগুলো খোলার মতো পরিবেশ সৃষ্টি হচ্ছে, তখন আমরা শিক্ষা মন্ত্রণালয়ের সঙ্গে বসে সিদ্ধান্ত নেব। এরপরই আমাদের প্রধান শিক্ষকদের, শিক্ষা কর্মকর্তাদের গাইডলাইন অনুসরণ করে স্কুলগুলো পরিস্কার-পরিচ্ছন্ন করে প্রস্তুতি গ্রহণ করার নির্দেশ দেব। ",20/9/2020,education
