"করোনায় শনাক্ত সাড়ে ৩ লাখ ছাড়াল, মৃত্যু ৪০","দেশে গত ২৪ ঘণ্টায় করোনা শনাক্ত হয়েছেন ১৭০৫ জন। এ নিয়ে এখন পর্যন্ত ৩ লাখ ৫০ হাজার ৬২১ জন শনাক্ত হলেন। গত ২৪ ঘণ্টায় করোনায় মারা গেছেন ৪০ জন।



ফলে করোনায় মোট মৃত্যু হল ৪৯৭৯ জনের। ২৪ ঘণ্টায় সুস্থ হয়েছেন ২১৫২ জন, এখন পর্যন্ত সুস্থ হয়েছেন ২ লাখ ৫৮ হাজার ৭১৭ জন।সোমবার স্বাস্থ্য অধিদফতরের অতিরিক্ত মহাপরিচালক অধ্যাপক ডা. নাসিমা সুলতানা স্বাক্ষরিত করোনাবিষয়ক সংবাদ বিজ্ঞপ্তিতে সর্বশেষ এসব তথ্য জানানো হয়েছে।বিজ্ঞপ্তিতে বলা হয়, গত ২৪ ঘণ্টায় নমুনা সংগ্রহ হয়েছে ১২ হাজার ৯৬৭টি, নমুনা পরীক্ষা করা হয়েছে ১৩ হাজার ৫৩টি। এখন পর্যন্ত ১৮ লাখ ৩৪ হাজার ৩২৩টি নমুনা পরীক্ষা করা হয়েছে।নমুনা পরীক্ষার মধ্যে গত ২৪ ঘণ্টায় শনাক্ত হয়েছেন এক হাজার ৭০৫ জন। গত ২৪ ঘণ্টায় শনাক্তের হার ১৩ দশমিক ০৬ শতাংশ এবং এখন পর্যন্ত ১৯ দশমিক ১১ শতাংশ।২৪ ঘণ্টায় শনাক্ত বিবেচনায় সুস্থতার হার ৭৩ দশমিক ৭৯ শতাংশ এবং মৃত্যুর হার এক দশমিক ৪১ শতাংশ।২৪ ঘণ্টায় মৃত্যুবরণকারীদের মধ্যে ২৭ জন পুরুষ এবং ১৩ জন নারী। এখন পর্যন্ত পুরুষ ৩৮৭৩ এবং নারী মৃত্যুবরণ করেছেন ১১০৬ জন।২৪ ঘণ্টায় মারা যাওয়াদের বয়স বিশ্লেষণে দেখা যায়, ৬০ ঊর্ধ্ব ২০ জন, ৫১ থেকে ৬০ বছরের মধ্যে ১০ জন, ৪১ থেকে ৫০ বছরের মধ্যে ৪ জন, ৩১ থেকে ৪০ বছরের মধ্যে ৩ জন, ২১ থেকে ৩০ বছরের মধ্যে ২ জন এবং ০ থেকে ১০ বছরের মধ্যে একজন রয়েছেন।বিভাগ বিশ্লেষণে দেখা গেছে, মৃত্যুবরণকারীদের মধ্যে ঢাকা বিভাগে ২৬ জন, চট্টগ্রাম বিভাগে ৯ জন, রংপুর বিভাগে ২ জন এবং রাজশাহী, খুলনা ও বরিশাল বিভাগে একজন করে রয়েছেন।২৪ ঘণ্টায় হাসপাতালে মৃত্যুবরণ করেছেন ৩৭ জন, মৃত অবস্থায় হাসপাতালে আনা হয়েছে একজনকে এবং বাড়িতে মৃত্যুবরণ করেছেন দুই জন।গত ২৪ ঘণ্টায় আইসোলেশনে রাখা হয়েছে ৩ হাজার ৩২৯ জনকে। বর্তমানে আইসোলেশনে আছেন ১৬ হাজার ৪০২ জন। ২৪ ঘণ্টায় আইসোলেশন থেকে ছাড়া পেয়েছেন ৬৬৩ জন।এখন পর্যন্ত ছাড়া পেয়েছেন ৬২ হাজার ৮৯১ জন। এখন পর্যন্ত আইসোলেশন করা হয়েছে ৭৯ হাজার ২৯৩ জনকে।প্রাতিষ্ঠানিক ও হোম মিলে ২৪ ঘণ্টায় কোয়ারেন্টিন করা হয়েছে এক হাজার ২৫৮ জনকে। বর্তমানে কোয়ারেন্টিনে আছেন ৪৬ হাজার ৯০৪ জন।
",22/9/2020,various
কোটিপতি গাড়িচালক আবদুল মালেক ১৪ দিনের রিমান্ডে,"স্বাস্থ্য অধিদফতরের কোটিপতি গাড়িচালক আবদুল মালেক ওরফে হাজী আবদুল মালেকের (৬৩) বিরুদ্ধে পৃথক দুই মামলায় মোট ১৪ দিনের রিমান্ডের আদেশ দিয়েছেন আদালত। সোমবার শুনানি শেষে ঢাকা মহানগর হাকিম শহিদুল ইসলাম রিমান্ডের এ আদেশ দেন।



এদিন বিকালে গাড়িচালক আবদুল মালেককে বরখাস্ত করা হয়েছে। স্বাস্থ্য অধিদফতরের মহাপরিচালক (ডিজি) ডা. আবুল বাশার মোহাম্মদ খুরশীদ আলম জানান, বিভিন্ন অপরাধে জড়িত থাকার কারণে তাকে চাকরি থেকে বরখাস্ত করা হয়। এদিকে স্বাস্থ্যসেবা বিভাগের সচিব আবদুল মান্নান বলেছেন, স্বাস্থ্য খাতে দুর্নীতি করে কেউ পার পাবে না। দুপুরে সচিবালয়ে স্বাস্থ্য মন্ত্রণালয়ের সভাকক্ষে কোভিড-১৯-এর দ্বিতীয় পর্যায়ে দেশের সার্বিক প্রস্তুতি প্রসঙ্গে একটি বিশেষ সভা শেষে প্রেস ব্রিফিংয়ে সাংবাদিকদের এ কথা বলেন তিনি।সোমবার আসামি আবদুল মালেককে আদালতে হাজির করে অস্ত্র ও জাল টাকা উদ্ধারে বিশেষ ক্ষমতা আইনের পৃথক দুই মামলায় সাত দিন করে ১৪ দিনের রিমান্ড আবেদন করা হয়। মামলার তদন্তকারী কর্মকর্তা তুরাগ থানার এসআই রুবেল শেখ আসামির রিমান্ডের এ আবেদন করেন। অপরদিকে আসামিপক্ষে রিমান্ড বাতিল চেয়ে জামিন আবেদন করা হয়। উভয় পক্ষের শুনানি শেষে আদালত আসামির জামিন আবেদন নাকচ করে রিমান্ডের ওই আদেশ দেন।রিমান্ড আবেদনে বলা হয়: আবদুল মালেক ডিজির (স্বাস্থ্য ও শিক্ষা) গাড়িচালক। এ ছাড়া তিনি বাংলাদেশ সরকারি গাড়িচালক সমিতির সভাপতি হিসেবে ২০-২৫ বছর দায়িত্ব পালন করে আসছেন। কর্মস্থলে তিনি খুবই প্রভাবশালী। এ ছাড়া তিনি দীর্ঘদিন জাল টাকার ব্যবসাসহ নিজ কর্মস্থলে সাংগঠনিক পদবিকে কাজে লাগিয়ে বদলি ও নিয়োগ বাণিজ্য করে অবৈধভাবে বিপুল পরিমাণ বিত্ত-বৈভবের মালিক হয়েছেন। এ অবস্থায় মামলার মূল রহস্য উদ্ঘাটন, অবৈধ আগ্নেয়াস্ত্রের উৎস, জাল টাকার উৎস এবং পলাতক আসামিদের পূর্ণাঙ্গ নাম-ঠিকানা সংগ্রহ ও গ্রেফতারের জন্য আসামিকে রিমান্ডে নিয়ে জিজ্ঞাসাবাদ জরুরি।রাষ্ট্রপক্ষে আসামির রিমান্ডের শুনানি করেন ঢাকা মহানগর দায়রা জজ আদালতের প্রধান কৌঁসুলি মো. আবদুল্লাহ আবু। শুনানিতে তিনি বলেন, একজন তৃতীয় শ্রেণির কর্মচারী হওয়া সত্ত্বেও মালেক কোটি কোটি টাকার মালিক। অস্ত্র, জাল টাকা, চাঁদাবাজিসহ কর্মস্থলে বিভিন্ন অনিয়মের মাধ্যমে আসামি অঢেল সম্পদের মালিক হয়েছেন। আসামিকে রিমান্ডে নিয়ে জিজ্ঞাসাবাদ করা হলে মামলার মূল রহস্য উদ্ঘটান হবে। অপরদিকে আসামিপক্ষে রিমান্ড বাতিল চেয়ে জামিন আবেদন করা হয়। আইনজীবী জিএম মিজানুর রহমান আসামিপক্ষে শুনানি করেন। শুনানিতে তিনি বলেন, ডিজির গাড়িচালক হওয়ার কারণে মালেককে ফাঁসানো হয়েছে। স্বাস্থ্য বিভাগের কিছু লোক তাকে ফাঁসিয়েছেন। তিনি দীর্ঘদিন ধরে অসুস্থ। শ্বাসকষ্টের রোগী। এমনকি কোভিড-১৯-এ আক্রান্ত ছিলেন। এ ছাড়া তিনি একজন বয়স্ক মানুষ। আর মামলায় যা উদ্ধার হওয়ার, তা তো হয়েছে। তাকে রিমান্ডে নেয়ার কোনো প্রয়োজন নেই। প্রয়োজনে তাকে জেলগেটে জিজ্ঞাসাবাদ করা হোক। উভয় পক্ষের শুনানি শেষে আদালত আসামির জামিন নাকচ করে রিমান্ডের ওই আদেশ দেন।এদিকে শুনানি শেষে আদালত থেকে কোর্ট হাজতখানায় নেয়ার পথে আসামি মালেক উচ্চৈঃস্বরে বলেন, আমি সম্পূর্ণ নির্দোষ। আমাকে মামলায় ফাঁসানো হয়েছে। আমি চক্রান্তের শিকার।এর আগে রোববার ভোরে রাজধানীর তুরাগ থেকে মালেককে গ্রেফতার করে র‌্যাব। ওই সময় তার কাছ থেকে একটি বিদেশি পিস্তল, পাঁচ রাউন্ড গুলি, দেড় লাখ টাকার জাল নোট, একটি ল্যাপটপ ও মোবাইল ফোন উদ্ধার করা হয়। এ ঘটনায় র‌্যাব-১-এর পুলিশ পরিদর্শক আলমগীর হোসেন বাদী হয়ে মামলা দুটি করেন।স্বাস্থ্য খাতে দুর্নীতি করে পার পাওয়ার সুযোগ নেই : স্বাস্থ্যসেবা বিভাগের সচিব আবদুল মান্নান বলেছেন, স্বাস্থ্য খাতে দুর্নীতি করে পার পাওয়ার আর কোনো সুযোগ নেই। ইতোমধ্যে স্বাস্থ্য খাতের দুর্নীতি অনেকটা কমিয়ে আনা হয়েছে। আরও যেসব জায়গায় আছে সেগুলোও নজরদারির মধ্যে রাখা হয়েছে। সুতরাং স্বাস্থ্য খাতে দুর্নীতি করে কেউ পার পাবে না। ভ্যাকসিন আমদানি প্রসঙ্গে সচিব জানান, বিশ্বে বর্তমানে ৯টি কোম্পানির টিকা আবিষ্কারের শেষ পর্যায়ে রয়েছে। বাংলাদেশের অন্তত ৫টি কোম্পানির সঙ্গে আলোচনা চলছে। চীনের সিনোভ্যাক যে কোনো সময় ট্রায়াল শুরু করতে পারে। রাশিয়া বাংলাদেশেই তাদের ভ্যাকসিন উৎপাদন নিয়ে কাজ করতে আগ্রহ প্রকাশ করেছে। ভারত, রাশিয়ার ভ্যাকসিনের পাশাপাশি ফ্রান্স ও বেলজিয়ামের ভ্যাকসিন পাওয়া নিয়েও কাজ চলছে। ফ্রান্স ও বেলজিয়াম ইতোমধ্যে তাদের ভ্যাকসিন ট্রায়ালের জন্য বাংলাদেশ সরকারের কাছে আবেদন করেছে। ভ্যাকসিন আগে পেতে আর্থিকসহ সব রকম প্রস্তুতি নেয়া রয়েছে। ভ্যাকসিন আমদানি করলে প্রথম পর্যায়ে কী পরিমাণ আমদানি করা হতে পারে-এ প্রসঙ্গে জানতে চাইলে সচিব জানান, প্রাথমিকভাবে অন্তত আড়াই থেকে তিন মিলিয়ন ভ্যাক্সিন আমদানি করার পরিকল্পনা সরকারের রয়েছে।",22/9/2020,various
ভাইয়ের কাছ থেকে ছিনিয়ে নিয়ে স্কুলছাত্রীকে হত্যা,"ঢাকার সাভারে প্রেমের প্রস্তাবে রাজি না হওয়ায় স্কুলছাত্রী নিলা রায়কে কুপিয়ে হত্যা করা হয়েছে। নিলার ভাই অলক রায়ের দাবি, মিজানুর রহমান চৌধুরী নামে এক ব্যক্তি দুই হাতে ছুরি নিয়ে নিলাকে কুপিয়ে হত্যা করে। হত্যাকাণ্ডে পর থেকে অভিযুক্ত ওই যুবক পলাতক রয়েছে। রোববার রাতে সাভার পৌর এলাকার কাজী মোকমা পাড়ায় পরিত্যক্ত বাড়ির ভেতরে এ হত্যাকাণ্ড ঘটে।



নিলা মানিকগঞ্জ সদর উপজেলার বালিরটেক গ্রামের নারায়ণ রায়ের মেয়ে। সে পরিবারের সঙ্গে পৌর এলাকার কাজী মোকমাপাড়ায় শীতল ভিলায় ভাড়া থেকে স্থানীয় অ্যাসেড স্কুলের দশম শ্রেণিতে লেখাপড়া করত। হত্যাকাণ্ডে অভিযুক্ত মিজান পরিত্যক্ত ওই বাড়ির মালিক আবদুর রহমানের ছেলে। মিজান তার পরিবারের সঙ্গে একই এলাকার টগর ভিলায় ভাড়া থাকে ও স্থানীয় এক কলেজের ছাত্র।পুলিশ জানায়, দীর্ঘদিন ধরে মিজান নিলাকে প্রেমের প্রস্তাব দিয়ে আসছিল। কিন্তু তা প্রত্যাখ্যান করে নিলা। রোববার রাত ৯টার দিকে সাভার গার্লস স্কুলের পাশের গলিতে মিজান রিকশা গতিরোধ করে জোর করে নিলা ও তার ভাইকে রিকশা থেকে নামিয়ে এ-৬১/৪ নম্বর নিজেদের পরিত্যক্ত বাড়িতে নিয়ে যায়। সেখানে নিলাকে গালাগাল করে ছুরিকাঘাত ও কুপিয়ে পালিয়ে যায় মিজান। পরে স্থানীয়রা গুরুতর আহত অবস্থায় নিলাকে উদ্ধার করে সাভার এনাম মেডিকেল কলেজ হাসপাতালে নিয়ে গেলে সেখানে চিকিৎসাধীন অবস্থায় তার মৃত্যু হয়।অলক রায় বলেন, দীর্ঘদিন ধরেই মিজান আমার বোনকে নানাভাবে উত্যক্ত করে আসছিল। রোববার রাতে নিলার শ্বাসকষ্ট হচ্ছিল। এজন্য তাকে চিকিৎসককে দেখিয়ে আসার সময় মিজান জোর করে রিকশা থেকে নামিয়ে পরিত্যক্ত একটি বাড়িতে নিয়ে যায় এবং আমাকে ভয়ভীতি দেখিয়ে তাড়িয়ে দেয়।এর কিছুক্ষণ পর চিৎকার শুনে ঘটনাস্থলে গিয়ে দেখি কিছু যুবক দৌড়ে পালিয়ে যাচ্ছে। পরে আহত অবস্থায় আমার বোনকে উদ্ধার করে হাসপাতালে নিয়ে গেলে চিকিৎসাধীন অবস্থায় তার মৃত্যু হয়।স্থানীয়রা জানান, মিজান প্রতিদিনই পরিত্যক্ত ওই বাড়িতে বন্ধুদের নিয়ে মাদকসেবন করত। সরেজমিন ঘটনাস্থলে গিয়ে তার প্রমাণও মিলেছে। পাশের এক ভাড়াটিয়া বলেন, প্রতিদিনই ওই বাড়িতে মাদকের আসর বসে। বিষয়টি থানা পুলিশসহ স্থানীয় জনপ্রতিনিধিদের জানানো হলেও কোনো প্রতিকার পাওয়া যায়নি। শনিবার বিকালেও ওই জায়গায় আওয়ামী লীগ নেতা শিরুর ছেলে শাকিল ও সাকিব মিলে এক স্কুলছাত্রীকে গালাগাল ও মারধর করে।সাভার থানার পুলিশ পরিদর্শক (তদন্ত) সাইফুল ইসলাম বলেন, নিলার লাশ উদ্ধার করে ময়নাতদন্তের জন্য রাজধানীর সোহরাওয়ার্দী মেডিকেল কলেজ হাসপাতালে পাঠানো হয়েছে। অভিযুক্ত মিজানকে গ্রেফতারে অভিযান চালানো হবে বলে জানান তিনি।",22/9/2020,various
সংশোধিত ড্যাপ চূড়ান্ত হবে ডিসেম্বরে,"ঢাকা বদলে দেয়ার নতুন চমক থাকছে সংশোধিত বিশদ অঞ্চল পরিকল্পনায় (ড্যাপ)। তবে এর বাস্তবায়ন নিয়েও কঠিন চ্যালেঞ্জ আছে। এখন সংশোধিত ড্যাপ চূড়ান্তকরণের গণশুনানি চলছে। ঢাকাবাসী এবং বিভিন্ন পেশাজীবী মহলের আপত্তি শুনানির পর চলতি বছরের ডিসেম্বরের মধ্যে এই মাস্টারপ্ল্যান চূড়ান্ত রূপ পাওয়ার কথা রয়েছে।



অবশিষ্ট কাজ চলছে সেই লক্ষ্যকে সামনে রেখে। তবে প্রথম গেজেটভুক্ত ড্যাপ নানা কারণে প্রশ্নবিদ্ধ হওয়ায় সংশোধিত নতুন ড্যাপ নিয়ে জনমনে আগ্রহ ও প্রত্যাশা দুটোই বেশি। বিশেষ করে ড্যাপ সংশ্লিষ্ট নাগরিকরা মনে করেন, কোনো কল্পনার ফানুস না উড়িয়ে নতুন ড্যাপ যেন বাস্তবসম্মত ও হয়রানিমুক্ত হয়।প্রসঙ্গত, ড্যাপ প্রণয়নের দায়িত্বপ্রাপ্ত সংস্থা রাজধানী উন্নয়ন কর্তৃপক্ষ (রাজউক) সম্প্রতি সংশোধিত ড্যাপের খসড়া প্রকাশ করেছে। ২ সেপ্টেম্বর গৃহায়ন ও গণপূর্ত মন্ত্রণালয় নতুন ড্যাপ প্রণয়নের লক্ষ্যে ৬০ দিনের গণশুনানির সময় বেঁধে দিয়ে গেজেট প্রকাশ করেছে। ৬ সেপ্টেম্বর শুরু হওয়া এই গণশুনানি চলবে ৪ নভেম্বর পর্যন্ত। ৬০ দিনের মধ্যে গণশুনানি শেষ করতে পারলে চলতি বছরের মধ্যে ড্যাপের মাস্টারপ্ল্যান চূড়ান্ত অনুমোদন বা গেজেট আকারে প্রকাশ করতে পারবে সরকার।সূত্র জানায়, সংশোধিত ড্যাপে বিদ্যামান প্রশ্নবিদ্ধ ড্যাপের ত্রুটিগুলো সংশোধন করে বাস্তবভিত্তিক পরিকল্পনা প্রস্তাব করা হয়েছে। বিদ্যমান ড্যাপে অনেক জায়গায় বিভিন্ন উন্নয়নের প্রস্তাব করা হয়েছিল; কিন্তু বাস্তবায়নের কৌশল বলা ছিল না। সংশোধিত ড্যাপে বাস্তবায়নের কৌশল দেয়া হয়েছে। এছাড়া এলাকাভিত্তিক জনসংখ্যার ঘনত্ব বের করে এর আলোকে এলাকাভিত্তিক সমস্যা সমাধানের সুপারিশ করা হয়েছে। পাশাপাশি ড্যাপের পরিকল্পনা যাতে মানুষ সহজে বুঝতে পারে, সেজন্য জিআইএস ইনস্ট্রাকটিভ ম্যাপ সংযুক্ত করা হয়েছে। এ ম্যাপ অনুসরণ করে যে কোনো নগরবাসী নিজ জায়গা বা প্লটের অবস্থান, আশপাশের ভূমি উন্নয়ন দিকনির্দেশনা সহজেই বুঝতে পারবে।বাংলাদেশ স্থপতি ইনস্টিটিউটের (আইএবি) সভাপতি স্থপতি জালাল আহমেদ যুগান্তরকে বলেন, ‘সংশোধিত ড্যাপের সুপারিশগুলো জনবান্ধব করা হয়েছে। বিদ্যমান ড্যাপে সমাজের একশ্রেণির মানুষের জন্য সুযোগ-সুবিধা বেশি। তবে এবারের ড্যাপ সর্বজনীন। এর খসড়া পড়ে আমার কাছে মনে হয়েছে, বিদ্যমান ড্যাপের চেয়ে সংশোধিত ড্যাপ অনেক বেশি জনবান্ধব।’ তিনি বলেন, ‘আমাদের দেশে সুন্দর মাস্টারপ্ল্যান করা হয়। বিধিমালা করা হয়; কিন্তু সেটার বাস্তবায়ন হয় না। এজন্যই আমাদের শহরের এমন বিশৃঙ্খল অবস্থা। এখান থেকে উত্তোরণ ঘটাতে হলে মাস্টারপ্ল্যান, পরিকল্পনা বা বিধিমালার সঠিক বাস্তবায়ন করতে হবে।’ড্যাপ প্রণয়ন সংশ্লিষ্ট সূত্রগুলো জানায়, প্রস্তাবিত সংশোধিত ড্যাপে ঢাকাসহ আশপাশের ১ হাজার ৫২৮ বর্গকিলোমিটার এলাকার ২ হাজার ১৯৮ কিলোমিটার জলাধার সিএস রেকর্ড অনুযায়ী উদ্ধার করে সচল করার সুপারিশ করা হয়েছে। একই সঙ্গে এসব এলাকাকে বিনোদন স্পটে পরিণত করারও সুযোগ সৃষ্টি করা হচ্ছে। সংস্থাটির মতে, এটি করা গেলে একদিকে জলাধারগুলো যেমন রক্ষা পাবে, তেমনি ঘনবসতিপূর্ণ এ এলাকার মানুষের বিনোদনেরও সুযোগ সৃষ্টি হবে। এছাড়া গণমুখী যোগাযোগ ব্যবস্থা গড়ে তুলতে ঢাকার চারপাশের ৫৬৬ কিলোমিটার নদীপথ সচল করা এবং ১ হাজার ২৩৩ কিলোমিটার সড়ককে হাঁটার উপযোগী করার কথা বলা হয়েছে।এছাড়া শহরের বিদ্যমান কাঠামো ভেঙে স্কুলভিত্তিক উন্নয়নের সুপারিশ করা হয়েছে। এ পরিকল্পনা বাস্তবায়িত হলে প্রত্যেক শ্রেণি-পেশার মানুষের কথা বিবেচনা করে পূর্ণাঙ্গ খেলার মাঠসহ বিদ্যালয় এবং প্রাথমিক স্বাস্থ্যকেন্দ্র প্রতিষ্ঠা করতে হবে। এটা করা হলে হাঁটার দূরত্বে স্কুল ও স্বাস্থ্য প্রতিষ্ঠান মিলবে। এতে শহরে যানজট ও জনদুর্ভোগ কমবে। এ পরিকল্পনা বাস্তবায়নে ২৭ হাজার কোটি টাকায় ৬২৭টি প্রস্তাবিত বিদ্যালয় এবং ১১২টি স্বাস্থ্যকেন্দ্র প্রতিষ্ঠার সুপারিশ করা হয়েছে।এদিকে আইএবি সভাপতি স্থপতি জালাল আহমেদ এক প্রশ্নের জবাবে যুগান্তরকে বলেন, ‘সংশোধিত ড্যাপে সিএস রেকর্ড ধরে জলাধার চিহ্নিত করে ব্যবহার উপযোগী করা হবে। এক্ষেত্রে যেসব জলাধার বেদখল হয়েছে, সেগুলোও উদ্ধারের সুপারিশ করা হয়েছে। এটা ড্যাপের ইতিবাচক দিক এবং রাজউক বা সরকার চাইলে সব দখলদার হটিয়ে জলাধারগুলো ব্যবহার উপযোগী করা সম্ভব হবে।’তবে বেসরকারি আবাসন প্রকল্প সংশ্লিষ্টদের কয়েকজন যুগান্তরকে বলেন, যত সমালোচনা করা হোক না কেন, আজকের ঢাকা যতটুকু দৃষ্টিনন্দন হয়েছে এর বেশির ভাগ কৃতিত্ব প্রকৃত আবাসন ব্যবসায়ীদের। তারা মনে করেন, ড্যাপে যততত্র জলাধার রেখে বাহবা নেয়ার কিছু নেই। এক্ষেত্রে পৃথিবীর আধুনিক শহরগুলোর উদাহরণকে সামনে রেখে ড্যাপ প্রণয়ন করা দরকার।দেখা যাবে, উন্নত দেশগুলো যততত্র জমি জলাধার হিসেবে ফেলে রাখেনি। শহর-নগরের পানি দ্রুত নিষ্কাশনের ওপর তারা বেশি জোর দিয়েছে। এজন্য শহরের পাশে বিস্তীর্ণ কোনো জলাধার না রেখে গভীর খাল খননের মাধ্যমে পানিকে নদীতে নেয়ার জন্য পানির প্রবাহ সৃষ্টি করেছে। ফলে জমির উত্তম ব্যবহার তারা করতে পেরেছে। আমাদের এখানেও সেটি করতে না পারলে সংশোধিত ড্যাপ ওই অর্থে কাজে আসবে না।কমপক্ষে আগামী ৫০ বছর পর রাজধানী ঢাকার সার্বিক চাহিদা কী হবে, সেটি বিবেচনায় নিয়ে ড্যাপ প্রণয়ন করতে হবে। বাংলাদেশ ইনস্টিটিউট অব প্ল্যানার্সের (বিআইপি) সাধারণ সম্পাদক ড. আদিল মুহাম্মদ খান যুগান্তরকে বলেন, ‘ড্যাপের সংশোধন চলমান প্রক্রিয়া। নির্দিষ্ট সময় পর পর এ মাস্টারপ্ল্যান হালনাগাদ করা হবে, এ কার্যক্রম চলছে। এ শহরের বিশৃঙ্খল উন্নয়ন ড্যাপ না মেনেই করা হচ্ছে।’তিনি বলেন, ‘ড্যাপ এলাকাভিত্তিক বিভিন্ন উন্নয়নের সুপারিশ করছে। কিন্তু সেই উন্নয়ন কর্মকাণ্ড কোথায় হবে, সেটা সুনির্দিষ্ট করছে না। অবশ্য এক্ষেত্রে রাজউকের নানা সীমাবদ্ধতা রয়েছে বলে শুনেছি। তবে রাজউকের ড্যাপের মাস্টারপ্ল্যান অনুসরণ করে সিটি কর্পোরেশন যদি ওয়ার্ডভিত্তিক মাস্টারপ্ল্যান করে তাহলে সত্যিকারের সুফল মিলবে।’এক প্রশ্নের জবাবে তিনি বলেন, ‘সংশোধিত ড্যাপে রি-ডেভেলপমেন্টসহ বেশকিছু কৌশল বাস্তবায়নের সুপারিশ করা হয়েছে। এক্ষেত্রে খেয়াল রাখতে হবে, ইউরোপ এবং আমেরিকার কোনো বাস্তবায়ন কৌশল ঢাকায় প্রয়োগের চেষ্টা করলে সেটা ঠিক হবে না। ঢাকায় কোনো কৌশল প্রয়োগ করতে হলে, সেটিকে ঢাকার আদলে করতে হবে।’এ প্রসঙ্গে রাজউকের নগর পরিকল্পনাবিদ ও ড্যাপের প্রকল্প পরিচালক মো. আশরাফুল ইসলাম যুগান্তরকে বলেন, ‘সংশোধিত ড্যাপ সরকারি অন্যান্য সংস্থার পরিকল্পনা এবং মাস্টারপ্ল্যান প্রণয়ন করা হচ্ছে। এটির সঙ্গে সরকারি কোনো সংস্থার মাস্টারপ্ল্যান বা উন্নয়ন পরিকল্পনা সাংঘর্ষিক হবে না।’ তিনি বলেন, ‘সংশোধিত ড্যাপে বিদ্যমান ড্যাপের ত্রুটিবিচ্যুতিগুলো সংশোধন করে জনবান্ধব করা হয়েছে। এলাকাভিত্তিক জনঘনত্ব, স্কুলভিত্তিক উন্নয়ন ও জিআইএস ইনস্ট্রাকটিভ ম্যাপ সংযুক্ত করা হয়েছে। এ উদ্যোগগুলো বিদ্যমান ড্যাপের বড় ইতিবাচক দিক। এসবের বাস্তবায়ন হলে সাধারণ মানুষ উপকৃত হবে।’সংশোধিত ড্যাপের খসড়ায় বলা হয়েছে, ঢাকার সেবা প্রতিষ্ঠানগুলোর সংযোগ লাইনগুলো ছড়িয়ে-ছিটিয়ে রয়েছে। এগুলোকে ভূগর্ভস্থে নিয়ে যেতে সমন্বিত ভূগর্ভস্থ ইউটিলিটি ডাক্ট তৈরির প্রস্তাব করা হয়েছে। ফুটপাত বা সড়কের একাংশ দিয়ে এই ডাক্ট নির্মাণ করে বৈদ্যুতিক লাইন, পানি সরবরাহ লাইন, গ্যাস সরবরাহ লাইন, বৃষ্টির পানি ও পয়ঃবর্জ্য সরবরাহ লাইন নিয়ে যেতে হবে।সেটা করা গেলে শহরের খোঁড়াখুঁড়ি যেমন কমবে, তেমনি এর ফলে শহরের যানজট ও জনদুর্ভোগ অনেকটা কমে আসবে। এছাড়া ঢাকায় সমন্বিত যোগাযোগ ব্যবস্থা গড়ে তুলতে সড়ক, জল ও রেলপথকে গুরুত্ব দিয়ে একটি সমন্বিত যোগাযোগ মাধ্যমে হিসেবে গড়ে তুলতে সুপারিশ করা হয়েছে। একই সঙ্গে ঢাকার জলধারগুলো দখলমুক্ত করে সড়কপথের নতুন ধারার আওতায় যোগাযোগ ব্যবস্থার সমন্বয় ঘটানোর পাশাপাশি পরিবেশ, জীববৈচিত্র্য সংরক্ষণ ও পরিবেশবান্ধব পরিবেশ সৃষ্টির মাধ্যমে শহরের একঘেয়েমি জীবনকে প্রাণবন্ত করতে সহায়তা করবে।খসড়া ড্যাপের মাস্টারপ্ল্যানে আরও বলা হয়েছে, নগরায়ণ ও নগর সম্প্রসারণ, আবাসন, পরিবহন ও যোগাযোগ অবকাঠামো, পরিবেশ সংক্রান্ত নির্দেশনা, বর্জ্যব্যবস্থাপনা, দুর্যোগ ও নিরাপত্তা সংক্রান্ত নির্দেশনা, এলাকাভিত্তিক কর্মপরিকল্পনা, জলপথ উন্নয়ন পরিকল্পনাসহ বাসযোগ্য ঢাকা উন্নয়নে সংশ্লিষ্ট প্রয়োজনীয় বিষয়ে দিকনির্দেশনা প্রদান করেছে।সংশ্লিষ্টরা জানান, টাউন ইমপ্রুভমেন্ট অ্যাক্ট ১৯৫৩ এর ৭৩ এর ২ উপধারায় শর্তপূরণ করে রাজউক থেকে ড্যাপের খসড়া মাস্টারপ্ল্যান ১৫ জুলাই ২০২০ তারিখে গৃহায়ন ও গণপূর্ত মন্ত্রণালয়ে উপস্থাপন করা হয়। এরপর গণশুনানির গেজেট প্রকাশ করে মন্ত্রণালয়। ঢাকা এবং আশপাশের এলাকাকে পরিকল্পিতভাবে গড়ে তুলতে ১৯৯৫-২০১৫ সালের জন্য স্ট্রাকচার প্ল্যান প্রণয়ন করে রাজউক।এরপর ১৯৯৫-২০০৯ সালের জন্য আরবান এরিয়া প্ল্যান প্রণয়ন করে। এ দুই পলিসির আলোকে ২০০৪ সালে ড্যাপ প্রণয়ন কাজ শুরু করে রাজউক। এটা ২০০৬ সালে শেষ হওয়ার কথা থাকলেও শেষ হয় ২০০৭ সালে। গেজেট হওয়ার আগে ২০০৮ সালে তত্ত্বাবধায়ক সরকারের সময় এ মাস্টারপ্ল্যান নিয়ে নানা ধরনের আলোচনা-সমালোচনা করা হয়। নানা চড়াই-উতরাই পেরিয়ে ২০১০ সালের ২২ জুন ড্যাপের চূড়ান্ত গেজেট অনুমোদন পায়। ১ হাজার ৫২৮ বর্গকিলোমিটার জন্য প্রণীত এ মাস্টারপ্ল্যানের সময়কাল ছিল ২০১৫ সালের ডিসেম্বর পর্যন্ত।এছাড়া বিদ্যমান ড্যাপের মেয়াদকাল শেষ হওয়ার আগে রাজউক ২০১৬-২০৩৫ সাল পর্যন্ত বা ২০ বছরের জন্য নতুন মাস্টারপ্ল্যান প্রণয়নের উদ্যোগ গ্রহণ করে। সংশোধিত ড্যাপ প্রণয়নের আগে নতুন করে ঢাকা স্ট্রাকচার প্ল্যান ২০১৬-২০৩৫ প্রণয়ন করা হয়। ২০১৫ সালে শুরু হওয়া সংশোধিত ড্যাপ প্রণয়নের কাজ শুরু হয়ে ২০১৭ সালে এটা শেষ হওয়ার কথা ছিল। কিন্তু পরবর্তী সময়ে দফায় দফায় সময় বাড়িয়ে আগামী ডিসেম্বর পর্যন্ত করা হয়েছে। ",22/9/2020,various
চাটখিলের বাজারে হামলার প্রতিবাদে মহাসড়ক অবরোধ,"চাটখিলের কাচারীবাজারে হামলা-ভাংচুরের প্রতিবাদে ও সন্ত্রাসীদের গ্রেফতারের দাবিতে ব্যবসায়ীরা মহাসড়ক অবরোধ এবং মানববন্ধন করেছেন। সোমবার সকাল ৯টা থেকে এক ঘণ্টা ঢাকা-চাটখিল মহাসড়ক অবরোধ ও দোকান বন্ধ রেখে এ কর্মসূচি পালন করেন তারা। এ সময় মহাসড়কে দীর্ঘ যানজটের সৃষ্টি হয়। পুলিশ ঘটনাস্থলে পৌঁছে সন্ত্রাসীদের গ্রেফতারের আশ্বাস দিলে ব্যবসায়ীরা অবরোধ প্রত্যাহার করে নেয়। বাজার কমিটির সভাপতি ও ইউপি চেয়ারম্যান সৈয়দ মাহমুদ হোসেন তরুন জানান, তুচ্ছ ঘটনায় রোববার রাত সাড়ে ৭টার দিকে একদল সন্ত্রাসী রামদা, চাইনিজ কুড়াল ও লাঠিসোটা নিয়ে কাচারীবাজারে হামলা চালায়। এ সময় সন্ত্রাসীরা কয়েকটি দোকানে ভাংচুর করে। সন্ত্রাসীদের হামলায় অপুসহ কয়েকজন ব্যবসায়ী আহত হন। এদিকে মানববন্ধনে ইউপি চেয়ারম্যান সৈয়দ মাহমুদ হোসেন তরুন, জেলা পরিষদের সদস্য ইমরুল চৌধুরী রাসেল, আওয়ামী লীগ নেতা মনির হোসেন কচি বক্তব্য রাখেন। চাটখিল থানার ওসি আনোয়ারুল ইসলাম জানান, এ ব্যাপারে প্রয়োজনীয় পদক্ষেপ নেয়া হচ্ছে।



",22/9/2020,various
কেন্দুয়ায় অপচিকিৎসায় পা হারাতে বসেছে কিশোর,"কেন্দুয়ায় হাতুড়ে ডাক্তারের অপচিকিৎসার কারণে পা হারাতে বসেছে হতদরিদ্র পরিবারের সন্তান সাকিব নামে এক কিশোর। এ ঘটনায় ওই হাতুড়ে ডাক্তারের বিরুদ্ধে নেত্রকোনা সিনিয়র জুডিসিয়াল ম্যাজিস্ট্রেট আদালতে (২) একটি মামলা করেছেন ভুক্তভোগী কিশোর সাকিবের বাবা শাহালম। মামলাটি তদন্ত করে প্রতিবেদন দাখিলের জন্য কেন্দুয়া থানার ওসিকে নির্দেশ দিয়েছেন আদালত। তবে হাতুড়ে ডাক্তার খায়রুল অভিযোগ অস্বীকার করে বলেন, আমার বিরুদ্ধে মিথ্যা মামলা করা হয়েছে। আমি সাকিবের পায়ের ড্রেসিং করে দিয়েছিলাম। কাটাছেঁড়া বা সেলাই করিনি। জানা গেছে, ২০১৯ সালের ১ জানুয়ারি বিকালে কেন্দুয়ার রঘুনাথপুর গ্রামের শাহালমের ছেলে কিশোর সাকিব ফুটবল খেলতে গেলে তার পায়ে বোতল ভাঙার কাচের টুকরো ঢুকে যায়। তাকে নেত্রকোনা সদর হাসপাতালে নিয়ে যাওয়ার পথে হাতুড়ে ডাক্তার রঘুনাথপুর গ্রামের খায়রুল বেখৈরহাটি বাজারে তার ফার্মেসিতে সাকিবের চিকিৎসা দেন। এ সময় তিনি সাকিবের পায়ে কাটাছেঁড়া করে ভাঙা কাচের টুকরো ভেতরে রেখেই ৬টি সেলাই করে ওষুধ দিয়ে বাড়িতে পাঠিয়ে দেন। ওষুধ সেবনের কয়েক মাস পর সাকিবের পায়ে আবারও ব্যথা বাড়তে থাকে। পরিবারের লোকজন সাকিবকে বিশেষজ্ঞ চিকিৎসকের কাছে নিয়ে যান। এক্সরে করার পর জানতে পারেন সাকিবের পায়ের ভেতরে কাচের টুকরো রয়েছে এবং পায়ের ভেতরে ইনফেকশন হয়ে গেছে। চলতি বছরের ১৬ জানুয়ারি তার পায়ে অপারেশন করে কাচের টুকরো বের করা হয়। কাচের টুকরোটি দীর্ঘদিন তার পায়ের ভেতর থাকায় পায়ের ভেতরে পচন দেখা দেয় এবং পা-টি অকেজো হয়ে যাওয়ার আশংকা রয়েছে বলে চিকিৎসক সাকিবের পরিবারকে জানান। এদিকে ৭ মাস পেরিয়ে গেলেও এখনও ওই পা নিয়ে হাঁটতে পারছে না। শাহালম বলেন, আমি গরিব মানুষ। বাদাম বিক্রি করে সংসার চালাই। হাতুড়ে ডাক্তার খায়রুলের ভুল চিকিৎসার কারণে আজ আমার ছেলেটি পঙ্গু অবস্থায় বাড়িতে শুয়ে-বসে দিন কাটাচ্ছে। ছেলের অপারেশনসহ তার চিকিৎসা ব্যয় প্রায় এক লাখ টাকার মতো লেগেছে।



",22/9/2020,various
ধামরাইয়ে আ’লীগের মেয়র প্রার্থী হতে চান সাহেব আলী,"প্রথম শ্রেণির পৌরসভা ঢাকার ধামরাই নির্বাচনে আওয়ামী লীগের দলীয় প্রার্থী হতে চান ৪ বারের নির্বাচিত কাউন্সিলর মোহাম্মদ সাহেব আলী। ইউপির সময় থেকে তিনি পৌরসভা হওয়া পর্যন্ত ৬নং ওয়ার্ডে ইউপি সদস্য ও কাউন্সিলর নির্বাচিত হয়ে আসছেন তিনি। বিগত পৌরসভা নির্বাচনে কাউন্সিলর নির্বাচিত হওয়ার পর পৌর প্যানেল মেয়র ও ভারপ্রাপ্ত মেয়রের দায়িত্ব পালন করেন। এ সময় সাহেব আলী ধামরাই পৌর বাজার-ইসলামপুর বঙ্গবন্ধু চত্বর পর্যন্ত সড়ক সংস্কারসহ পৌরসভার ব্যাপক উন্নয়ন করেন। সাহেব আলী বিগত পৌরসভা নির্বাচনে আওয়ামী লীগের নৌকা প্রতীকে দলীয় প্রার্থী হওয়ার ঘোষণা দেন এবং প্রচার-প্রচারণায় নামেন। তবে কেন্দ্রের নির্দেশে ঢাকা জেলা আওয়ামী লীগের সভাপতি ও সংসদ সদস্য বেনজীর আহমদ ও উপজেলা আওয়ামী লীগের সভাপতি এমএ মালেক দলীয় একক প্রার্থী নির্বাচনে জটিলতা নিরসনে ভোটাভুটির আয়োজন করেন। ভোটে বর্তমান মেয়র পৌর আওয়ামী লীগের সভাপতি গোলাম কবির মোল্লাকে দলীয় প্রার্থী ঘোষণা করা হয়। পৌর কাউন্সিলর মোহাম্মদ সাহেব আলী বলেন, বিগত পৌরসভা নির্বাচনে দলীয় নেতারা আমাকে অনুরোধ করেন মেয়র পদ থেকে প্রার্থিতা প্রত্যাহারের জন্য। তবে তারা প্রতিশ্রুতি দেন এ নির্বাচনে আমাকে মেয়র পদে দলীয় প্রার্থী করার। আশা করি দলীয় টিকিটে এবারের নির্বাচনে আমাকেই মেয়র পদে আওয়ামী লীগের একক প্রার্থী নির্বাচন করা হবে। এ প্রত্যাশাকে সামনে রেখেই আমি নির্বাচনী মাঠে অক্লান্ত পরিশ্রম ও কাজ করে যাচ্ছি।



",22/9/2020,various
আ’লীগের প্রাণ হল যুবলীগ,"মুহম্মদ শফিকুর রহমান এমপি বলেছেন, যুবলীগ হল আওয়ামী লীগের প্রাণ। তাই যুবলীগকে শক্তিশালী করতে পারলে আগামীর আওয়ামী লীগ শক্তিশালী হবে। করোনাকালে বাংলাদেশসহ পুরো বিশ্ব যখন থেমে রয়েছে। যুবলীগের কর্মীদের একটি ব্যানারের নিচে একত্রিত হয়ে শক্তি অর্জন করতে হবে। যাতে নিজেরাই এই সময়ে স্বাবলম্বী হওয়ার পথ খুঁজে পায়। সোমবার ফরিদগঞ্জে যুবলীগের বিশেষ বর্ধিত সভায় প্রধান অতিথির বক্তব্যে তিনি এসব কথা বলেন। উপজেলা যুবলীগের আহ্বায়ক আবু সুফিয়ান শাহীনের সভাপতিত্বে ও সিনিয়র যুগ্ম আহ্বায়ক হেলাল উদ্দিনের পরিচালনায় বিশেষ অতিথি ছিলেন চাঁদপুর জেলা যুবলীগের আহ্বায়ক মিজানুর রহমান কালু ভূঁইয়া, যুগ্ম আহ্বায়ক সালাউদ্দিন বাবর, ফরিদগঞ্জ পৌর মেয়র মাহফুজুল হক, জেলা যুবলীগের যুগ্ম আহ্বায়ক ঝন্টু দাস, সদস্য অরূপ কর্মকার, ফারুক আহমেদ ভূঁইয়া, আওয়াম লীগের কেন্দ্রীয় কমিটির ত্রাণ ও সমাজকল্যাণ বিষয়ক উপকমিটির সাবেক সদস্য খাজে আহমেদ মজুমদার, উপজেলা যুবলীগের সাবেক আহ্বায়ক বিল্লাল হোসেন পাটওয়ারী প্রমুখ। উপস্থিত ছিলেন উপজেলা যুবলীগের যুগ্ম আহ্বায়ক আল-আমিন পাটওয়ারী, পৌর যুবলীগের সভাপতি আবদুল গফ্ফার সজীব, সম্পাদক পাবেল পাটওয়ারী প্রমুখ।



",22/9/2020,various
সিলেটে সম্মিলিত নাট্য পরিষদের তিন যুগ পূর্তি উৎসব,"সিলেটে সম্মিলিত নাট্য পরিষদের ৩ যুগ পূর্তি উৎসব সম্পন্ন। নানা আয়োজনে দিবসটি পালন করা হয়। এ সময় অনুষ্ঠানে প্রায় অর্ধশতাধিক শিল্পী নৃত্য, সংগীত, আবৃত্তি ও নাটকে অংশ নেন। দীর্ঘ ছয় মাস পর নাট্য পরিষদের এ আয়োজন শিল্প-কলাকৌশলী ও দর্শকরা ছিলেন উৎফুল্ল। রোববার সন্ধ্যায় নগরীর রিকাবীবাজার কবি নজরুল অডিটোরিয়াম মূল মঞ্চে সব অন্ধকার দূর করে আলোর প্রত্যাশায় প্রদীপ প্রজ্বলন করেন অতিথিরা। সম্মিলিত নাট্য পরিষদের সভাপতি মিশফাক আহমেদ চৌধুরী মিশু অনুষ্ঠানে সভাপতিত্ব করেন। ও সাধারণ সম্পাদক রজত কান্তি গুপ্তের পরিচালনা করেন সংক্ষিপ্ত উদ্বোধনী অনুষ্ঠানমঞ্চে উপস্থিত ছিলেন সিলেট মহানগর আওয়ামী লীগের সভাপতি মুক্তিযোদ্ধা মাসুক উদ্দিন আহমদ, মুক্তিযোদ্ধা নাট্যজন নিজামউদ্দিন লস্কর, সিলেট মহানগর আওয়ামী লীগের সাবেক সাধারণ সম্পাদক আসাদ উদ্দিন আহমদ, সম্মিলিত নাট্য পরিষদের প্রধান পরিচালক অরিন্দম দত্ত চন্দন, আবৃত্তি সমন্বয় পরিষদের সভাপতি মণ্ডলীর সদস্য মোকাদ্দেছ বাবুল, সম্মিলিত সাংস্কৃতিক জোটের সভাপতি আমিনুল ইসলাম চৌধুরী, সম্মিলিত নাট্য পরিষদের সাবেক সভাপতি নিরঞ্জন দে যাদু, সম্মিলিত সাংস্কৃতিক জোটের কেন্দ্রীয় সদস্য শামসুল আলম সেলিম ও নৃত্য শিল্পী সংস্থার সাধারণ সম্পাদক নিলাঞ্জনা যুই।



",22/9/2020,various
গাইবান্ধায় বিদ্যুৎ বিল সংশোধনসহ ৭ দফা দাবিতে বিক্ষোভ,"বিদ্যুৎ গ্রাহক ও সেচপাম্প মালিকদের বিরুদ্ধে সব মামলা প্রত্যাহার, অতিরিক্ত বিদ্যুৎ বিল সংশোধনসহ ৭ দফা দাবিতে বিক্ষোভ মিছিল ও সমাবেশ হয়েছে। বিদ্যুৎ গ্রাহক ও সেচপাম্প মালিক সমিতি গাইবান্ধা জেলা শাখার উদ্যোগে সোমবার এ কর্মসূচি অনুষ্ঠিত হয়। সমাবেশ শেষে নেসকো ডিভিশন-০১ এর নির্বাহী প্রকৌশলীর মাধ্যমে বিদ্যুৎ ও জ্বালানি মন্ত্রণালয়ের সচিব বরাবরে স্মারকলিপি দেয়া হয়। সমাবেশে বক্তব্য রাখেন সংগঠনের উপদেষ্টা বাসদ সমন্বয়ক গোলাম রব্বানী, জেলা উপদেষ্টা ওয়ার্কার্স পার্টির নেতা মাসুদুর রহমান মাসুদ, জেলা সম্পাদক আনাউর রহমান, সহ-সভাপতি দেবল কুমার, সাংগঠনিক সম্পাদক মাহবুবুর রহমান সুমন, আহমেদুর রহিম, আবদুল হালিম, আবুল কালাম আজাদ প্রমুখ।



",22/9/2020,various
বন ধ্বংস করে পান জুম,"সিলেট বন বিভাগের মৌলভীবাজার জেলার কমলগঞ্জ উপজেলার কমলগঞ্জের রাজকান্দি রেঞ্জের আওতাধীন আদমপুর বন বিটের সংরক্ষিত বন ধ্বংস করে পান জুম করা হচ্ছে।



বন বিভাগকে ম্যানেজ করে স্থানীয় ইউপি চেয়ারম্যানের নেতৃত্বেই বনে পান জুমের নামে বন দখল চলছে বলে স্থানীয়রা অভিযোগ করেছেন। অভিযোগের প্রেক্ষিতে ইতোমধ্যে বন বিভাগ অবৈধ পান জুমের ১৫ হাজার পানের চারা তুলে নিলেও আরও পান জুম রয়ে গেছে।অপরদিকে অদৃশ্য কারণে কোটি কোটি টাকার বনজ সম্পদ ধ্বংস করার অপরাধে এখনও বিভাগীয় কোনো ব্যবস্থা নিতে দেখা যায়নি। ফলে জনমনে নানা প্রশ্নের সৃষ্টি করেছে।আদমপুর বন বিটের সংরক্ষিত বনের ১৩ হাজার ৮০ একর বনভূমির বিশাল এলাকা জুড়ে রয়েছে কালিঞ্জি খাসিয়াপুঞ্জি। পুঞ্জির সবাই বন বিভাগের বন ভিলেজার। ভিলেজার খাসিয়াদের রয়েছে পান বাগান বা পান জুম।দিন দিন বাড়ছে পান বাগানের সীমানা। বন বিভাগের নিয়ম অনুযায়ী বন ভিলেজার মাথাপিছু আড়াই একর জমি ভোগদখলের কথা থাকলেও প্রত্যেক সদস্য তার দুই থেকে তিনগুণ বেশি দখলে নিয়েছেন।তাদের সেই পান বাগান ঘেঁষেই সম্প্রতি অবৈধভাবে করা হয়েছে পান বাগান। বনের আজবউল্যার টিলা, দুম্বর টিলা, হালাই টিলা, তৈবর ও ছোট কেয়ার এলাকায় রোপণ করা হয়েছে পানের চারা।জানা যায়, কোথাও বনের প্রাকৃতিক গাছ-বাঁশ কেটে বন ধ্বংস করে আবার কোথাও গাছের গোড়ায় লাগানো হয়েছে পানের চারা। স্থানীয়রা জানান, বন বিভাগকে ম্যানেজ করেই পানের চারা রোপণের নামে বনের টিলায় টিলায় বন দখলের মহোৎসব চলছে।কয়েক হাজার একর জুড়ে রোপণ করা হয়েছে পানের চারা। স্থানীয়রা আরও জানান, পানের চারা রোপণকালে সামাজিক বনায়নের নামে বনের ওই এলাকায় বাগান করার জন্য ১০ থেকে ৩০ সদস্যের সুফলভোগী কমিটি করা হয়েছে।এলাকায় গুঞ্জন রয়েছে আদমপুর ইউপি চেয়ারম্যানের ইশারা ছাড়া কেউ বনের সামাজিক বনায়ন বা সুফলভোগী বনায়নের কমিটির সদস্য হতে পারেন না। কমিটি গঠনের পর বাগান দেয়ার নামে প্রত্যেক সদস্যের কাছ থেকে ৩০ থেকে ৪০ হাজার টাকা নেয়া হয়।জানা গেছে, স্থানীয় চেয়ারম্যানের নামে উপকারভোগী সদস্যদের কাছ থেকে সে টাকা তোলেন বন বিভাগের সাবেক হেডম্যান আবদুল কাইয়ুম। সরেজমিন টাকা নেয়ার সত্যতা পাওয়া গেলেও উপকারভোগী কেউ প্রকাশ্যে মুখ খুলতে রাজি হননি।তারা আরও জানান, এ নিয়ে যে কথা বলবে তার ওপরই বন বিভাগের গায়েবি মামলা হবে, না হয় চেয়ারম্যানের অনুসারীদের হামলার শিকার হতে হবে।আদমপুর ইউপির সাবেক চেয়ারম্যান সাব্বির আহমেদ ভূঁইয়া বলেন, বর্তমান ইউপি চেয়ারম্যান আবদাল হোসেন মনগড়া আইন সৃষ্টি করে বনের জায়গা দেখিয়ে মোটা টাকার বিনিময়ে অবৈধভাবে স্থানীয়দের দিয়ে পান জুম করাচ্ছেন।তিনি বনকে টুকরো টুকরো করে সামাজিক বনায়নের নামে পান জুম করতে গিয়ে বনের গাছ-বাঁশ কেটে কোটি কোটি টাকার বনজ সম্পদ ধ্বংস করছেন। এরা শুধু বনদস্যু নয়, এরা বনকে পুঁজি করে স্থানীয় নিরীহ কৃষকদের প্রতারণার ফাঁদে ফেলে লাখ লাখ টাকা হাতিয়ে নিচ্ছেন।এক প্রশ্নের জবাবে সাব্বির বলেন, বন বিভাগের সাবেক হেডম্যান আবদুল কাইয়ুমের মাধ্যমে সামাজিক বনায়ন করে দেয়ার কথা বলে মাথাপিছু ৩০-৪০ হাজার টাকা করে নেয়ার জনশ্রুতি রয়েছে।টাকা তোলার অভিযোগ বিষয়ে বন বিভাগের সাবেক হেডম্যান কাইয়ুমের সঙ্গে যোগাযোগ করেও তাকে পাওয়া যায়নি। আদমপুর ইউপি চেয়ারম্যান আবদাল হোসেন বলেন, ‘ওরা তো বন ধ্বংস করছে না।বন নির্ভরশীল হয়ে কেউ যদি জীবিকা নির্বাহ করার জন্য পান জুম বা বাগান করে থাকেন তাহলে তো দোষের কিছু না।’ তিনি আরও বলেন, ‘আমি তো বনের কেউ না, তাহলে আমাকে কেন টাকা দেবে।হেডম্যান কার জন্য টাকা তুলেছে সেটা তিনিই ভালো বলতে পারবেন।’ আদমপুর বনবিট কর্মকর্তা শ্যামল রায় বলেন, ‘আমার বিটে এখন কোনো সামাজিক বনায়নের কাজ চলছে না।গহীন বনের বিভিন্ন স্থানে অবৈধভাবে পানের চারা লাগানোর সংবাদ পেয়ে তাৎক্ষণিক ব্যবস্থা নেয়া হয়েছে। দু’দফায় বনের বিভিন্ন এলাকা থেকে প্রায় ১৫ হাজার রোপণকৃত পানের চারা উত্তোলন করে আনা হচ্ছে। এ ব্যাপারে বন আইনে অবৈধ অনুপ্রবেশ ও জবরদখল চেষ্টার অভিযোগে মৌলভীবাজার আদালতে চারটি মামলা করা হয়েছে।’",22/9/2020,various
ছয় স্থানে ৭ লাশ উদ্ধার,"করিমগঞ্জ, বাগেরহাট, কিশোরগঞ্জ, কুয়াকাটা, রাজাপুর ও ধামরাইয়ে সাতজনের লাশ উদ্ধার করেছে পুলিশ। রবি ও সোমবার তাদের উদ্ধার করা হয়। যুগান্তর ব্যুরো ও প্রতিনিধিরা জানান-



কিশোরগঞ্জ ব্যুরো : জেলার করিমগঞ্জে রাস্তার পাশে একটি ধানক্ষেত থেকে অজ্ঞাত পরিচয় এক ব্যক্তির লাশ উদ্ধার করেছে পুলিশ। সোমবার কিশোরগঞ্জ চামড়া সড়কের পাশে উপজেলার কিরাটন বিলপাড়া এলাকায় ধানক্ষেত লাশ থেকে উদ্ধার করে পুলিশ। পুলিশ জানায়, লাশ পড়ে থাকতে দেখে তাদের খবর দেন এলাকাবাসী।বাগেরহাট : বাগেরহাটে নির্মাণাধীন রামপাল কয়লাভিত্তিক তাপবিদ্যুৎ কেন্দ্রে কর্মরত ভারতীয় শ্রমিকের ঝুলন্ত লাশ উদ্ধার করেছে পুলিশ। সোমবার বেলা ১১টায় পর্বত সিং নামে ভারতীয় নাগরিকের লাশ তাপবিদ্যুৎ কেন্দ্রের পাশের একটি সাঁকো থেকে পুলিশ উদ্ধার করে। ওই শ্রমিকের বাড়ি ভারতের পাঞ্জাব প্রদেশের গুরুদাসপুরের বাহমনি গ্রামে। তারা বাবার নাম জনক সিং।কিশোরগঞ্জ (নীলফামারী) : কিশোরগঞ্জে যমুনেশ্বরী নদী থেকে ওসনা বেগম নামে এক বৃদ্ধার ভাসমান লাশ উদ্ধার করেছে পুলিশ। চাঁদখানা ইউনিয়নের বরবালা গ্রামসংলগ্ন নদী থেকে রোববার রাতে লাশ উদ্ধার করে সোমবার মর্গে পাঠিয়েছে পুলিশ। সে বাহাগিলী ইউনিয়নের নয়ানখাল শাহ্পাড়া গ্রামের মৃত কছির উদ্দিনের মেয়ে।কুয়াকাটা : কুয়াকাটার একটি আবাসিক হোটেল থেকে মাছধরা ট্রলার মালিকের লাশ উদ্ধার করেছে পুলিশ। সোমবার আল্লাহর দান নামের ওই আবাসিক হোটেলের ২০৪ নম্বর কক্ষ থেকে লাশটি উদ্ধার করা হয়। নিহত আ. মানিক চট্টগ্রামের বাঁশখালী থানার মির্জাবাজার-সনুয়া এলাকার বাসিন্দা আবুল হোসেনের ছেলে। মহিপুর মৎস্য বন্দরে বিসমিল্লাহ মৎস্য আড়তের ঘাটে ‘এফবি আল্লাহ মালিক’ নামের তার মাছধরা ট্রলারটি রেখে ওই মৎস্য আড়তের শ্রমিক লিটনকে নিয়ে মানিক রোববার রাতে ওই হোটেলে ওঠেন। রাতে পাশের ২০৫ নম্বর কক্ষেই ছিলেন লিটন। সোমবার সকাল থেকে মানিকের মোবাইল ফোনে ও দরজায় বারবার ধাক্কা দিয়েও কোনো সাড়া না পাওয়ায় পুলিশকে জানানো হয়। পুলিশ সোমবার দুপুরে ভেতর থেকে বন্ধ থাকা ওই হোটেলের দরজা ভেঙে প্রবেশ করে মানিকের লাশ দেখতে পায়। এদিকে চার ঘণ্টার ব্যবধানে অপর একটি আবাসিক হোটেল থেকে সৌরভ জামিল সোহাগ নামে এক পর্যটকের লাশ উদ্ধার করেছে পুলিশ।রাজাপুর : ঝালকাঠির রাজাপুরে সুধীর রঞ্জন ঘরামী নামে এক বৃদ্ধের লাশ উদ্ধার করেছে পুলিশ। রোববার সন্ধ্যায় উপজেলার দক্ষিণ তারাবুনিয়া এলাকায় নিজ বাড়ি থেকে উদ্ধার করা হয়। সুধীর রঞ্জন ঘরামী ওই এলাকার মৃত উমেষ চন্দ্র ঘরামীর ছেলে।ধামরাই (ঢাকা) : ধামরাইয়ে সুফিয়া বেগম (২৮) নামে এক গৃহবধূর ঝুলন্ত লাশ উদ্ধার করেছে পুলিশ। সোমবার উপজেলার আমতা ইউনিয়নের বাউখণ্ড গ্রামের ওই গৃহবধূর শ্বশুরবাড়ি থেকে লাশ উদ্ধার করা হয়। সুফিয়া বেগম ধামরাইয়ের আমতা ইউনিয়নের বাউখণ্ড গ্রামের মো. হোসেন আলীর স্ত্রী। তিনি মানিকগঞ্জ জেলা সদরের মৃত ইংরেজ খাঁ’র মেয়ে। পুলিশ জানায়, সোমবার ঘুম থেকে উঠতে দেরি দেখে প্রতিবেশীরা ডাকাডাকি করেও সুফিয়ার সাড়া না পেয়ে সন্দেহ হয়। পরে দরজা ভেঙে সুফিয়াকে আড়ার সঙ্গে গলায় ওড়না দিয়ে ফাঁস লাগানো অবস্থায় দেখা যায়।",22/9/2020,various
মাঝপথে নামিয়ে দিল মনপুরার ৩শ’ যাত্রী,"ঢাকা-হাতিয়া রুটের তাসরিফ-২ ও ফারহান-৫ নামে দুটি যাত্রীবাহী লঞ্চে করে ঢাকা থেকে মনপুরাগামী তিন শতাধিক যাত্রীকে মনপুরায় না নামিয়ে মাঝপথে নামিয়ে দেয়া হয়েছে। এতে বিপদে পড়ে যান যাত্রীরা। পরে বৈরী আবহাওয়ার মধ্যে জীবনের ঝুঁকি নিয়ে যাত্রীরা দুটি ট্রলারে করে মেঘনা পাড়ি দিয়ে মনপুরা আসেন। যাত্রীসহ স্থানীয়রা এ অমানবিকতার বিচার দাবি করেছেন। সোমবার ভোর ৪টার দিকে ভোলার বোরহানউদ্দিনের হাকিমুদ্দিন ও তজুমুদ্দিনে লঞ্চ দুটি যাত্রীদের নামিয়ে দেয়। জানা যায়, রোববার ঢাকার সদরঘাট থেকে ছেড়ে আসা তাসরিফ-২ লঞ্চ মনপুরার সব যাত্রীকে ভোলার হাকিমুদ্দিনে এসে ঢাকা থেকে ছেড়ে আসা অপর ফারহান-২ লঞ্চে উঠিয়ে দেয়। পরে ভোর সাড়ে ৪টার দিকে ফারহান-৫ লঞ্চ মনপুরার তিন শতাধিক যাত্রীকে তজুমুদ্দিনে রেখে চলে যায়। তারা বৈরী আবহাওয়ার মধ্যেই জীবনের ঝুঁকি নিয়ে যাত্রীরা দুটি ট্রলার ভাড়া করে মনপুরা চলে আসেন। এ ব্যাপারে মনপুরার রামনেওয়াজ লঞ্চঘাটের ফারহান-৫ লঞ্চের সুপারভাইজার মো. বাবুল ও তাসরিফ-২ লঞ্চের সুপারভাইজার মো. এনায়েত জানান, বৈরী আবহাওয়ার জন্য যাত্রীদের নামিয়ে দেয়া হয়েছে।



",22/9/2020,various
গৌরীপুরে ধর্ষণচেষ্টার অভিযোগে শিক্ষক বরখাস্ত,"গৌরীপুরের রাইশিমুল এলাকায় এক নারী অভিভাবককে ধর্ষণচেষ্টার অভিযোগে গিধাউষা হাসন আলী উচ্চ বিদ্যালয়ের সহকারী শিক্ষক রফিকুল ইসলামকে সাময়িক বরখাস্ত করা হয়েছে।



বিষয়টি সোমবার নিশ্চিত করেন উপজেলা মাধ্যমিক শিক্ষা কর্মকর্তা সাইফুল আলম।তিনি জানান, অভিভাবককে যৌন হয়রানি, কারণ দর্শানোর নোটিশের জবাব না দেয়া, ভুল তথ্য প্রদান ও জুয়া খেলায় পুলিশের কাছে ধরাপড়ায় তাকে ম্যানেজিং কমিটির সিদ্ধান্ত মোতাবেক বরখাস্ত করা হয়েছে।এ বরখাস্তের আদেশ জারি করেন প্রধান শিক্ষক মো. শহিদুজ্জামান ফকির।",22/9/2020,various
রাজবাড়ীতে হত্যা মামলায় দেবরের যাবজ্জীবন,"রাজবাড়ীতে ভাবি পারভীন বেগমকে বটি দিয়ে কুপিয়ে হত্যার মামলায় দেবর হামেদ আলী মণ্ডলকে (৩৫) যাবজ্জীবন সশ্রম কারাদণ্ড প্রদান করেছেন আদালত। সোমবার দুপুরে রাজবাড়ীর জেলা ও দায়রা জজ নিলুফার সুলতানা জনাকীর্ণ আদালতে এ রায় ঘোষণা করেন। রায়ে পাশাপাশি তাকে ১০ হাজার টাকা জরিমানা, অনাদায়ে আরও ৩ মাসের বিনাশ্রম কারাদণ্ড দেয়া হয়েছে। সাজাপ্রাপ্ত হামেদ আলী মণ্ডল রাজবাড়ী সদর উপজেলার খানখানাপুর ইউনিয়নের মল্লিকপাড়া এলাকার মৃত কেসমত আলী মণ্ডলের ছেলে।



",22/9/2020,various
কেন্দ্রীয় স্বেচ্ছাসেবক দলে বরিশালের ৭ নেতা,"স্বেচ্ছাসেবক দলের কেন্দ্রীয় কমিটিতে স্থান পেয়েছে বরিশালের ৭ নেতা। এর মধ্যে জেলা স্বেচ্ছাসেবক দলের সভাপতিসহ রয়েছেন সাবেক ছাত্রদল নেতারা। শনিবার রাতে ঘোষিত ১৪৯ সদস্যের ওই কমিটি ঘোষণা করা হয়। এতে সহ-সভাপতি পদ পেয়েছেন ৩ জন। এদের মধ্যে রয়েছেন সাবেক ছাত্রদল নেতা বাকেরগঞ্জের সন্তান লিটন মাহমুদ, রফিক হাওলাদার এবং বরিশাল বিভাগীয় সহ-সভাপতির পদ পেয়েছেন পটুয়াখালীর সন্তান ফরিদ উদ্দিন। সহ-সাধারণ সম্পাদক হয়েছেন বাকেরগঞ্জের সন্তান অপর সাবেক ছাত্রদল নেতা সাইদুর রহমান মামুন এবং বিএম কলেজের সাবেক জিএস আবু জাফর বাদল। সহ-সাংগঠনিক পদ পেয়েছেন বরিশাল জেলা স্বেচ্ছাসেবক দলের বর্তমান সভাপতি আমিনুল ইসলাম লিপন (বরিশাল বিভাগীয়) এবং বরিশাল মহানগর স্বেচ্ছাসেবক দলের সভাপতি মাহবুবুর রহমান পিন্টু।



",22/9/2020,various
‘ঘুষের রাজ্য’ সাবরেজিস্ট্রি অফিস,"করোনাকালে ‘ঘুষের রাজ্যে’ পরিণত হয়েছে তানোর উপজেলা সাবরেজিস্ট্রি অফিস। আর বড় বৈষম্য সাধারণ দলিল লেখকদের সঙ্গে সমিতির প্রভাবশালী নেতাদের।



এছাড়া রেজিস্ট্রি দলিল পেতে ও নকল দলিলে মোহরারদের ঘুষ আদায় বেপরোয়া। এসব অনিয়ম-দুর্নীতিতে অসহায় সাধারণ দলিল লেখক ও সেবাপ্রার্থীরা।এখানে ঘুষ ছাড়া সরকারি নিয়মে কোনো কাজ হয় না। সরকারি ফির বাইরে প্রায় তিনগুণ টাকা ঘুষ দিতে হয় সেবাপ্রার্থীদের। সর্বশেষ সরকারি প্রজ্ঞাপনে বলা হয়েছে, নকল সরবরাহে সরকারি ফি ৩০০ শব্দবিশিষ্ট এক পৃষ্ঠা ১৬ টাকা।তবে চার পৃষ্ঠার অধিক হলে প্রতি পৃষ্ঠার জন্য ১৫ টাকা হারে অতিরিক্ত ফি দিতে হবে। সে মতে ১০ পৃষ্ঠার নকল দলিলে ৪৫০ টাকার বিপরীতে সেবাগ্রহীতাদের গুনতে হয় ১২০০ থেকে দেড় হাজার টাকার ওপরে।আর সরকারি ফির বাইরে পুরোটাই যায় সাবরেজিস্ট্রার ও মোহরার পকেটে। ওই অফিসে এমন ঘুষ ও দুর্নীতির বিরুদ্ধে অভিযোগ করেছেন তানোর উপজেলার বিভিন্ন এলাকার বেশ কয়েকজন ভুক্তভোগী।অভিযোগে সাবরেজিস্ট্রি অফিস কার্যালয়ের নৈশপ্রহরী মোজাফফর হোসেনসহ মোহরার সাইফুল ইসলাম ও বেলাল হোসেনের দুর্নীতির কথাও উল্লেখ করা হয়েছে। বিশেষ করে মোজাফ্ফর হোসেন স্থানীয় দাপটে আবারও এমন দুর্নীতি শুরু করেছেন।নিয়ম মতে দলিল রেজিস্ট্রির পর দায়িত্বের জায়গা থেকে দলিল লেখক রসিদ সংগ্রহ করে থাকেন। মেয়াদ শেষে দলিল সংগ্রহ করে ক্রেতাকে পৌঁছে দেন।কিন্তু সম্প্রতি বিভিন্ন ফির নামে সাধারণ দলিল লেখককে রেজিস্ট্রিকৃত দলিলের রসিদ ও দলিল পেতে হয়রানি করা হচ্ছে। পরে দাবিকৃত ঘুষ দেয়া হলে দলিল ও রসিদ দেয়া হয়।মূলত অফিসের মোহরাররা এ দুর্নীতির কাজে সম্পৃক্ত। অভিযোগে জানা গেছে, মুসলিম সম্প্রদায়ের হেবা ঘোষণা দলিলের মূল্য যতই হোক না কেন, সরকারি ফি সর্বোচ্চ ৬৫০ টাকা।কিন্তু এক্ষেত্রে এক শতক থেকে ১০ শতক পর্যন্ত সাড়ে চার হাজার টাকা সমিতির সেরেস্তা বাবদ ঘুষ দিতে হচ্ছে সেবাগ্রহীতাদের। আর জমির পরিমাণ এক একর পর্যন্ত রেজিস্ট্রি হলে সমিতিসহ অন্য ফি বাবদ ১৬ হাজার টাকা আদায় করে থাকেন বর্তমান সমিতির প্রভাবশালী আহ্বায়ক ও বিএনপি নেতা ফাইজুল মুহুরী।তবে এর ঊর্ধ্বে মূল্য হলে প্রতি শতকে ২০০ টাকা হারে বেশি নেয়া হয়। ভুক্তভোগী অনেক ক্রেতা-বিক্রেতা অভিযোগে জানান, সাফ কবলা বা এককালীন দানপত্র দলিলের মূল্য এক হাজার থেকে এক লাখ টাকা পর্যন্ত হলে আনুপাতিক হারে ঘুষ দিতে হয়।সরকারি ফির বাইরে সমিতি বাবদ লাখে পাঁচ হাজার টাকা ঘুষ দিতে হচ্ছে। আর যদি দলিলের মূল্য এক লাখ টাকা বা তার অধিক হয় তাহলে প্রতি লাখে আনুপাতিক হারে বেশি দিতে হয়।দলিলের মূল্য এক হাজার ধরে সরকার নির্ধারিত রেজিস্ট্রেশন ফি শতকরা ২০ টাকা, স্থানীয় কর ৩০ টাকা ও স্ট্যাম্প শুল্ক ১৫ টাকা। এছাড়া উৎসে কর, ভ্যাট ইত্যাদি পরিশোধ করতে হয়।আগে রেজিস্ট্রেশন ফি ছিল দলিলে উল্লিখিত সম্পত্তির মূল্যের শতকরা ২% টাকা। সরকার এ ফি কমিয়ে বর্তমানে ১% টাকা করেছে, যা গত ৫ জুলাই থেকে কার্যকর হয়।সেই সঙ্গে ব্যাংক চালান সংযুক্ত ২৬০ টাকা। তবে দলিল প্রতি নগদ ২৪০ টাকা নেয়ার নিয়ম রয়েছে। এক্ষেত্রে এসব সরকারি নিয়মের তোয়াক্কা না করে দাখিলা (সাবরেজিস্ট্রি) নামে কবলা ও এককালীন দানপত্র দলিল প্রতি ৯০০ ও হেবা ঘোষণা দলিল প্রতি ১৭শ’ টাকা ঘুষ আদায় করা হয়।এছাড়া দলিলে স্বাক্ষর ও টিপসহি নেয়ার সময় কৌশলে দলিল প্রতি ৫০ থেকে ৮০ টাকা ঘুষ আদায় করেন অফিসের নৈশপ্রহরী মোজাফ্ফর হোসেন।এ ব্যাপারে তানোর সাবরেজিস্ট্রি অফিসে নৈশপ্রহরী মোজাফ্ফর হোসেন, মোহরার সাইফুল ও বেলাল হোসেন বলেন, শুধু এ অফিস নয় সব অফিস একই নিয়মে চলে।এ ব্যাপারটি ডিআর নয়, আইজিআরসহ মন্ত্রণালয়ও অবগত। আপনি দু’কলম লিখে লাভ নেই বলে দম্ভোক্তি করেন মোজাফ্ফর ও সাইফুল।তানোর সাবরেজিস্ট্রি অফিসের দলিল লেখক সমিতির আহ্বায়ক ফাইজুল মুহুরী বলেন, সরকারি ফি ছাড়া সামান্য টাকা সমিতির নামে আদায় করা হয়। কিন্তু ওই টাকা দলিল লেখকের কোয়ালিটি বুঝে শেয়ার হয়। এতে কারও ক্ষেত্রে বৈষম্য হলে কিছু করার নেই।সাবরেজিস্ট্রার মমতাজ বেগম বলেন, এসব অনিয়মের ব্যাপারে তিনি অবগত নন। সম্প্রতি তিনি এখানে যোগদান করেছেন। তবে এ ব্যাপারে লিখিত নয়, মৌখিকভাবে তাকে অবগত করা হয়েছে। তারপরও বিষয়টি তদন্ত করে প্রয়োজনীয় ব্যবস্থা গ্রহণ করা হবে।",22/9/2020,various
বিদেশে থেকেও দুই শিক্ষক স্বপদে বহাল,"রামগঞ্জ উপজেলার সিরন্দী গ্রামের খাতুনে জান্নাত মহিলা দাখিল মাদ্রাসার আরবি শিক্ষক মাওলানা আতাউর রহমান ও ইংরেজি শিক্ষক রেশমা আক্তার গত দুই বছর থেকে আমেরিকা ও সুইডেনে বসবাস করলেও তারা ওই মাদ্রাসায় এখনও স্বপদে বহাল রয়েছেন। মাদ্রাসা সুপার মাওলানা মুরাদ হোসেন ও মাধ্যমিক শিক্ষা কর্মকর্তা মোনাজের হোসেনকে ম্যানেজ করেই ওই দুই শিক্ষক স্বপদে বহাল রয়েছেন বলে শিক্ষার্থীদের অভিভাবকরা ২০ সেপ্টেম্বর সকালে মাদ্রাসার সামনে উপস্থিত হয়ে বিক্ষোভ শেষে এসব অভিযোগ করেন। জানা যায়, ১৯৯০ সালে গ্রামের লোকজন ঐক্যবদ্ধ হয়ে বাঁশ, কাঠ ও টিন দিয়ে খাতুনে জান্নাত মহিলা মাদ্রাসাটি স্থাপন করেন। সেই থেকে ধারদেনা করে পরিচালিত হওয়ার এক পর্যায়ে সরকারি এমপিওভুক্ত হয়। এরপর মাওলানা মুরাদ হোসেন সুপার হিসেবে নিয়োগ পাওয়ার পর থেকে মাদ্রাসাটিতে বারবার সরকারি বরাদ্দ পাওয়ার পরও চরম অনিয়মের কারণে প্রতিষ্ঠানটিতে উন্নয়নের কোনো ছোঁয়া লাগেনি। এ ব্যাপারে মাদ্রাসার সুপার মাওলানা মুরাদ হোসেন বলেন, ‘ওই দুই শিক্ষক করোনাকালীন, মাতৃত্বকালীন, মেডিকেলসহ সব ধরনের ছুটিতে রয়েছেন। হুট করে কোনো শিক্ষককে চাকরিচ্যুত করা সম্ভব নয়। গত এক মাস আগে থেকে ম্যানেজিং কমিটির সিদ্ধান্ত মোতাবেক তাদের বেতন-ভাতা স্থগিত করা হয়েছে। তাছাড়া ওই দুই শিক্ষককে তড়িঘড়ি করে কারণ দর্শানোর নোটিশ করলে তারা আমাদের বিরুদ্ধে মামলা করতে পারেন। তাই একটু ভেবেচিন্তে কাজ করতে হবে।’ রামগঞ্জ উপজেলা মাধ্যমিক শিক্ষা কর্মকর্তা মো. মোনাজের হোসেন বলেন, ‘আমার জানামতে শিক্ষকরা একটানা তিন বছর ধরে ছুটি নিতে পারবেন। তবে ওই সময়ের ভেতর কর্মস্থলে যোগদান করলে কোনো সমস্যা নেই। কিন্তু ছুটিকালীন কোনো বেতন-ভাতা নেয়া যাবে না।’



",22/9/2020,various
পরিপত্রের দোহাইয়ে ভর্তিতে আদায় ১৫ লাখ টাকা,"বাকেরগঞ্জ সরকারি কলেজের একাদশ শ্রেণিতে ভর্তিতে পরিপত্রের দোহাই দিয়ে শিক্ষার্থীদের কাছ থেকে প্রায় ১৫ লাখ টাকা নেয়ার অভিযোগ উঠছে কলেজ কর্তৃপক্ষে বিরুদ্ধে।



জানা গেছে, গত ১৩ অক্টোবর থেকে একাদশ শ্রেণির ভর্তি কার্যক্রম শুরু হয়। জনতা ব্যাংক বাকেরগঞ্জ শাখায় কলেজের ব্যাংক অ্যাকাউন্টে কলেজের স্লিপে বিজ্ঞান বিভাগে ২ হাজার ৪৯৫ টাকা, বাণিজ্যিক ও মানবিক বিভাগে ২ হাজার ৪৪৫ টাকা করে জমা নেয়া হচ্ছে। এ পর্যন্ত সাড়ে প্রায় ৫০০ শিক্ষার্থী ভর্তি নেয়া হয়েছে।বাংলাদেশ আন্তঃশিক্ষা বোর্ড সমন্বয় সাব-কমিটি ২০২০-২১ একাদশ শ্রেণির ভর্তির নীতিমালা অনুযায়ী ভর্তি ফি নিতে হবে। এক্ষেত্রে উপজেলা শহরের বেসকারি কলেজে এক হাজার টাকা নেয়ার বিধান রয়েছে।এ বিষয়ে জানতে চাইলে বরিশাল শিক্ষা বোর্ডের এক জ্যেষ্ঠ কর্মকর্তা যুগান্তরকে জানান, ‘মূলত বেসরকারি কলেজের লাগাম টানতে এ নীতিমালা করা হয়েছে।ইতিপূর্বে বেশকিছু বেসরকারি কলেজের বিরুদ্ধে ভর্তির সময় অতিরিক্ত টাকার নেয়ার অভিযোগ আছে। যার ফলে বাংলাদেশ আন্তঃশিক্ষা বোর্ড সমন্বয় সাব-কমিটি প্রতি বছর একটি নিতিমালা করে দেন।তবে সরকারি কলেজে বেসরকারি কলেজের চেয়ে বেশি নেয়ার সুযোগ নেই।’ তবে কলেজ কর্তৃপক্ষের ভাষ্য, সরকারি পরিপত্রে যা আছে সে অনুযায়ী টাকা নেয়া হচ্ছে।কিন্তু কলেজ কর্তৃপক্ষ পরিপত্রের দোহাই দিয়ে যে ২৬টি খাতে টাকা নিচ্ছে তা কলেজ বন্ধ থাকায় বেশিরভাগই অর্থহীন বলে মনে করেন অভিভাবক মহল।ওই খাতগুলোর মধ্যে রয়েছে- জুলাই ২০১৯ থেকে জুন ২০২০ গ্রন্থাগার ফি, বিজ্ঞানাগার ফি, অর্ধবার্ষিক ও বার্ষিক পরীক্ষার ফি, উন্নয়ন ফি, আইসিটি ফি, চিকিৎসাসেবা তহবিল, সাহিত্য ও সাংস্কৃতিক ফি।শিক্ষার্থী ও অভিভাবকরা বলছেন, করোনাকালীন কলেজ বন্ধ থাকার পরও একইভাবে ২৬টি খাতে টাকা নেয়ার কোনো যুক্তি নেই। কলেজ বন্ধ থাকার কারণে এর মধ্যে কিছু খাত আছে যা একেবারেই অহেতুক।এ ব্যাপারে কলেজের অধ্যক্ষ মো. জসিম উদ্দিন বলেন, ‘পরিপত্র অনুযায়ী টাকা নেয়া হচ্ছে। এখানে অতিরিক্ত কোনো টাকা নেয়ার সুযোগ নেই। প্রয়োজন হলে কলেজে এসে পরিপত্র দেখে যেতে পারেন।’",22/9/2020,various
মালেকসহ ২০ জনের সম্পদের হিসাব তলব,"বিপুল পরিমাণ অবৈধ সম্পদ অর্জনের অভিযোগ যাচাই করতে স্বাস্থ্য অধিদফতর ও দেশের কয়েকটি মেডিকেল কলেজ হাসপাতালের ১২ কর্মকর্তা-কর্মচারী এবং তাদের স্বামী/স্ত্রীসহ ২০ জনের সম্পদের হিসাব চেয়েছে দুদক। তালিকায় স্বাস্থ্য অধিদফতরের সাবেক মহাপরিচালক আবুল কালাম আজাদের গাড়িচালক শতকোটি টাকার মালিক আবদুল মালেকের নামও রয়েছে। দুদক পরিচালক সৈয়দ ইকবাল হোসেনের স্বাক্ষরে সোমবার তাদের ঠিকানায় চিঠি পাঠানো হয়েছে। নোটিশ পাওয়ার ২১ কার্যদিবসের মধ্যে সবাইকে তাদের স্থাবর-অস্থাবর সম্পদের হিসাব ও পোষ্যদের নামে থাকা সম্পদের হিসাব দিতে বলা হয়েছে। বিষয়টি যুগান্তরকে নিশ্চিত করেছেন দুদকের পরিচালক (জনসংযোগ) প্রণব কুমার ভট্টাচার্য।



যাদের সম্পদের হিসাব চাওয়া হয়েছে: স্বাস্থ্য অধিদফতরের হিসাবরক্ষণ কর্মকর্তা মো. মজিবুল হক মুন্সি ও তার স্ত্রী রিফাত আক্তার, অধিদফতরের ডাটা এন্ট্রি অপারেটর তোফায়েল আহমেদ ভূইয়া ও তার স্ত্রী খাদিজা আক্তার, গাড়িচালক মো. আবদুল মালেক ও তার স্ত্রী নার্গিস বেগম, গোপালগঞ্জ ৫০ শয্যা জেনারেল হাসপাতালের প্রশাসনিক কর্মকর্তা মো. ওবাইদুর রহমান ও তার স্ত্রী বিলকিস রহমান, ফরিদপুর মেডিকেল কলেজের স্টাফ নার্স রেহেনা আক্তার, রংপুর মেডিকের কলেজ হাসপাতালের হিসাবরক্ষক মো. ইমদাদুল হক ও তার স্ত্রী উম্মে রুমান ফেন্সী, জাতীয় হৃদরোগ ইনস্টিটিউটের প্রশাসনিক কর্মকর্তা (চলতি দায়িত্ব) মো. মাহমুদুজ্জামান ও তার স্ত্রী সাবিনা ইয়াছমিন, গাজীপুর শহীদ তাজউদ্দীন মেডিকেল কলেজ হাসপাতালের স্টোর অফিসার মো. নাজিম উদ্দিন ও তার স্ত্রী ফিরোজা বেগম, স্বাস্থ্য অধিদফতরের অফিস সহকারী (হাসপাতাল ও ক্লিনিকসমূহ) কামরুল হাসান ও তার স্ত্রী ডা. উম্মে হাবিবা, গোপালগঞ্জ শেখ সায়েরা খাতুন মেডিকেল কলেজের স্টেনোগ্রাফার-কাম-কম্পিউটার অপারেটর মো. সাইফুল ইসলাম, স্বাস্থ্য অধিদফতরের বরিশাল বিভাগীয় কার্যালয়ের সহকারী প্রধান পরিসংখ্যান কর্মকর্তা মীর রায়হান আলী ও রাজশাহী মেডিকেল কলেজ হাসপাতালের হিসাবরক্ষক মো. আনোয়ার হোসেন। এ ২০ জনের মধ্যে গাড়িচালক আবদুল মালেককে গ্রেফতার করেছে র‌্যাব। তার স্বীকারোক্তি মোতাবেক ৪টি ফ্ল্যাট, ১০টি প্লট, কামারপাড়ায় ১ বিঘা জমি, ১০ কাঠা জায়গার ওপর ৭তলা বাড়ি ও ১০তলা বাণিজ্যিক ভবন, গবাদি পশুর বৃহৎ খামার, মেয়ের নামে মাছের ঘের ও পরিবহন ব্যবসা রয়েছে। এই সম্পদের পরিমাণ প্রায় শতকোটি টাকা।দুদক পরিচালক সৈয়দ ইকবাল হোসেন স্বাক্ষরিত নোটিশে বলা হয়েছে, ‘২০০৪ সালের দুর্নীতি দমন কমিশন আইনের ধারা ২৬-এর উপধারা (১) দ্বারা অর্পিত ক্ষমতাবলে তাদের নিজের এবং তাদের ওপর নির্ভরশীল ব্যক্তিবর্গের স্বনামে/বেনামে অর্জিত যাবতীয় স্থাবর/অস্থাবর সম্পত্তির হিসাব দিতে হবে। এছাড়া সবার দায়দেনা, আয়ের উৎস ও তা অর্জনের বিস্তারিত বিবরণী এ আদেশ প্রাপ্তির ২১ কার্যদিবসের মধ্যে নির্ধারিত ছকে দাখিল করার নির্দেশ দেয়া হল। নির্ধারিত সময়ের মধ্যে সম্পদবিবরণী দাখিল করতে ব্যর্থ হলে অথবা মিথ্যা বিবরণী দাখিল করলে দুদক আইনের ২৬(২) উপধারায় তাদের বিরুদ্ধে ব্যবস্থা নেয়া হবে।’",22/9/2020,various
নেপালের ভূখণ্ড দখল করে চীনের ভবন নির্মাণ!,"নেপালের ভূখণ্ড দখল করে ৯টি ভবন নির্মাণের অভিযোগ উঠেছে চীনের বিরুদ্ধে। নেপালের হুমলা জেলার লাপচা-লিমি এলাকায় ওই ভবনগুলো নির্মাণ করা হয়েছে বলে জানিয়েছেন সহকারী জেলা (হুমলা) কর্মকর্তা ডালবাহাদুর হামাল। খবর ইকোনমিক টাইমস ও জাস্টআর্থনিউজসহ বিভিন্ন সংবাদমাধ্যমের। খবরে বলা হয়, ডালবাহাদুর হামাল ৩০ আগস্ট থেকে ৯ সেপ্টেম্বর পর্যন্ত ওই এলাকা পরিদর্শন করেন। লামা-লিমি দুর্গম এলাকা হওয়ায় সেখানে সরকারের তেমন কোনো নজরদারি বা প্রভাব নেই। এই সুযোগে চীন নেপাল সীমান্তের অন্তত এক কিলোমিটার ভেতরে ঢুকে ওইসব ভবন নির্মাণ করে। বিষয়টি নিয়ে ডালবাহাদুর হামাল নেপালের স্বরাষ্ট্র মন্ত্রণালয়ে একটি প্রতিবেদন দিয়েছেন। সেখান থেকে তা দেশটির পররাষ্ট্র মন্ত্রণালয়ে পাঠানো হয়েছে।



ওই পরিদর্শন দলে থাকা একজন নাম প্রকাশ না করে সংবাদমাধ্যমকে বলেন, ‘চীনের তৈরি ভবনগুলো দূর থেকেও দেখা যায়। আমরা প্রথমে লাপচা-লিমি এলাকায় চীন একটি বিল্ডিং তৈরি করেছে বলে খবর পেয়েছিলাম। কিন্তু গোটা এলাকা দূর থেকে ঘুরে দেখে আরও আটটি নতুন বিল্ডিং দেখতে পেয়েছি।’কিছুদিন আগে একই এলাকা পরিদর্শনে যান নামখা গ্রামের পৌরসভা চেয়ারম্যান বিষ্ণু বাহাদুর লামা। তিনি সংবাদমাধ্যমকে জানিয়েছেন, সম্প্রতি সীমান্তবর্তী এলাকায় এতগুলো ভবন কে তৈরি করেছে, তা জানতে সেখানে যান তিনি। তবে তাকে ওই অঞ্চলে প্রবেশ করতে দেয়নি চীনের সেনাবাহিনী। পরে বহু দূর থেকে চীনের ওইসব ভবনের ছবি তোলেন তিনি।হুমলার প্রধান জেলা কর্মকর্তা চিরঞ্জিবী গিরি জানিয়েছেন, তারা ঘটনাটি শুনেছেন। নেপালি সেনা, পুলিশ ও জাতীয় তদন্ত সংস্থার কর্মকর্তা এবং নামখা গ্রামের পৌরসভা চেয়ারম্যানকে নিয়ে তারা লাপচা-লিমি এলাকা পরিদর্শনে যাওয়ার প্রস্তুতি নিচ্ছেন।এর আগে গেল জুনে নেপালের ভূমি ও কৃষি মন্ত্রণালয় থেকে প্রকাশিত একটি রিপোর্টে জানা যায়, ডোলাখা, গোর্খা, দারচুলা, হুমলা, সিন্ধুপালচক, সঙ্খুওয়াভা ও রাসুয়া জেলার বেশ কয়েকটি গ্রাম এবং ফাঁকা এলাকায় আধিপত্য বিস্তার করেছে চীন। ডোলাখা জেলায় আন্তর্জাতিক সীমান্ত থেকে দেড় হাজার মিটার ভেতরে ঢুকে নেপালের বিস্তীর্ণ অঞ্চল নিজেদের দখলে নিয়েছে তারা। পরে অবশ্য নেপালের বিদেশ মন্ত্রণালয়ের তরফে একটি বিবৃতি প্রকাশ করে জানানো হয়, তাদের দেশের জমি চীন দখল করছে বলে যে খবর সংবাদমাধ্যমে প্রকাশিত হচ্ছে তা পুরোপুরি ভিত্তিহীন। এ বিষয়ে তাদের দেশের কৃষি ও পশুপালন মন্ত্রণালয়ের যে রিপোর্টের কথা উল্লেখ করা হচ্ছে তারও কোনো অস্তিত্ব নেই।",22/9/2020,various
তিস্তার পানি বণ্টন নিয়ে ইতিবাচক অগ্রগতি হয়েছে,"তিস্তাসহ অভিন্ন নদীর পানি বণ্টনের আলোচনায় ইতিবাচক অগ্রগতি হয়েছে বলে জানিয়েছেন আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। তিনি বলেন, প্রতিবেশী দেশের সঙ্গে সুসম্পর্ক ও পারস্পরিক বোঝাপড়া ভালো থাকলে যে কোনো সমস্যার সমাধান সহজতর হয়। সীমান্ত সমস্যা ও ছিটমহল বিনিময়ের মতো দীর্ঘকালীন সমস্যার সমাধান তারই উদাহরণ।



সোমবার দুপুরে সচিবালয়ে বাংলাদেশে ভারতের হাইকমিশনার রীভা গাঙ্গুলি দাশের বিদায়ী সৌজন্য সাক্ষাৎ শেষে ব্রিফিংয়ে তিনি এসব কথা জানান। এ সময় ভারতীয় ঋণ কর্মসূচির আওতায় দেশের সড়ক অবকাঠামো উন্নয়ন, বিআরটিসি’র জন্য বাস ও ট্রাক এবং সড়ক উন্নয়নে যন্ত্রপাতি সংগ্রহে অর্থায়নের জন্য প্রধানমন্ত্রীর পক্ষ থেকে ভারত সরকারকে ধন্যবাদ জানান মন্ত্রী।তিনি বলেন, বাংলাদেশ ও ভারতের মধ্যে বন্ধুত্বপূর্ণ সম্পর্ক বহুমাত্রিক। একুশ বছর দু’দেশের মধ্যে সম্পর্কের যে কৃত্রিম দেয়াল ছিল, তা এখন আর নেই। দু’দেশের সরকার এবং জনগণের মাঝে সম্পর্ক উন্নয়নে বাংলাদেশ ও ভারতের প্রধানমন্ত্রী অত্যন্ত উদার এবং ভবিষ্যৎমুখী। দেশের সড়ক যোগাযোগ অবকাঠামো উন্নয়নে ভারতীয় ঋণ কর্মসূচির আওতায় গৃহীত প্রকল্পসমূহ এগিয়ে নিতে সড়ক পরিবহন ও সেতু মন্ত্রণালয়ের সহযোগিতার জন্য হাইকমিশনার মন্ত্রীকে ধন্যবাদ জানান।",22/9/2020,various
কে হচ্ছেন আল্লামা শফীর উত্তরসূরি,"কওমি অঙ্গন ও সাধারণ ধর্মপ্রাণ মানুষের মাঝে এখন আলোচনার বিষয়- কে হচ্ছেন সদ্যপ্রয়াত আল্লামা আহমদ শফীর উত্তরসূরি? একই সঙ্গে আরও তিনটি গুরুত্বপূর্ণ প্রতিষ্ঠানের দায়িত্ব পালন করবেন কে? এ প্রতিষ্ঠানগুলো হচ্ছে- হেফাজতে ইসলাম, বাংলাদেশ কওমি মাদ্রাসা শিক্ষা বোর্ড (বেফাক) এবং আল-হাইআতুল উলয়া লিল-জামিআতিল কওমিয়া।



দেশের প্রবীণ আলেম আল্লামা শফীর মৃত্যুর পর এখন কে বা কারা আসছেন এই তিন প্রতিষ্ঠানের প্রধান হিসেবে, সেদিকেই এখন সবার দৃষ্টি। কওমি নেতারা বলছেন, এতদিন হাটহাজারী মাদ্রাসা, বেফাক-হাইয়া ও হেফাজতে ইসলামের নেতৃত্ব এককেন্দ্রিক থাকলেও এখন তিনটি আলাদাভাবে পরিচালিত হবে। কারণ আল্লামা শফীর মতো সর্বজনমান্য এমন কেউ নেই। তাই এসব পদে সবার গ্রহণযোগ্য এবং রাজনৈতিক কোনো অভিলাষ নেই এমন কাউকে নির্বাচিত করা হোক।শুক্রবার রাতে সংবাদ সম্মেলনে এ সম্পর্কে হেফাজতের মহাসচিব ও হাটহাজারী মাদ্রাসার শিক্ষা পরিচালক আল্লামা জুনায়েদ বাবুনগরী জানিয়েছেন, হেফাজতে ইসলামের পরবর্তী আমীর কে হবেন, তা কাউন্সিলের মাধ্যমে নির্ধারণ করা হবে। আল্লামা শফীর ইন্তেকালের পর সংগঠনের কার্যক্রমে কোনো প্রভাব পড়বে কি না- এমন প্রশ্নের জবাবে বাবুনগরী বলেন, প্রভাব তো কিছু পড়বেই। তার মতো মানুষ আর পাওয়া যাবে না। এখন আমার দায়িত্ব কাউন্সিল ডাকা। কাউন্সিল যে সিদ্ধান্ত নেবে, সেটাই হবে।এদিকে হেফাজতে ইসলামের আমীর হিসেবে ৩ জনের নাম আলোচনায় আসছে। তারা হলেন হেফাজতের কেন্দ্রীয় নায়েবে আমীর আল্লামা মুহিব্বুল্লাহ বাবুনগরী, বর্তমান মহাসচিব জুনায়েদ বাবুনগরী এবং ঢাকা মহানগর আমীর মাওলানা নূর হোসাইন কাসেমী।তবে চট্টগ্রাম অঞ্চলের হেফাজত কর্মীরা মনে করছেন, আল্লামা মুহিব্বুল্লাহ বাবুনগরী বা আল্লামা জুনায়েদ বাবুনগরী দুজনের যে কোনো একজনই হবেন হেফাজতের পরবর্তী আমীর। হাটহাজারী মাদ্রাসার সহকারী পরিচালক শেখ আহমদও বিবেচনায় আসতে পারেন বলে শোনা যাচ্ছে।এছাড়া কে হবেন কওমি মাদ্রাসা শিক্ষা বোর্ড এবং সরকার স্বীকৃত সম্মিলিত বোর্ডের প্রধান- এ নিয়েও আলোচনা চলছে জোরেশোরেই। একটি সূত্র নিশ্চিত করেছে, গঠনতান্ত্রিকভাবে বেফাকের চেয়ারম্যান যিনি হবেন, তিনিই আল-হাইআতুল উলয়ার চেয়ারম্যান হওয়ার কথা।তবে বেফাকের বর্তমান মহাসচিব ও ঢাকার ফরিদাবাদ মাদ্রাসার পরিচালক মাওলানা আবদুল কুদ্দুছের সম্ভাবনা এই তালিকায় দেখছেন না অনেকে। আপাতত আলোচনায় যাদের নাম আসছে তারা হলেন- বেফাকের বর্তমান সহ-সভাপতি নূর হোসাইন কাসেমী ও নুরুল ইসলাম, ঢাকার যাত্রাবাড়ী মাদ্রাসার প্রিন্সিপাল মাওলানা মাহমুদুল হাসানসহ আরও কয়েকজন।কিছু সূত্র জানিয়েছে, খুব শিগগিরই বেফাক ও হাইয়া কর্তৃপক্ষ এসব বিষয়ের সমাধানে বসবে।এদিকে শনিবার রাতে মজলিসে শূরার জরুরি বৈঠকে জুনায়েদ বাবুনগরীকে হাটহাজারী মাদ্রাসার প্রধান শাইখুল হাদিস ও শিক্ষা সচিব করা হয়েছে।",22/9/2020,various
বিশ্বে আক্রান্ত ৩ কোটি ১২ লাখ ছাড়াল,"বিশ্বে গেল ২৪ ঘণ্টায় আরও আড়াই লাখ মানুষ করোনাভাইরাসে আক্রান্ত হয়েছেন। এতে মোট আক্রান্তের সংখ্যা ৩ কোটি ১২ লাখ ছাড়িয়েছে। করোনায় মারা গেছেন ৯ লাখ ৬৫ হাজারের বেশি মানুষ।



তবে আক্রান্তদের ৯৬ ভাগই সুস্থ হয়ে গেছেন। ইতোমধ্যে সুস্থ ২ কোটি ২৮ লাখের বেশি। করোনা প্রতিরোধে বিশ্বজুড়ে ১৭০টির বেশি ভ্যাকসিন উন্নয়নে কাজ করছেন গবেষকরা।তবে বিশ্ব স্বাস্থ্য সংস্থার প্রধান বিজ্ঞানী সৌম্য স্বামীনাথম বলেছেন, ২০২২ সালের আগে সবার কাছে কার্যকর ভ্যাকসিন পৌঁছানো সম্ভব হবে না। তাই সবার উচিত যথাযথ স্বাস্থ্যবিধি মেনে চলা।এদিকে করোনা চলে গেলেও দুই কোটি মেয়ের স্কুলে ফেরা হবে না বলে আশঙ্কা প্রকাশ করেছেন শান্তিতে নোবেলজয়ী নারী অধিকারকর্মী মালালা ইউসুফজাই। খবর বিবিসি, এএফপিসহ বিভিন্ন সংবাদমাধ্যমের।বাংলাদেশ সময় সোমবার সন্ধ্যা সাড়ে ৬টা পর্যন্ত ওয়ার্ল্ডওমিটারের তথ্য অনুযায়ী, বিশ্বে করোনাভাইরাসে আক্রান্ত হয়েছেন ৩ কোটি ১২ লাখ ৭৪ হাজার ৮৩৪ জন। মারা গেছেন ৯ লাখ ৬৫ হাজার ৬৫০ জন।অবস্থা আশঙ্কাজনক ৬১ হাজার ২৩৯ জনের। সুস্থ হয়েছেন ২ কোটি ২৮ লাখ ৫১ হাজার ৭৪৫ জন। ২৪ ঘণ্টায় বিশ্বে নতুন করে আক্রান্ত হয়েছেন ২ লাখ ৪৯ হাজার ১৩৪, মৃত্যু হয়েছে ৩ হাজার ৮৯১ জনের।বিশ্ব তালিকায় শীর্ষে থাকা মার্কিন যুক্তরাষ্ট্রে ২৪ ঘণ্টায় আক্রান্ত হয়েছেন ৩৩ হাজার ৩৩৪ জন। একই সময়ে মারা গেছেন ২৯৪ জন।এ নিয়ে দেশটিতে মোট আক্রান্ত ৭০ লাখ ৫ হাজার ৬৩১ জন, মারা গেছেন ২ লাখ ৪ হাজার ১২২ জন। তালিকায় দ্বিতীয় স্থানে থাকা ভারতে ২৪ ঘণ্টায় আক্রান্ত হয়েছেন ৮৭ হাজার ৩৮২ জন, একই সময়ে মারা গেছেন ১ হাজার ১৩৫ জন।দেশটিতে মোট রোগীর সংখ্যা ৫৪ লাখ ৯১ হাজার ৪৫২ জন, মৃত্যু হয়েছে ৮৭ হাজার ৯৩৩ জনের। বিশ্বে তৃতীয় স্থানে থাকা ব্রাজিলে ২৪ ঘণ্টায় ১৬ হাজার ২৮২ জন নতুন রোগী শনাক্ত হয়েছেন।একই সময়ে মারা গেছেন ৩৩০ জন। দেশটিতে মোট রোগীর সংখ্যা ৪৫ লাখ ৪৪ হাজার ৬৮৬ জন, মারা গেছেন ১ লাখ ৩৬ হাজার ৮৯৫ জন।চতুর্থ স্থানে রাশিয়ায় মোট রোগীর সংখ্যা ১১ লাখ ৯ হাজার ৫৯৫ জন, মারা গেছেন ১৯ হাজার ৪৮৯ জন। ২০২২ এর আগে বিশ্বে সবাই ভ্যাকসিন পাবে না : বিশ্ব স্বাস্থ্য সংস্থার প্রধান বিজ্ঞানী সৌম্য স্বামীনাথম এক সাক্ষাৎকারে বলেছেন, হয়তো অনেকে ভাবছেন আগামী বছরের জানুয়ারি নাগাদ ভ্যাকসিন আসবে বাজারে এবং এতে সবকিছু আবার স্বাভাবিক হবে।কিন্তু আপনি যা ভাবছেন, তা হবে না। কারণ নিরাপদে মানুষের চলাচল নিশ্চিত করতে হলে সবার কাছে পৌঁছাতে হবে ভ্যাকসিন।আর এটা ২০২২ সালের আগে সম্ভব না। তিনি বলেন, ডব্লিউএইচও’র নেতৃত্বে বিভিন্ন দেশের কাছে সমানভাবে ভ্যাকসিন সরবরাহ করার যে উদ্যোগ (কোভ্যাক্স ইনিশিয়েটিভ) নেয়া হয়েছে তাতে করে আগামী বছরের মাঝামাঝি পর্যন্ত কয়েক কোটি ভ্যাকসিন সরবরাহ করা যাবে।এর মাধ্যমে ১৭০টি দেশ হয়তো কিছু সংখ্যক ভ্যাকসিন ডোজ পাবে। তাই মাস্ক না পরে যদি মানুষ চলতে থাকে, তাহলে পরিস্থিতি স্বাভাবিক হওয়ার সম্ভাবনা নেই।করোনার ১৭০ টিকার উন্নয়ন চলছে : করোনাভাইরাস প্রতিরোধ বিশ্বব্যাপী ১৭০টিরও বেশি টিকার উন্নয়ন নিয়ে কাজ করছেন গবেষকরা।বিশ্ব স্বাস্থ্য সংস্থা এসব টিকা পর্যবেক্ষণে রেখেছে। সাধারণত টিকার পরীক্ষার জন্য কয়েক বছর সময়ে লেগে যায়। এছাড়া পরীক্ষা শেষে টিকার বিপুল উৎপাদনের জন্য আরও সময়ের প্রয়োজন পড়ে। দুই কোটি মেয়ের স্কুলে ফেরা হবে না -মালালা : করোনার প্রকোপ শেষ কিংবা বিধিনিষেধ শিথিল হলে হয়তো শিক্ষাপ্রতিষ্ঠান খুলে যাবে।কিন্তু শিক্ষাপ্রতিষ্ঠান খুলে গেলেও দুই কোটি নারী শিক্ষার্থীর আর কখনোই স্কুলে ফেরা হবে না। এই আশঙ্কা প্রকাশ করেছেন শান্তিতে নোবেলজয়ী এবং নারী অধিকারকর্মী মালালা ইউসুফজাই।
",22/9/2020,various
বৈশ্বিক আর্থিক কেলেঙ্কারিতে বাংলাদেশি ৩ ব্যাংক,"বিশ্বে ব্যাংকিং কেলেঙ্কারিতে এবার বাংলাদেশি তিনটি ব্যাংকের সম্পৃক্ততা পাওয়া গেছে। এর মধ্যে একটি সরকারি এবং দুইটি বেসরকারি ব্যাংক।



২০১৪ থেকে ২০১৬ সালের মধ্যে কেলেঙ্কারির মাধ্যমে তিন ব্যাংকের মোট লেনদেনের পরিমাণ ৮ লাখ ৩৩ হাজার ডলার, যা স্থানীয় মুদ্রায় ৭ কোটি ৮ লাখ টাকা (প্রতি ডলার ৮৫ টাকা হিসাবে)।মার্কিন যুক্তরাষ্ট্রের ট্রেজারি বিভাগের গোয়েন্দা সংস্থা ফিন্যান্সিয়াল ক্রাইম এনফোর্সমেন্ট নেটওয়ার্কের (ফিনসেন) রিপোর্টে এ তথ্য উঠে এসেছে।এই রিপোর্টে সারা বিশ্বে ২ ট্রিলিয়ন ডলার লেনদেনের কথা বলা হয়েছে। এর মধ্যে সবচেয়ে বেশি লেনদেন করেছে জার্মানির ডয়চে ব্যাংক।গত ১৮ বছরের তথ্য পর্যালোচনা করা হয়েছে রিপোর্টে। রিপোর্টটি সোমবার গণমাধ্যমে প্রকাশ করেছে মার্কিন যুক্তরাষ্ট্রভিত্তিক অনুসন্ধানী সাংবাদিকদের সংগঠন ইন্টারন্যাশনাল কনসোর্টিয়াম ফর ইনভেস্টিগেটিভ জার্নালিস্টস (আইসিআইজে)।রিপোর্টের নাম দেয়া হয়েছে ফিনসেন ফাইল। এর আগে পানামা ও প্যারাডাইস পেপার্স নামে দুটি রিপোর্ট প্রকাশ করেছিল সংস্থাটি। সেখানে অর্থ পাচারের তালিকায় বাংলাদেশের ৮৪ ব্যক্তির নাম উঠে এসেছিল। বাংলাদেশ থেকে এই সময়ে সন্দেহজনক ৮টি লেনদেনের তথ্য পাওয়া গেছে। মোট অর্থের পরিমাণ ৮ লাখ ৩২ হাজার ৯৩৭ ডলার। স্থানীয় মুদ্রায় যা ৭ কোটি ৮ লাখ টাকা।এর মধ্যে দুটি বেসরকারি ব্যাংকের মাধ্যমে ৩ লেনদেনে বাংলাদেশে এসেছে ৩ লাখ ৩৭ হাজার ৭৩৩ ডলার। আর একটি সরকারি ব্যাংকের মাধ্যমে ৫টি লেনদেনে বাংলাদেশ থেকে বিদেশে গেছে ৪ লাখ ৯৫ হাজার ২০৪ ডলার।এই লেনদেনগুলো ফিনসেনের সন্দেহজনক লেনদেনের তালিকাভুক্ত মার্কিন যুক্তরাষ্ট্রের নিউইয়র্ক মেলকন কর্পোরেশন ও স্ট্যান্ডার্ড চাটার্ড পিএলসির মাধ্যমে হয়েছে।এই অর্থ বাংলাদেশ, যুক্তরাষ্ট্র এবং আরও তিনটি দেশের আর্থিক প্রতিষ্ঠানের মাধ্যমে লেনদেন হয়েছে। অর্থের উৎস জালিয়াতিপূর্ণ জেনেও লেনদেনে অনুমতি দিয়েছে ব্যাংকগুলো।অসাধু ব্যবসায়ী ও রাজনীতিবিদরা কীভাবে অবৈধ অর্থ পাচার করে, তা এই ফাইলে উঠে এসেছে।তবে সন্দেহজনক লেনদেনের নথিগুলোকে সম্পূর্ণভাবে বেআইনি আখ্যা না দিয়ে সাসপিসিয়াস অ্যাকটিভিটি রিপোর্টস বা এসএআর বলে উল্লেখ করা হয়েছে।ফিনসেন ফাইলসে ১৯৯৯ থেকে ২০১৭ সাল পর্যন্ত বিশ্বের বিভিন্ন দেশের ব্যাংকের সন্দেহজনক লেনদেনের ১৮ হাজার ১৫৩টি নথি বিশ্লেষণ করা হয়েছে।এতে স্থানীয় এবং আন্তর্জাতিক ব্যাংকগুলোয় সন্দেহজনক নেটওয়ার্কের মাধ্যমে কীভাবে অর্থ লেনদেন করে, তা তুলে ধরা হয়েছে।রিপোর্টে বলা হয়েছে, আলোচ্য সময়ে বিশ্বের বিভিন্ন দেশের ব্যাংক ২ ট্রিলিয়ন ডলারেরও বেশি সন্দেহজনক অর্থ লেনদেন করেছে।আলোচ্য সময়ে সবচেয়ে বেশি সন্দেহজনক লেনদেন করেছে জার্মানির ডয়চে ব্যাংক। এ সময়ে ব্যাংকটি ৯৮২টি লেনদেনে মোট ১ দশমিক ৩ ট্রিলিয়ন ডলার।দ্বিতীয় অবস্থানে থাকা জিপি মর্গানের ৫১৪ বিলিয়ন ডলার, তৃতীয় অবস্থানে স্ট্যান্ডার্ড চাটার্ড ব্যাংকের ১৬৬ বিলিয়ন, ব্যাংক অব নিউইয়র্কের লেনদেন ৬৪ বিলিয়ন ডলার, যুক্তরাজ্যের আর্থিক প্রতিষ্ঠান বারক্লেইস ২১ বিলিয়ন, এইচএসবিসি ৪ দশমিক ৪ বিলিয়ন, ব্যাংক অব চায়না ১ দশমিক ৩ বিলিয়ন, ব্যাংক অব আমেরিকা ৩৮৪ মিলিয়ন, সিটি ব্যাংক ২৫১ মিলিয়ন এবং ওয়েলস ফারগোর মাধ্যমে ৫৭ মিলিয়ন ডলারের সন্দেহজনক লেনদেন হয়েছে।৮৮টি দেশের ১০৮টি সংবাদমাধ্যমের সঙ্গে বাজফিড নিউজ এই ফিনসেন ফাইলটি শেয়ার করে আইসিআইজে।
",22/9/2020,various
বিমানের টিকিট বিক্রয় কেন্দ্রে বিক্ষোভ,"মতিঝিলে বিমান বাংলাদেশে এয়ারলাইন্সের টিকিট বিক্রয় কেন্দ্রে বিক্ষোভ করেছেন সৌদি আরব থেকে ছুটিতে এসে আটকে পড়া প্রবাসীরা। সোমবার দুপুরে বিমানের অফিসে ঢুকে কর্মকর্তা-কর্মচারীদের গালাগাল করেন তারা। বেসামরিক বিমান চলাচল কর্তৃপক্ষ (বেবিচক) সৌদি অ্যারাবিয়ান এয়ারলাইন্সের ঢাকা থেকে ফ্লাইট বাতিল করার প্রতিবাদে তারা বিক্ষোভ করেন।



সোমবার সকাল থেকেই মতিঝিলে বিমানের অফিসের সামনে জড়ো হতে থাকেন প্রবাসীরা। সৌদি অ্যারাবিয়ান এয়ারলাইন্সে ফ্লাইট বাতিলের জন্য বিমানকে দুষছেন তারা। এরপর দুপুর ২টার দিকে জাতীয় প্রেস ক্লাবের সামনে অবস্থান নেন অনেক প্রবাসী। সেখানেও বিক্ষোভ করেন তারা।এ সময় তারা ভিসার মেয়াদ শেষ হওয়ায় বিপাকে পড়ার কথা জানান। এদিকে সোনারগাঁও হোটেলের পাশে সৌদি এয়ারলাইন্সের অফিসে ভিড় করেন টিকেট প্রত্যাশীরা। সেখানে সড়ক অবরোধ করে বিক্ষোভ করেন সহস্রাধিক প্রবাসী। ১৬ বছর সৌদিতে কাজ করা গোপাল সরকার বলেন, সেখানে আমার ২৫ লাখ টাকা আছে। কিন্তু আমি যেতে পারছি না। কারণ ৩০ তারিখ ভিসার মেয়াদ শেষ।এখন কী হবে- সেই চিন্তায় স্ট্রোক করার মতো অবস্থায় আছি। হাফিজুর রহমান নামের আরেক প্রবাসী বলেন, দেশে আটকে পড়াদের দ্রুত সৌদি যাওয়ার ব্যবস্থা করা হোক। বিমানের কাছে যারা টিকেট পাবেন, তাদের টাকা ফেরত দেয়া হোক। দুর্নীতিবাজ ও চাটুকার বিমান একটি লস প্রজেক্ট।আরেক প্রবাসী জানান, তাদের কারও ভিসা শেষ, কারও দুই একদিন মেয়াদ আছে, কারও আকামা শেষ। ৮-৯টা মাস এভাবে আছেন তারা। কেউ এক পয়সা সাহায্য করেনি। নিজেদের জমানো টাকাও শেষ। এখন ফিরে যেতে না পারলে চাকরি হারাবেন।বেসামরিক বিমান চলাচল মন্ত্রণালয়ের সিনিয়র সচিব মো. মহিবুল হক বলেন, যতক্ষণ পর্যন্ত তারা আমাদের অনুমতি না দিবে, ততক্ষণ পর্যন্ত আমরা যাত্রীদের টিকেট দিতে পারছি না। পররাষ্ট্র মন্ত্রণালয়সহ সংশ্লিষ্ট কর্তৃপক্ষ তাদের সঙ্গে টেলিফোনে কথা বলেছে, চিঠি দিয়েছে, যোগাযোগ করছে।তাদের ফিরে যাওয়ার ব্যাপারে আমাদের আন্তরিকতায় কোনো অভাব নেই। যাদের মার্চ মাসে সৌদিতে ফিরে যাওয়ার কথা ছিল, তাদের টিকিটগুলো আগে দিব, রিকনফার্ম করব, কিন্তু এর বিনিময়ে কোনো পয়সা নেয়া হবে না। বিশেষ ফ্লাইট চলবে।",22/9/2020,various
নানা নাটকীয়তার পর ছাড়া পেলেন ভিপি নূর,"পুলিশের কাজে বাধাদান ও ধর্ষণ মামলায় আটক ডাকসুর সাবেক ভিপি নুরুল হক নূরকে মুচলেকা নিয়ে ছেড়ে দেয়া হয়েছে। ছেড়ে দেয়া হয়েছে তার সঙ্গে আটক হওয়া অন্য ছয়জনকেও।



সোমবার রাত ১টার দিকে যুগান্তরকে এ তথ্য নিশ্চিত করেন ঢাকা মেট্রোপলিটন পুলিশের (ডিএমপি) অতিরিক্ত কমিশনার (ডিবি) একেএম হাফিজ আক্তার। আটক ও মুক্তি নিয়ে নানা নাটকীয়তার পর রাত পৌনে ১টার দিকে ডিবি কার্যালয় থেকে বের হন তিনি।রাত ১১টা ৪০ মিনিটে ঢাকা মেডিকেল কলেজ (ঢামেক) হাসপাতালের পেছনের একটি গেট দিয়ে পুলিশ তাকে ডিবি কার্যালয়ে নিয়ে যায়। এর আগে মৎস্য ভবন এলাকা থেকে আটকের পর ডিবি কার্যালয়ে নিলে অসুস্থ হয়ে পড়েন নূর। এ কারণে তাকে ঢামেক হাসপাতালে নেয়া হয়।রাত পৌনে ১১টায় ডিএমপি কমিশনার মোহা. শফিকুল ইসলাম জানান, ডিবি অফিসে ভিপি নূরের শ্বাসকষ্ট হচ্ছিল। তার অ্যাজমা আছে। এ কারণে তাকে হাসপাতালে নিয়ে যাওয়া হয়েছে। যেকোনো সময় তাকে ছেড়ে দেয়া হবে।এজাহার হওয়ার পর এভাবে আসামি ছাড়া যায় কিনা- জানতে চাইলে কমিশনার বলেন, মেয়েটি ধর্ষণের শিকার হয়েছে কিনা, সেটি আগে তদন্ত হবে। আর ভিপি নূরের বিরুদ্ধে তো কোনো ধর্ষণের অভিযোগ নেই। তার কাছে মেয়েটি বিচার নিয়ে গিয়েছিল। ঘটনা তদন্ত করে পরবর্তী ব্যবস্থা নেয়া হবে।নূর ছাড়া পেয়ে রাত ১২টা ৪৫ মিনিটে বের হলে সহযোগীরা তাকে ফুল দিয়ে বরণ করেন। এ সময় তাৎক্ষণিক প্রতিক্রিয়ায় নূর বলেন, মৎস্য ভবনে আমাদেরকে আটকের পর টর্চার করা হয়। কিন্তু ডিবি কার্যালয়ে কোনো টর্চার করা হয়নি।আমাদের সঙ্গে এমনটা কেন হচ্ছে বুঝতে পারছি না। ডিবি আমাদের থেকে মুচলেকা নিয়ে ছেড়ে দিয়েছে। তিনি আরও বলেন, এ ঘটনার প্রতিবাদে মঙ্গলবার (আজ) বেলা ১১টায় দেশব্যাপী বিক্ষোভ কর্মসূচি পালিত হবে।সোমবার রাত সাড়ে ৮টার দিকে এক বিক্ষোভ মিছিল থেকে নূর ও তার সাত সহযোগীকে আটক করে পুলিশ। ধর্ষণের অভিযোগে ঢাকা বিশ্ববিদ্যালয়ের এক ছাত্রী মামলা করার পর তা ষড়যন্ত্রমূলক দাবি করে এই বিক্ষোভ করছিল নূরের সংগঠন বাংলাদেশ ছাত্র অধিকার সংরক্ষণ পরিষদ।ঢাকা বিশ্ববিদ্যালয়ের টিএসসি থেকে বের হওয়া মিছিলটি মৎস্য ভবন এলাকায় পৌঁছলে পুলিশের সঙ্গে গোলযোগ বাধে। নূরসহ সাতজনকে সেখানে আটক করে পুলিশ। নেয়া হয় ডিবি কার্যালয়ে। পরে চিকিৎসার জন্য নেয়া হয় হাসপাতালে। সেখানে পুলিশের হামলায় আহত পরিষদের নেতা-কর্মীরা চিকিৎসা নিচ্ছিলেন। এ সময় কয়েকজন পুলিশ সদস্যকেও চিকিৎসা নিতে দেখা যায়।নূরকে আটকের পর রাত পৌনে ৯টার দিকে ডিএমপির উপকমিশনার ওয়ালিদ হোসেন বলেন, মৎস্য ভবন মোড় থেকে নূর ও তার সহযোগীদের গ্রেফতার করা হয়। তারা সেখানে বিক্ষোভ করছিল এবং একপর্যায়ে তারা পুলিশের ওপর হামলা চালায়। পুলিশের দায়িত্ব পালনে বাধা দেয়ার জন্যই তাদের আটক করা হয়েছে।তবে নূরের বিরুদ্ধে যেহেতু ধর্ষণ মামলা রয়েছে, তাই সেই মামলায়ও তাকে গ্রেফতার দেখানো হবে। গ্রেফতারের পর রমনা জোনের সহকারী কমিশনার এসএম শামীম জানান, ধর্ষণ মামলায় নূরকে আটকের সময় তারা পুলিশের ওপর হামলা চালায়। এতে কয়েকজন পুলিশ সদস্য আহত হন। 
উল্লেখ্য, নূরসহ কোটা সংস্কার আন্দোলনের ছয় নেতার বিরুদ্ধে ধর্ষণের অভিযোগ এনে রোববার রাতে ঢাকা বিশ্ববিদ্যালয়ের ইসলামিক স্টাডিজ বিভাগের এক ছাত্রী মামলা করেন। ৩ জানুয়ারি ধর্ষণ এবং এতে সহযোগিতার অভিযোগ এনে লালবাগ থানায় এ মামলা করা হয়।লালবাগ থানার ভারপ্রাপ্ত কর্মকর্তা (ওসি) কেএম আশরাফ উদ্দিন মামলা দায়েরের বিষয়টি নিশ্চিত করেন। ওসি বলেন, অভিযোগকারী ও অভিযুক্তদের সবাই ঢাকা বিশ্ববিদ্যালয়ের শিক্ষার্থী। মামলায় ছয়জনকে আসামি করা হয়। বিয়ের প্রলোভন দেখিয়ে ওই ছাত্রীকে একই বিভাগের শিক্ষার্থী হাসান আল মামুন ধর্ষণ করেছেন বলে মামলায় অভিযোগ করা হয়েছে।অভিযোগটি তদন্ত করে দেখা হচ্ছে। ওসি জানান, প্রধান আসামি হাসান আল মামুন একই বিভাগের স্নাতকোত্তর উত্তীর্ণ ছাত্র। তিনি বাংলাদেশ ছাত্র অধিকার পরিষদের আহ্বায়ক। তার সঙ্গে পাঁচজনকে সহযোগী হিসেবে আসামি করা হয়েছে। যাদের মধ্যে আছেন নুরুল হক নূর, ডাকসুর সাবেক ভিপি ও ছাত্র অধিকার পরিষদের যুগ্ম আহ্বায়ক। মামলায় ঘটনাস্থল দেখানো হয়েছে লালবাগের নবাবগঞ্জ এলাকা।মামলার অন্য আসামিরা হলেন ছাত্র অধিকার পরিষদের যুগ্ম আহ্বায়ক নাজমুল হাসান সোহাগ, সাইফুল ইসলাম, নাজমুল হুদা ও আবদুল্লাহ হিল বাকি। অভিযোগের বিষয়ে জানতে চাইলে হাসান আল মামুন বলেন, মামলার বিষয়ে কিছুই জানি না। এমন কিছুই হয়নি। এ বিষয়ে বিস্তারিত জেনে কথা বলব।
",22/9/2020,various
ঘাটতি বাজেট সমতুল্য ঋণ দিতে চায় মাইডাস,"দেশের ঘাটতি বাজেট প্রায় ১ লাখ ৯০ হাজার কোটি টাকার সমতুল্য ঋণ দিতে আগ্রহ প্রকাশ করেছে আন্তর্জাতিক ঋণ দাতা সংস্থা গ্লোবাল মাইডাস। এ ঋণ দিয়ে মেগা গ্রিন প্রকল্প বাস্তবায়ন করতে পারবে সরকার। সম্প্রতি গ্লোবাল মাইডাস গ্রুপের চেয়ারম্যান ইনডার প্রিট সিংহ এ সংক্রান্ত প্রস্তাব পাঠিয়েছেন অর্থ সচিব আবদুর রউফ তালুকদার ও অর্থনৈতিক সম্পর্ক বিভাগকে (ইআরডি)। সংশ্লিষ্ট সূত্রে পাওয়া গেছে এ তথ্য।



গ্লোবাল মাইডাসের বাংলাদেশের প্রধান শেখ সরওয়ার বলেন, সরকারের বাজেট ঘাটতি ১ লাখ ৯০ হাজার কোটি টাকা। এই ঘাটতি বাজেট সমতুল্য ঋণ দিতে আগ্রহী আমরা। বর্তমান এ দেশের অর্থ সংগ্রহের জন্য বিভিন্ন আন্তর্জাতিক সংস্থার খোঁজ নেয়া হচ্ছে। আমরা বড় অঙ্কে ঋণ দিতে আগ্রহী। সুদের হার নির্ধারণ করা হবে আলোচনার ভিত্তিতে। তবে সেটি হবে আন্তর্জাতিক রেট অনুযায়ী।নেপাল, সিঙ্গাপুর, ভারতসহ কয়েকটি দেশে বড় অঙ্কের ঋণ দিয়েছে গ্লোবাল মাইডাস। এখন বাংলাদেশে স্বল্প সুদে ঋণ দিতে এগিয়ে আসছে এ সংস্থা।এ প্রসঙ্গে অর্থ মন্ত্রণালয়ের ঊর্ধ্বতন এক কর্মকর্তা জানান, গ্লোবাল মাইডাস নানা প্রকল্পে বড় অঙ্কের ঋণ দিতে চায়। এ সংক্রান্ত একটা চিঠি দিয়েছে তারা। এটা ইআরডিতে পাঠানো হয়েছে। অপর দিকে ইআরডির এশীয়ান ডেস্কের ঊর্ধ্বতন এক কর্মকর্তা এ চিঠি প্রাপ্তির কথা স্বীকার জানান, বিষয়টি বিবেচনাধীন আছে।অর্থ সচিবকে পাঠানো চিঠিতে গ্লোবাল মাইডাস বলেছে, বড় ধরনের গ্রিন ফিল্ড প্রকল্প, রেলওয়ে, মেট্রোরেল, বিমানবন্দর উন্নয়ন, বিশেষ অর্থনৈতিক অঞ্চল স্থাপন, বিদ্যুৎ কেন্দ্র নির্মাণ ও আইটি পার্কের মতো বড় প্রকল্পে ঋণের প্রস্তাব দিচ্ছে গ্লোবাল মাইডাস। বিভিন্ন ধরনের ঋণের পাশাপাশি সরকারি ও বেসরকারি খাতে বন্ডে বিনিয়োগও করেছে গ্লোবাল মাইডাস। সংস্থাটি সরকারি-বেসরকারি অংশীদারিত্বের প্রকল্পে (পিপিপি) আগ্রহের কথাও জানিয়েছে। ঋণ দেয়ার আগ্রহ জানিয়ে গ্লোবাল মাইডাসের পক্ষ থেকে সরকারের সঙ্গে আলোচনা করার প্রস্তাব দিয়েছে। চিঠিতে আরও বলা হয়, কর্পোরেট বন্ড, সভরেইন বন্ড, ডেভেলপমেন্ট বন্ডসহ যে কোনো প্রাতিষ্ঠানিক খাতে ঋণ কর্মসূচি দিয়ে থাকে এ সংস্থা।করোনাভাইরাসের কারণে সরকারের নানাভাবে ব্যয় বেড়েছে। অপর দিকে রাজস্ব ঘাটতির কারণে অর্থ সংকট তৈরি হয়েছে। যে কারণে সরকার কৃচ্ছ সাধনের পথে হাঁটছে। অর্থ সংকটের কারণে প্রায় চারশ’ নিম্নমানের প্রকল্পে অর্থায়ন বন্ধ রাখা হয়েছে। শুধু বেতন-ভাতা ও পরিবহন ব্যয় দিয়ে এসব প্রকল্প টিকিয়ে রাখা হচ্ছে। এ অবস্থায় গ্লোবাল মাইডাসের বড় ঋণ প্রস্তাবকে গুরুত্ব সহকারে বিবেচনা করার জন্য গ্লোবাল মাইডাসের পক্ষ থেকে জানানো হয়। এছাড়া গ্লোবাল মাইডাসের প্রস্তাবিত ঋণের গ্রেস পিরিয়ড প্রকল্পভেদে এক থেকে দুই বছর। ২৫ বছরের মধ্যে পুরো ঋণ শোধ করতে হবে। এ ঋণের বিপরীতে সর্বোচ্চ দুই শতাংশের কম সুদ পরিশোধ করতে হবে। যা এশীয় উন্নয়ন ব্যাংক (এডিবি) ও ইন্টারন্যাশনাল ফাইন্যান্স কর্পোরেশনসহ (আইএফসি) আরও কয়েকটি সংস্থার তুলনায় কম।",22/9/2020,various
এশিয়ার নতুন শীতল যুদ্ধে হেরে গেছে ন্যায়বিচার ও রোহিঙ্গারা,"এশিয়ার নতুন শীতলযুদ্ধে ন্যায়বিচার ও রোহিঙ্গা জনগোষ্ঠী ক্ষতিগ্রস্ত হচ্ছে। আঞ্চলিক ‘খেলোয়াড়রা’ তাদের নিজেদের স্বার্থের দিকে বেশি মনোযোগী হওয়ার কারণে মিয়ানমারে রোহিঙ্গা জনগোষ্ঠীর বিরুদ্ধে হামলার বিষয়টি অনিয়ন্ত্রিতই থেকে গেছে। ব্রিটিশ গণমাধ্যম দ্য গার্ডিয়ানের অনলাইন সংস্করণে ২০ সেপ্টেম্বর প্রকাশিত এক নিবন্ধে এ কথা বলা হয়েছে।



এতে আরও বলা হয়, রাখাইন রাজ্যে সংখ্যালঘু মুসলমানের ওপর নিপীড়ন ও উদ্দেশ্যমূলক গণহত্যা এখন আইনের শাসনের মুখোমুখি দাঁড়িয়েছে। আর আন্তর্জাতিক একজন শীর্ষ আইনজীবীর মতে, এটা হল সামষ্টিক বিবেক ও মানবতার ওপর একটি নৈতিক ক্ষত। চিহ্নিত অপরাধীরা যদি শাস্তিই পেয়ে থাকে তাহলে এখনও রাখাইনে হত্যাকাণ্ড ও অন্যান্য ভীতিকর অবস্থা অব্যাহত আছে কেন?নিবন্ধটি লিখেছেন সাংবাদিক সিমন টিসডাল। ‘জাস্টিজ অ্যান্ড দ্য রোহিঙ্গা পিপল আর দ্য লুজারস ইন এশিয়া’জ নিউ কোল্ড ওয়ার’- শীর্ষক নিবন্ধে তিনি উপরোক্ত প্রশ্নের কথা উল্লেখ করে বলেন, এটা এমন একটি প্রশ্ন যার সম্ভাব্য বেশ কিছু উত্তর হতে পারে। হতে পারে দরিদ্র, বিচ্ছিন্ন হয়ে থাকা মিয়ানমার, যার আগের নাম ছিল বার্মা; এখনও রাষ্ট্র হিসেবে আন্তর্জাতিক সম্প্রদায়ের কাছে যথেষ্ট গুরুত্বপূর্ণ নয়।হয়তো পশ্চিমারা অবচেতন বলে বাদামি ত্বকের মুসলিম সংখ্যালঘুদের জীবন তাদের কাছে ততটা গুরুত্বপূর্ণ নয়। অথবা, হয়তো টেকসই প্রতিবাদের অনুপস্থিতি ও বিশ্ব শক্তিগুলোর পক্ষে দুর্বল জনগোষ্ঠী ও দেশগুলোর ওপর নিপীড়ন ঠেকাতে ব্যর্থতার কারণেই এমনটা হচ্ছে। মিয়ানমারে এক শতকের বেশি সময় ধরে ব্রিটিশ সাম্রাজ্যবাদের শাসনাধীন ছিল। এখন রয়েছে চীন সাম্রাজ্যবাদের অধীনে; যারা নিজ দেশ বা বিদেশ কোনো জায়গাতেই মানবাধিকারের ধার ধারে না।গত সপ্তাহে জাতিসংঘের মানবাধিকারবিষয়ক হাই-কমিশনার মিশেল ব্যাচেলেট সতর্ক করেছেন যে, মিয়ানমারে নির্যাতন বন্ধ রাখা তো দূরের কথা, তার বদলে ফের বেসামরিকদের হত্যা ও অপহরণ শুরু হয়েছে। রাখাইন ও পার্শ্ববর্তী চীন রাজ্যে দায়মুক্তির সঙ্গে এসব চালিয়ে যাচ্ছে তারা। ব্যাচেলেট বলেন, ‘কিছু ঘটনায় তারা বাছবিচারহীনভাবে হামলা চালায়। এতে আরও যুদ্ধাপরাধ বা মানবতাবিরোধী অপরাধ সংঘটিত হচ্ছে।’নিবন্ধে বলা হয়, গত ডিসেম্বরে মিয়ানমারের বেসামরিক নেত্রী অং সান সুচি আন্তর্জাতিক বিচার আদালতে (আইসিজে) হাজির হয়ে গণহত্যার অভিযোগ অস্বীকার করেন।বলেন, রাখাইনের ব্যাপারটি সেনাবাহিনী এবং রোহিঙ্গা ‘জঙ্গি’ ও সশস্ত্র বিচ্ছিন্নতাবাদীদের মধ্যকার একটি ‘অভ্যন্তরীণ সংঘাত’। এতে যদি সেনারা ব্যক্তি পর্যায়ে অপরাধের জন্য দোষী হয়ে থাকে, তাহলে তাদের শাস্তি হবে। তবে এখন অবধি তেমন কোনো শাস্তি হয়নি। শাস্তি দেয়া হলেও তা খুব অল্প কয়েকজনই পেয়েছে। ",22/9/2020,various
যত দিন বাঁচব বঙ্গবন্ধুর আদর্শ নিয়ে কাজ করব,"আওয়ামী লীগের প্রবীণ নেতা ও সাবেক বাণিজ্যমন্ত্রী তোফায়েল আহমেদ বলেছেন, যতদিন বাঁচব বঙ্গবন্ধুর আদর্শ নিয়ে কাজ করব। বঙ্গবন্ধুর সঙ্গে বিদেশে গিয়ে অনেক শিখেছি। তার আদর্শে অনুপ্রাণিত হয়েছি। তার স্নেহ ভালোবাসা নিয়ে কাজ করেছি, রাজনীতি শিখেছি। রাজাপুর এলাকায় রোববার বিকালে ঝড় ও জলোচ্ছ্বাসে ক্ষতিগ্রস্ত পরিবারের মধ্যে ত্রাণ বিতরণকালে অনলাইনে যুক্ত হয়ে তিনি এসব কথা বলেন। এদিন ইলিশা এলাকায়ও ত্রাণ বিতরণ করা হয়।



দুই অনুষ্ঠানে উপস্থিত ছিলেন জেলা পরিষদ চেয়ারম্যান ও জেলা আওয়ামী লীগ সম্পাদক আবদুল মমিন টুলু, উপজেলা চেয়ারম্যান মোশারফ হোসেন, উপজেলা নির্বাহী অফিসার মো. মিজানুর রহমান, জেলা আওয়ামী লীগ যুগ্ম সম্পাদক জহুরুল ইসলাম নকিব, উপজেলা ভাইস চেয়ারম্যান মো. ইউনুছ, জেলা আওয়ামী লীগের সাংগঠনিক সম্পাদক মইনুল হোসেন বিপ্লব, ইলিশা ইউপি চেয়ারম্যান হাসনাইন আহমেদ, ইউনিয়ন আওয়ামী লীগ সম্পাদক সরোয়াদ্দি মাস্টার, রাজাপুর ইউপি চেয়ারম্যান মিজানুর রহমান খান, আওয়ামী লীগ নেতা রেজাউল হক মিঠু চৌধুরী প্রমুখ।আওয়ামী লীগের উপদেষ্টা পরিষদের সদস্য তোফায়েল আহমেদ বলেন, করোনাকালীন প্রধানমন্ত্রী শেখ হাসিনার গৃহীত পদক্ষেপের কারণে দেশের উন্নয়ন অব্যাহত রয়েছে। ব্যবসা-বাণিজ্যসহ সব ক্ষেত্রে অগ্রগতি হয়েছে। প্রধানমন্ত্রীর নির্দেশ সঠিকভাবে মেনে চললে আর কোনো সমস্যা থাকবে না। ভোলার নদী ভাঙন ও জলোচ্ছ্বাসের কথা তুলে ধরে তিনি বলেন, এমন পরিস্থিতি থেকে ভোলাবাসীকে রক্ষা করতে ব্লকবাঁধের বিকল্প নেই। এ জন্য পদক্ষেপ নেয়া হয়েছে। আগে যে সব এলাকায় সিসিব্লক বাঁধ দেয়া হয়েছে, ওই এসব এলাকা এখন আর ভাঙছে না।দুর্যোগে আওয়ামী লীগ মানুষের পাশে থাকে উল্লেখ করে তিনি বলেন, এখন ঘুরে দাঁড়াতে সবাইকে ঐক্যবদ্ধভাবে কাজ করতে হবে। তোফায়েল আহমেদ তার স্বপ্নের কথা উল্লেখ করে বলেন, ভোলা-বরিশাল ব্রিজ নির্মাণের জন্য বিদেশি অর্থায়নের চেষ্টা চলছে। এ ব্রিজের অর্থনৈতিক গুরুত্বও তিনি তুলে ধরেন।",22/9/2020,various
ঘুরে দাঁড়াতে পারছেন না রংপুর অঞ্চলের কৃষকরা,"এবার বন্যায় ব্যাপক ক্ষয়ক্ষতি হয়েছে কৃষিজমির। বারবার চেষ্টা করেও এ ক্ষতি থেকে ঘুরে দাঁড়াতে পারছেন না রংপুর অঞ্চলের কৃষকরা। এ নিয়ে চতুর্থ দফায় বন্যার শিকার হলেন এ অঞ্চলের কৃষকরা।



গত আগস্টে বন্যার পানি নেমে যাওয়ার পর অনেক কৃষক তাদের জেগে ওঠা জমিতে ধান, তিল, বাদাম, মাসকলাই, শাকসবজি আবাদ করেছেন। তবে গত ৩-৪ দিন ধরে ধরলা, বহ্মপুত্র, তিস্তা, ঘাঘট, দুধকুমার, করতোয়াসহ বিভিন্ন নদীতে পানি বাড়তে থাকে। ফলে ফের ডুবেছে কৃষকের ফসল। একের পর এক বন্যায় ফসল হারিয়ে চরাঞ্চলের কৃষক এখন সর্বস্বান্ত হওয়ার পথে।জানা গেছে, উজান থেকে নেমে আসা পাহাড়ি ঢলে রংপুর, গাইবান্ধা, কুড়িগ্রাম, লালমনিরহাট, নীলফামারীসহ রংপুর বিভাগের বিভিন্ন জেলার নদনদীতে পানি বেড়েছে। পানি বৃদ্ধি অব্যাহত থাকায় নদীর কূল উপচে চরের জমিতে সদ্য রোপণকৃত আমন ধানের ক্ষেত তলিয়ে গেছে।রংপুর কৃষি সম্প্রসারণ অধিদফতর সূত্রে জানা গেছে, কয়েক দফা বন্যায় রংপুর কৃষি অঞ্চলের পাঁচ জেলায় এবারের বন্যায় ক্ষতিগ্রস্ত তালিকাভুক্ত কৃষকের সংখ্যা ১ লাখ ৭২ হাজার ৭৯ জন। পানিতে তলিয়ে যাওয়া ২৫ হাজার ৭৫৯ হেক্টর জমির মধ্যে সম্পূর্ণভাবে নষ্ট হয়ে গেছে ১৪ হাজার ৪৪৬ হেক্টর জমির আবাদ। আর আংশিক ক্ষতি হয়েছে ৯ হাজার ৫০৫ হেক্টরের ফসল।কৃষি বিভাগের তথ্যমতে, সব থেকে বেশি ক্ষতিগ্রস্ত হয়েছে পাট। এ অঞ্চলের ৬ হাজার ৪৪২ দশমিক ৭৭ হেক্টর জমির পাট নষ্ট হয়ে গেছে। ৩৬ হাজার ১৮৩ জন কৃষকের ৪ হাজার ৫৯৭ দশমিক ৬৩ হেক্টর জমির আউশ আবাদ ও ১ হাজার ২৪৪ দশমিক ২ হেক্টর জমির শাকসবজি নষ্ট হয়ে গেছে।এ ছাড়া আমনের ১ হাজার ২৬৫ দশমিক ৭৮ হেক্টর জমির বীজতলা, ১১০ দশমিক ৭৪ হেক্টর জমির রোপা আমন, ২৮ দশমিক ৫ হেক্টর জমির ভুট্টা, ২০৫ হেক্টর জমির মরিচ, ৩৭৮ দশমিক ৫ হেক্টর জমির তিল, ৩০ দশমিক ৬ হেক্টর জমির চীনাবাদাম এবং ২০ হেক্টর জমির ১৮ লাখ টাকার কাউনের ফসল পুরোপুরি নষ্ট হয়ে গেছে।এদিকে এমন পরিস্থিতিতে দিশেহারা হয়ে পড়েছেন রংপুর অঞ্চলের ৫ জেলার কৃষকরা। বিস্তীর্ণ মাঠে এখন বন্যার দগদগে ক্ষত। নষ্ট হওয়া আমন লাগানো নিয়ে দুশ্চিন্তা সবচেয়ে বেশি। চড়া সুদে টাকা লগ্নি নিলেও মিলছে না বীজ, পেলেও দাম লাগামহীন। হতাশ কৃষকের সামনে এখন ঘনঘোর অন্ধকার। কীভাবে চলবে জীবন, চোখেমুখে অনিশ্চিত জীবন-জীবিকার ছাপ তাদের।রংপুরের গঙ্গাচড়ার লক্ষ্মীটারীর মহিপুরের কৃষক আনারুল ইসলাম জানান, চার বিঘা জমিতে ধান লাগিয়েছিলাম। কিন্তু বন্যায় সব শেষ। ১ হাজার টাকা সুদের ওপর নিয়ে কিছু চারা কিনে খোসা দেয়ার চেষ্টা করছি। আরও আড়াই হাজার থেকে তিন হাজার টাকা লাগবে চারা কিনতে। সুদের ওপর টাকা খুঁজছি। কিন্তু এখনও পাইনি। টাকা পেলেও বাজারে চারা পাওয়া যাচ্ছে না। যদি ধান লাগাতে না পারি, তাহলে খাবার নিয়ে খুব সমস্যায় পড়তে হবে।রংপুরের কাউনিয়া উপজেলার হরিশ্বর গনাই গ্রামের মহসীন আলী বলেন, ‘গত জুলাই-আগস্টের বন্যায় ২ বিঘা জমির ধান তলিয়ে যাওয়ায় আমার অনেক ক্ষতি হয়েছে। পানি নেমে যাওয়ার পর এক সপ্তাহ হল ঋণ করে টাকা এনে ওই জমিতে আবার ধান রোপণ করেছিলাম। আরও এক বিঘা জমিতে বেগুন গাছ লাগিয়েছিলাম। কিন্তু তিন দিনে পানি বেড়ে জমিতে সদ্য লাগানো ধানগাছ তলিয়ে গেছে।’গঙ্গাচড়ার মহিপুর এসকেএস এলাকার কৃষক সাব্বির আলী জানান, মহাজনরাও সুদ দিতে চাইছেন না। কারণ, শোধ করতে পারব না। আবাদ শেষ। জমি এবার শুকনায় পড়ে থাকবে।পীরগাছার তাম্বুলপুরের চরের কৃষক আমজাদ আলী জানান, আমরা জানি না সরকার চারা কিংবা টাকা দিতেছে। বন্যায় সব আবাদ শেষ হয়ে গেল। কৃষি বিভাগের লোকজন কোনো দিন আমাদের কাছে আসেনি। খোঁজও নেয়নি।লারমনিরহাটের আদিতমারীর কমলাবাড়ি গ্রামের আহমদ আলী বলেন, বন্যায় ফসল সব নষ্ট হলেও এখন পর্যন্ত সরকারি কোনো লোক আমাদের খোঁজ নেয়নি। বীজ বা অন্যান্য জিনিস দেয়া তো দূরের কথা।রংপুর কৃষি সম্প্রসারণ অধিদফতরের অতিরিক্ত পরিচালক মোহাম্মদ আলী জানান, এবারের বন্যায় দুই দফায় ১ লাখ ৭২ হাজার কৃষক এবং ১৭৩ কোটি টাকার মতো ক্ষতি হয়েছে। ব্যাপক উদ্যোগ নেয়া হয়েছে বন্যা-পরবর্তী পুনর্বাসনের। প্রণোদনার মাধ্যমে কৃষকদের ক্ষতি পোষানোর। আমরা নাভি জাতের আমনের চারা করেছি ১২১ হেক্টর জমিতে। ৫০০টি ভাসমান চারা করেছি। সাড়ে ১০ হাজার কৃষককে শাকসবজির প্যাকেজ দিয়েছি।মাঠপর্যায়ে কৃষি কর্মকর্তাদের কোনো গাফিলতি থাকলে ব্যবস্থা নেয়া হবে।",22/9/2020,various
বেহাত জমি উদ্ধারে অভিযান অক্টোবরে তৈরি হচ্ছে তালিকা,"বেহাত হওয়া বিপুল পরিমাণ জমি উদ্ধারে অভিযানে নামছে চট্টগ্রাম সিটি কর্পোরেশন (চসিক)। চসিকের ৪১ ওয়ার্ডে ২৪৪ দশমিক ৮৬৫৩ একর ভূসম্পত্তি রয়েছে। এর মধ্যে বেশকিছু জমি বেদখল হয়ে আছে। চসিকের নতুন প্রশাসক খোরশেদ আলম সুজন বেহাত হওয়া জমি উদ্ধারে উদ্যোগ নিতে শুরু করেছেন। চসিকের প্রশাসক সোমবার বিকালে যুগান্তরকে বলেন, অক্টোবরের প্রথম সপ্তাহ থেকে বেহাত হওয়া জমি উদ্ধারে অভিযান শুরু হবে। তবে কী পরিমাণ জমি বেহাত হয়ে আছে, সে বিষয়ে সুনির্দিষ্ট কোনো পরিসংখ্যান সিটি কর্পোরেশনের কাছে নেই। সূত্র জানিয়েছে, বেহাত হওয়া জমি বা সম্পদের তালিকা তৈরির উদ্যোগ নেয়া হয়েছে।



চসিক সূত্র জানায়, অবৈধ দখলে থাকা চসিকের স্থাবর-অস্থাবর সম্পদের দখল ছেড়ে দিতে অবৈধ দখলদারদের ৭ দিনের সময় বেঁধে দিয়ে পত্রিকায় বিজ্ঞপ্তি প্রকাশ করা হয়েছে। এর মধ্যে দখল ছেড়ে না দিলে চসিকের পক্ষ থেকে উচ্ছেদ অভিযান পরিচালনা করা হবে। অভিযানের খরচও দখলদারের কাছ থেকে আদায় করার হুশিয়ারি দেয়া হয়েছে।চসিকের প্রদত্ত বিজ্ঞপ্তিতে বলা হয়েছে, ‘চট্টগ্রাম সিটি কর্পোরেশনের মালিকানাধীন যেসব স্থাবর-অস্থাবর সম্পত্তি বিভিন্ন ব্যক্তি বা প্রতিষ্ঠানের অবৈধ দখলে রয়েছে তাদেরকে এই নোটিশ প্রকাশের সাত দিনের মধ্যে অবৈধ দখল ছেড়ে দেয়ার জন্য অনুরোধ করা হল। অন্যথায় সিটি কর্পোরেশন কর্তৃক উচ্ছেদের মাধ্যমে অবৈধ দখলমুক্ত করা হবে এবং অবৈধ দখলদার থেকে ক্ষতিপূরণ আদায় করা হবে।’নগরীর ৪১ ওয়ার্ডে সংস্থাটির ২৪৪ দশমিক ৮৬৫৩ একর ভূসম্পত্তি রয়েছে। এর বাইরে অন্যান্য সরকারি ও স্বায়ত্তশাসিত প্রতিষ্ঠানও বিভিন্ন সময়ে সংস্থাটিকে তাদের সম্পত্তি রক্ষণাবেক্ষণের দায়িত্ব দেয়। সূত্র জানায়, ২০১৭ সালে একবার অবৈধভাবে দখল হওয়া সম্পদ উদ্ধারে উদ্যোগ নেয়া হয়। ওইসময় চসিকের প্রণীত তালিকা অনুযায়ী সম্পত্তির পরিমাণ ছিল ২৩৪ দশমিক ০৮০০ একর। এরপর সম্পত্তির বিষয়ে ওয়ার্ডভিত্তিক আরেকটি তালিকা করা হয় ২০১৮ সালে। এতে ৪১ ওয়ার্ডে ২৪৪ দশমিক ৮৬৫৩ একর সম্পত্তির তথ্য প্রকাশ করে এস্টেট শাখা। পরবর্তী সময়ে ২০১৯ সালে সরকারি-বেসরকারি ১৮ ব্যক্তি ও প্রতিষ্ঠানকে নিজ উদ্যোগে সাতদিনের মধ্যে অবৈধ স্থাপনা উচ্ছেদ করতে নোটিশ দেয়া হয়। কিন্তু পরবর্তী সময়ে এই উদ্যোগ আর এগোয়নি।অভিযোগ আছে, তদারকির অভাবে স্থানীয় প্রভাবশালীরা চসিকের জায়গা অবৈধভাবে দখল করে আছে। অবশ্য বেহাত হতে যাওয়া জায়গাগুলো উদ্ধারে চসিকের ভূসম্পত্তি বিভাগ মাঝেমধ্যে তৎপর হয়। বেদখলে থাকা জায়গা উদ্ধারে অভিযানও চালানো হয়। কিন্তু ধারাবাহিকতা না থাকায় কার্যকর ফল আসে না। ফলে নগরের বিভিন্ন ওয়ার্ডে নানাভাবে বেদখল হতে থাকে চসিকের সম্পত্তি।চসিকের প্রশাসক খোরশেদ আলম সুজন সোমবার বিকালে যুগান্তরকে বলেন, বেহাত হয়ে যাওয়া কর্পোরেশনের সব জমি আমরা উদ্ধার করব। কোনো জমিই বেদখল থাকতে দেব না। প্রাথমিক ধাপ হিসেবে সাধারণ মানুষের কাছ থেকে আমরা বেহাত হওয়া জমির ব্যাপারে তথ্য চাচ্ছি। এখন বিভিন্ন সোর্সের মাধ্যমে তথ্য নেয়া হচ্ছে। এরপর এসব যাচাই-বাছাই করা হবে। পরে শুরু হবে বেহাত হওয়া জমির উচ্ছেদ অভিযান। আশা করি, অক্টোবরের প্রথম সপ্তাহে জমি উদ্ধার কাজ শুরু করতে পারব। দখলদার যত শক্তিশালী হোক না কেন, কর্পোরেশনের জমি কর্পোরেশনে ফিরিয়ে আনা হবে।",22/9/2020,various
তিন জেলা নয় উপজেলা ও ৬১ ইউপিতে আ’লীগের প্রার্থী চূড়ান্ত,"তিন জেলা পরিষদ, নয় উপজেলা ও ৬১ ইউনিয়ন পরিষদ নির্বাচনে দলীয় প্রার্থী চূড়ান্ত করেছে আওয়ামী লীগ। সোমবার বিকালে প্রধানমন্ত্রীর সরকারি বাসভবন গণবভনে দলের স্থানীয় সরকার নির্বাচন মনোনয়ন বোর্ডের সভায় এ প্রার্থী তালিকা চূড়ান্ত করা হয়।



প্রধানমন্ত্রী শেখ হাসিনার সভাপতিত্বে সভায় আওয়ামী লীগের স্থানীয় সরকার নির্বাচন মনোনয়ন বোর্ডের সদস্য আমির হোসেন আমু, তোফায়েল আহমেদ, শেখ ফজলুল করিম সেলিম, কাজী জাফর উল্লাহ, ড. আবদুর রাজ্জাক, লে. কর্নেল (অব.) মুহাম্মদ ফারুক খান, ওবায়দুল কাদের, জাহাঙ্গীর কবির নানক, আবদুর রহমান, ড. আবদুস সোবহান গোলাপ উপস্থিত ছিলেন। দলীয় সূত্র জানায়, বিকাল ৪টায় শুরু হয়ে সভা চলে সন্ধ্যা ৬টা ৫ মিনিটি পর্যন্ত। প্রায় দুই ঘণ্টাব্যাপী সভায় প্রতিটি জেলা, উপজেলা ও ইউনিয়নের প্রার্থী ধরে ধরে আলোচনা করেন মনোনয়ন বোর্ডের সদস্যরা।সভা শেষে সোমবার রাতে আওয়ামী লীগের দফতর সম্পাদক ব্যারিস্টার বিপ্লব বড়ুয়া স্বাক্ষরিত এক সংবাদ বিজ্ঞপ্তিতে প্রার্থী তালিকা প্রকাশ করা হয়।এতে ফরিদপুর জেলা পরিষদ নির্বাচনে মো. শামসুল হক, মাদারীপুর জেলা পরিষদে মুনির চৌধুরী ও মৌলভীবাজার জেলা পরিষদ মিছবাহুর রহমানকে আওয়ামী লীগের দলীয় প্রার্থী হিসেবে সমর্থন দেয়া হয়েছে।এ ছাড়া নয়টি উপজেলা পরিষদ নির্বাচনে নওগাঁর মান্দায় মো. এমদাদুল হক, যশোর সদরে নুরজাহান ইসলাম নীরা, বাগেরহাটের শরণখোলায় রায়হান উদ্দিন শান্ত, খুলনার পাইকগাছায় মো. আনোয়ার ইকবাল, মাদারীপুরের শিবচরে আ. লতিফ মোল্লা, সুনামগঞ্জের জামালগঞ্জে মো. ইকবাল আল আজাদ, কুমিল্লার দাউদকান্দিতে মোহাম্মদ আলী, চাঁদপুরের মতলব দক্ষিণে বিএইচএম কবির আহমেদ ও চট্টগ্রামের রাঙ্গুনিয়ায় স্বজন কুমার তালুকদারকে আওয়ামী লীগের দলীয় মনোনয়ন দেয়া হয়েছে।বৈঠকে ৬১টি ইউনিয়ন পরিষদ নির্বাচনে দলীয় প্রার্থী তালিকা চূড়ান্ত করেছে আওয়ামী লীগ। এর মধ্যে রংপুর বিভাগের দিনাজপুরে চিরিরবন্দরের সাতনালা ইউনিয়ন পরিষদে মো. আবদুল হামিদ শাহ, রংপুরের তারাগঞ্জের আলমপুর ইউনিয়নে মো. দেলওয়ার হোসেন, রংপুর সদরের হরিদেবপুর ইউনিয়নে মো. একরামুল হক, চন্দনপাট ইউনিয়নে মো. আমিনুর রহমান, সদ্যপুস্কুরিণী ইউনিয়নে মো. মকছেদুর রহমান, লালমনিরহাটের হাতীবান্ধার গড্ডিমারী ইউনিয়নে মো. আবু বক্কর সিদ্দিক, পাটিকাপাড়া ইউনিয়নে মো. মজিবুল আলম।রাজশাহী বিভাগে বগুড়ার ধুনটের কালেরপাড়া ইউনিয়ন পরিষদে মো. হারেজ উদ্দিন আকন্দ, চাঁপাইনবাবগঞ্জের সদরের চরঅনুপনগর ইউনিয়নে মো. সেরাজুল ইসলাম, নাচোলের ফতেপুর ইউনিয়নে মো. খাইরুল ইসলাম, নওগাঁর বদলগাছির মথুরাপুর ইউনিয়নে মো. মাসুদ রানা, সিরাজগঞ্জের শাহজাদপুরের পোরজানা ইউনিয়নে মো. আনোয়ার হোসেন, পাবনার ভাঙ্গুড়ার ভাঙ্গুড়া ইউনিয়নে মো. বেলাল হোসেন খান, মণ্ডতোষ ইউনিয়নে মো. আফছার আলী।খুলনা বিভাগে চুয়াডাঙ্গা সদরে গড়াইটুপি ইউনিয়ন পরিষদে মোহা. শফিকুর রহমান, আলমডাঙ্গার ডাউকি ইউনিয়নে মো. তরিকুল ইসলাম, সাতক্ষীরার কলারোয়ার কেরালকাতা ইউনিয়নে মো. মোরশেদ আলী, বাগেরহাটের মোল্লাহাটের কোদালিয়া ইউনিয়নে শেখ রফিকুল ইসলাম। বরিশাল বিভাগে বরগুনার তালতলীর কড়ইবাড়িয়া ইউনিয়ন পরিষদে নূর মোহাম্মদ, পটুয়াখালীর কলাপাড়ার মহিপুর ইউনিয়নে আ. মালেক আকন্দ, ভোলার লালমোহনের ফরাজগঞ্জ ইউনিয়নে মো. ফরহাদ হোসেন (মুরাদ), বরিশালের বাকেরগঞ্জের কলসকাঠি ইউনিয়নে মো. ফয়সাল ওয়াহিদ, উজিরপুরের সাতলা ইউনিয়নে মো. খায়রুল বাশার লিটন।ঢাকা বিভাগে টাঙ্গাইল সদরের ঘারিন্দা ইউনিয়ন পরিষদে তোফায়েল আহামেদ, গাজীপুরের কালীগঞ্জের নাগরী ইউনিয়নে মোহাম্মদ অলিউল ইসলাম, নারায়ণগঞ্জের রূপগঞ্জের দাউদপুর ইউনিয়নে মো. নূরুল ইসলাম, নরসিংদীর রায়পুরার আদিয়াবাদ ইউনিয়নে মো. সেলিম, ফরিদপুরের মধুখালীর গাজনা ইউনিয়নে সুখেন মজুমদার, গোপালগঞ্জের মুকসুদপুরের জলিরপাড় ইউনিয়নে বিভা মণ্ডল, শরীয়তপুরের ভেদরগঞ্জের মহিষার ইউনিয়নে মো. দেলোয়ার হোসেন সরদার।ময়মনসিংহ বিভাগের ময়মনসিংহ সদরের বোররচর ইউনিয়নে আবদুল আজিজ সরকার, নান্দাইলের শেরপুর ইউনিয়নে মোয়াজ্জেম হোসেন মিল্টন ভূইয়া, ঈশ্বরগঞ্জের আঠারবাড়ী ইউনিয়নে জুবের আলম কবীর রূপক, ফুলপুরের ছনধরা ইউনিয়নে মো. আবুল কালাম আজাদ, ফুলবাড়ীয়ার বালিয়ান ইউনিয়নে মো. মফিজ উদ্দিন মণ্ডল, নেত্রকোনার পূর্বধলার ধলামূলগাঁও ইউনিয়নে মো. আবদুল হালিম খান। সিলেট বিভাগের সিলেটের গোলাপগঞ্জ উপজেলার লক্ষ্মীপাশা ইউনিয়ন পরিষদে মাহমুদ আহমদ, ওসমানীনগরের, সাদিপুর ইউনিয়নে মো. কবির উদ্দিন আহমদ, মৌলভীবাজারের শ্রীমঙ্গলের ভুনবীর ইউনিয়নে মো. আবদুর রশীদ, মির্জাপুর ইউনিয়নে অপূর্ব চন্দ্র দেব, হবিগঞ্জের মাধবপুরের শাহজাহানপুর ইউনিয়নে বাবুল হোসেন খান। চট্টগ্রাম বিভাগের ব্রাহ্মণবাড়িয়ার সরাইলের চুন্টা ইউনিয়নে শেখ মো. হাবিবুর রহমান, কুমিল্লার বরুড়ার আদ্রা ইউনিয়নে মো. আ. করিম, চাঁদপুরের কচুয়ার সাচার ইউনিয়নে মো. মনির হোসেন, গোহট উত্তর ইউনিয়নে মো. কবির হোসেন, মতলব উত্তরের জহিরাবাদ ইউনিয়নে সেলিম মিয়া, সুলতানাবাদ ইউনিয়নে হাবিবা ইসলাম সিফাত, শাহরাস্তির মেহের (দক্ষিণ) ইউনিয়নে মো. রুহুল আমিন, লক্ষ্মীপুর সদরের চন্দ্রগঞ্জ ইউনিয়নে নুরুল আমিন, রামগঞ্জের ইছাপুর ইউনিয়নে শাহনাজ আক্তার, রায়পুরের কেরোয়া ইউনিয়নে শাহিনুর বেগম রেখা, চট্টগ্রামের সন্দীপের হারামিয়া ইউনিয়নে মো. জসিম উদ্দিন, ফটিকছড়ির নানুপুর ইউনিয়নে মো. শফিউল আজম, সুয়াবিল ইউনিয়নে জয়নাল আবেদীন, মীরসরাইয়ের মিঠানালা ইউনিয়নে এমএ কাশেম, লোহাগাড়ার আমিরাবাদ ইউনিয়নে এসএম ইউনুচ, লোহাগাড়া ইউনিয়নে মোহাম্মদ নূরু ছফা ও আধুনগর ইউনিয়ন পরিষদ নির্বাচনে মুহাম্মদ নূরুল কবিরকে আওয়ামী লীগের দলীয় মনোনয়ন দেয়া হয়েছে।এইচএসসি পরীক্ষা ও স্কুল খোলার সিদ্ধান্ত এখনই নয় : করোনাভাইরাস মহামারীর কারণে এখনই এইচএসসি পরীক্ষা গ্রহণ করা সম্ভব নয় বলে মত দিয়েছেন আওয়ামী লীগ সভাপতি ও প্রধানমন্ত্রী শেখ হাসিনা।পাশাপাশি শিক্ষাপ্রতিষ্ঠান খোলার সিদ্ধান্ত আরও দেখেশুনে নিতে হবে বলেও মন্তব্য করেছেন তিনি। সোমবার বিকালে গণভবনে আওয়ামী লীগের স্থানীয় সরকার মনোনয়ন বোর্ডের সভায় প্রসঙ্গক্রমে তিনি এ কথা বলেন।সভায় উপস্থিত একাধিক সদস্য যুগান্তরকে জানান, মনোনয়ন বোর্ডের সভায় দলীয় প্রার্থী মনোনয়ন ও সাংগঠনিক আলোচনার পাশাপাশি করোনা মহামারী, এইচএসসি পরীক্ষা ও শিক্ষাপ্রতিষ্ঠান খোলার বিষয়টি আসে।একজন প্রেসিডিয়াম সদস্য বলেন, সবকিছুই স্বাভাবিকভাবে চলছে। আমার মনে হয় এখন এইচএসসি পরীক্ষা অনুষ্ঠিত হওয়া উচিত। তবে তার এই প্রস্তাবের বিরোধিতা করেন দুই প্রেসিডিয়াম সদস্য।এ সময় প্রধানমন্ত্রী শেখ হাসিনা বলেন, সামগ্রিকভাবে চিন্তা করে কাজ করতে হবে। ইউরোপ-আমেরিকা, ভারতে এখন করোনার কী অবস্থা? ওরা ভেবেছিল কমে যাবে। কিন্তু দ্বিতীয় দফায় আবার ধাক্কা দিচ্ছে।আমাদের দ্বিতীয় দফায় করোনা আসতে পারে। কাজেই এখনই এইচএসসি পরীক্ষা গ্রহণ করা হবে না। যখন সময় হবে তখন আমি বলে দেব। আমরা তো আমাদের ভবিষ্যৎ প্রজন্মকে বিপদের মুখে ফেলে দিতে পারি না।এছাড়া সভায় সাংগঠনিক কার্যক্রম আরও জোরদার করার বিষয় নিয়ে আলোচনা হয়। সম্প্রতি অনুষ্ঠিত দলের প্রেসিডিয়াম বৈঠকে ৮টি বিভাগীয় সাংগঠনিক কমিটি গঠনের যে সিদ্ধান্ত হয়েছিল তা নিয়েও আলোচনা হয়।দলীয় সভাপতি শেখ হাসিনা শিগগিরই বিভাগভিত্তিক কমিটিগুলো গঠনের কাজ শেষ করতে দলীয় নেতাদের তাগিদ দেন।
",22/9/2020,various
সিদ্ধান্তের বাস্তবায়ন নেই নামেই উন্নয়ন কমিটি,"শত অভিযোগ থাকলেও বরিশালবাসীসহ দক্ষিণাঞ্চলের মানুষের চিকিৎসাসেবার ভরসার কেন্দ্রবিন্দু বরিশাল শের-ই-বাংলা মেডিকেল কলেজ (শেবাচিম) হাসপাতাল। অন্যদিকে প্রাথমিক চিকিৎসা ও ডায়রিয়া রোগীদের চিকিৎসার জন্য সেরা বরিশাল জেনারেল হাসপাতাল। সার্বিক চিকিৎসা সেবায় কার্যকরী ভূমিকা রাখছে নগরীর সবচেয়ে পুরনো এ হাসপাতালটি। যে কোনো প্রতিষ্ঠান সুষ্ঠুভাবে পরিচালনার জন্য অগ্রভাগে ভূমিকা রাখে সুষ্ঠু ও কার্যকরী ব্যবস্থাপনা। কিন্তু বিস্ময়ের খবর হচ্ছে বিগত এক বছরেও এ দুটি প্রতিষ্ঠানে অনুষ্ঠিত হয়নি ব্যবস্থাপনা কমিটি অর্থাৎ হাসপাতাল ব্যবস্থাপনা কমিটির সভা। আর বিগত সভায় যেসব সিদ্ধান্ত হয়েছিল, বলতে গেলে তার একটিও বাস্তবায়ন করেনি সংশ্লিষ্ট কমিটি বা হাসপাতাল কর্তৃপক্ষ।



তথ্যমতে, সর্ব শেষ ২০১৯ সালের ৩১ আগস্ট শের-ই-বাংলা মেডিকেল কলেজ হাসপাতাল ব্যবস্থাপনা কমিটির সভা অনুষ্ঠিত হয়। আর সদর বা জেনারেল হাসপাতালের ব্যবস্থাপনা বা পরিচালনা কমিটির সভা কবে হয়েছিল সে তথ্য সঠিক কারও কাছে নেই। অথচ নিয়ম অনুযায়ী প্রতি মাসেই এ সভা হওয়ার কথা। নগরীসহ দক্ষিণাঞ্চলবাসীর চিকিৎসা সেবার এ দুটি সরকারি প্রতিষ্ঠানে স্বাস্থ্যসেবা সভার এমন চিত্রে সহজেই অনুমেয় কতটা ব্যবস্থাপনাহীনতায় চলছে সার্বিক কার্যক্রম। যদিও করোনার প্রকোপে এপ্রিল থেকে আগস্ট পর্যাপ্ত বাস্তবিকভাবে সভা অনুষ্ঠানের কোনো সুযোগ ছিল না। কিন্তু গত মাস থেকে সব সরকারি-বেসরকারি প্রতিষ্ঠান স্বাভাবিকভাবে পরিচালিত হওয়ায় এখন এ সভা অনুষ্ঠিত হতে পারে বলে মনে করছেন সংশ্লিষ্টরা। সমসাময়িক প্রেক্ষাপটে খুব দ্রুত এ সভা হওয়া জরুরি বলে মনে করছেন তারা। সম্প্রতি এ সভা করার জন্য স্বাস্থ্য মন্ত্রণালয় থেকে সকল হাসপাতাল পরিচালক ও তত্ত্বাবধায়কদের চিঠি দেয়া হয়েছে। খুব দ্রুত সভা অনুষ্ঠান ও সভার সিদ্ধান্ত মন্ত্রণালয়ে অবহিত করার জন্য নির্দেশনা দেয়া হয় ওই চিঠিতে।হাসপাতাল সূত্রে জানা গেছে, ২০১৯ সালের ৩১ আগস্ট অনুষ্ঠিত শেবাচিম হাসপাতাল ব্যবস্থা কমিটির সভায় সভাপতিত্ব করেছিলেন কমিটির সভাপতি পার্বত্য শান্তি চুক্তি বাস্তবায়ন কমিটির আহ্বায়ক (মন্ত্রী পদমর্যাদার) আলহাজ আবুল হাসানাত এমপি। উপস্থিত ছিলেন পানি সম্পদ প্রতিমন্ত্রী জাহিদ ফারুক শামীমসহ জেলার ৬ আসনের সংসদ সদস্যরা। সভায় অনেক সিদ্ধান্তের মধ্যে গুরুত্বপূর্ণ সিদ্ধান্ত ছিল এক মাসের মধ্যে ১৫১ অস্থায়ী পরিচ্ছন্নতাকর্মী ও হাসপাতালের সার্বিক নিরাপত্তার জন্য ৪০ আনসার সদস্য নিয়োগ প্রদান করা। বর্জ্য ব্যবস্থাপনার জন্য হাসপাতাল চত্বরেই বর্জ্য ধ্বংস করার মেশিন স্থাপনসহ বেশ কিছু সিদ্ধান্ত গ্রহণ ও বাস্তবায়নের জন্য হাসপাতাল প্রশাসনকে নির্দেশ দেন সভাপতি আবুল হাসানাত আবদুল্লাহ এমপি। কিন্তু বিস্ময়কর হলেও সত্যি, গত এক বছরে এ সব সিদ্ধান্তের একটিও বাস্তবায়ন হয়নি।এ বিষয়ে হাসপাতাল পরিচালক ডা. মো. বাকির হোসেনের বক্তব্য পাওয়া যায়নি। তবে নাম প্রকাশে অনিচ্ছুক শেবাচিম হাসপাতাল প্রশাসনের এক কর্মকর্তা বলেন, সুষ্ঠুভাবে হাসপাতাল পরিচালনার জন্য সুষ্ঠু ব্যবস্থাপনার কোনো বিকল্প নেই। আর সুষ্ঠু ব্যবস্থাপনার জন্য ব্যবস্থাপনা কমিটির সভার কোনো বিকল্প নেই।তারা বলেন, নিয়ম অনুযায়ী হাসপাতাল পরিচালক সভার আহ্বান করে থাকেন। পরিচালকের গাফিলতি থাকলেই সভা অনিয়মিত হয়ে যায়। অপর এক কর্মকর্তা বলেন, বাস্তবতা হচ্ছে খুব বেশি একটা প্রয়োজন না হলে কোনো হাসপাতালের পরিচালকই চান না ব্যবস্থাপনা কমিটির সভা নিয়মিত অনুষ্ঠিত হোক। কারণ এক একটি সভা মানেই বেশ কিছু সিদ্ধান্তের সমষ্টি, যা বাস্তবায়ন করতে হয় পরিচালককেই। হাসপাতালের রুটিনওয়ার্কের ব্যস্ততার পর পরিচালকরা চান না বাড়তি কোনো ঝামেলা। এছাড়াও নানা ধরনের চাপ আসে ব্যবস্থাপনা কমিটির সভা থেকে। তাই সভা অনুষ্ঠানের ক্ষেত্রে তাদের একটা গাফিলতি সাধারণত থেকেই থাকে। আর কমিটির সভাপতিরা ভিআইপি ও ব্যস্ত মানুষ হওয়ায় তারা তো এ বিষয়টি মনেই রাখেন না। সভা অনুষ্ঠানের বিষয়ে জানতে চাইলে বরিশাল জেলা সিভিল সার্জন ডা. মো. মনোয়ার হোসেন বলেন, করোনার মধ্যে স্বাভাবিক কারণেই সভা করা সম্ভবপর ছিল না। আর বর্তমান সময়ে আমি খুব ব্যস্ত আছি। তাই এ মাসে ব্যবস্থাপনা কমিটির সভা করা সম্ভব নয়। সভাপতির সময় নিয়ে চেষ্টা করব আগামী মাসে সভা আহ্বানের।",22/9/2020,various
রাজবাড়ীতে পারাপারের অপেক্ষায় কয়েকশ’ ট্রাক,"রাজবাড়ী জেলার ঢাকা-খুলনা মহাসড়কের গোয়ালন্দ মোড় এলাকায় পারাপারের অপেক্ষায় আটকে রয়েছে কয়েকশ’ ট্রাক। এর মধ্যে রাজবাড়ী সদর উপজেলার গোয়ালন্দ মোড় থেকে ফেলুর দোকান পর্যন্ত শতাধিক ও দৌলতদিয়া পুলিশ বক্স থেকে ইউনিয়ন পরিষদ পর্যন্ত শতাধিক ট্রাক সারিবদ্ধভাবে দাঁড়িয়ে রয়েছে।



চুয়াডাঙ্গা থেকে আসা ধানবোঝাই ট্রাক চালক আবদুর রব বলেন, ধান বোঝাই করে রোববার সকালে ঢাকার ধামরাই এলাকায় যাওয়ার জন্য বের হই। রাত ১২টায় গোয়ালন্দ মোড় এলাকায় এসে আটকে আছি। এখনও ফেরির নাগাল পাইনি বলে ক্ষোভ প্রকাশ করেন তিনি।রাজবাড়ী পুলিশের গোয়ালন্দ মোড় এলাকায় দায়িত্বে থাকা এটিএসআই মো. আবুল কালাম বলেন, যানজট কমাতে আমরা চেষ্টা করে যাচ্ছি।বিআইডব্লিউটিসির দৌলতদিয়ার ঘাট শাখার সহকারী ব্যবস্থাপক মাহবুব হোসেন বলেন, দৌলতদিয়া-পাটুরিয়া নৌরুটে ১৯টি ফেরির মধ্যে ১৬টি ফেরি ও ৪টি ঘাট চালু আছে। কিছু ফেরি যান্ত্রিক ত্রুটি থাকায় নারায়ণগঞ্জ ডকইয়ার্ডে পাঠানো হয়েছে। যে কারণে পারাপারের অপেক্ষায় কিছু ট্রাক আটকে আছে। তবে ফেরিগুলো সংস্কার করা হলে এ সমস্যা থাকবে না বলে জানান এ কর্মকর্তা।",22/9/2020,various
খুলনায় ফাঁকা পড়ে আছে করোনা বেড,"করোনা ডেডিকেটেড হাসপাতাল হিসেবে নগরীর নূরনগরের খুলনা ডায়াবেটিক হাসপাতালটিকে করোনার প্রাদুর্ভাবের শুরু থেকেই ব্যবহার করা হচ্ছে। হাসপাতালে করোনাভাইরাসে আক্রান্ত রোগীদের জন্য বেডের সংখ্যা শতাধিক। খুলনা সদর হাসপাতালেও করোনা রোগীর বেড রয়েছে ৪২টি। পাশাপাশি স্থানীয় প্রশাসনের উদ্যোগে সরকারি ব্যবস্থাপনা ছাড়াও খুলনার চারটি বেসরকারি হাসপাতালে করোনা বেডের সংখ্যা আছে ১৮০টি। সব মিলিয়ে খুলনা জেলায় করোনা রোগীদের সেবা দিতে ৩২২টি বেড প্রস্তুত থাকলেও রোগী রয়েছে মাত্র ৩১ জন। এ তথ্য নিশ্চিত করেছে খুলনার সিভিল সার্জন অফিস।



সাধারণ মানুষের মধ্যে সচেতনতা বৃদ্ধি এবং রোগ প্রতিরোধ ক্ষমতা বেড়ে যাওয়ার ফলেই খুলনায় করোনা রোগীর সংখ্যা কমতে শুরু করেছে বলে দাবি বিশেষজ্ঞদের। খুলনা স্বাস্থ্য বিভাগের সূত্রমতে, চলতি বছরের ১০ মার্চ থেকে ২০ সেপ্টেম্বর পর্যন্ত খুলনায় ২৬ হাজার করোনা টেস্ট করা হয়েছে। এর মধ্যে করোনা পজিটিভ বা করোনা রোগী শনাক্ত হয়েছে ৬ হাজার ২৪৮ জন। এসব রোগীর মধ্যে হাসপাতালে ভর্তি হয়েছেন মাত্র ৬৬৩ জন রোগী। এখন পর্যন্ত খুলনায় করোনা রোগী সুস্থ হয়েছেন ৫ হাজার ৪০৮ জন এবং মারা গেছেন ৯৩ জন।জানা যায়, ২০ সেপ্টেম্বর পর্যন্ত খুলনার ছয়টি হাসপাতালে মাত্র ৩১ জন রোগী ভর্তি ছিলেন। বেশির ভাগ রোগী এখন বাসায় থেকেই চিকিৎসা নিচ্ছেন। ফলে করোনা রোগীদের জন্য প্রস্তুত করা ছয়টি হাসপাতালের অধিকাংশেই বেড ফাঁকা পড়ে আছে। করোনা ডেডিকেটেড হাসপাতালে একশ, খুলনা সদর হাসপাতালে ৪২টি, ইসলামী ব্যাংক হাসপাতালে ৫০টি, খুলনা সিটি মেডিকেল কলেজ হাসপাতালে ৫০টি, গাজী মেডিকেল কলেজ অ্যান্ড হাসপাতালে ৫০টি এবং আদ্-দীন আকিজ মেডিকেল কলেজ হাসপাতালে ৩০টি করোনা বেড প্রস্তুত আছে। এসব হাসপাতালে করোনা রোগীর চিকিৎসাসেবা দিতে প্রশিক্ষণও দেয়া হয়েছে সিভিল সার্জন অফিসের পক্ষ থেকে। এদিকে খুলনার ৯টি উপজেলাসহ খুলনা মেডিকেল কলেজ হাসপাতাল, খুলনা সদর হাসপাতালের বুথে রোগীদের করোনাভাইরাসের নমুনা নেয়া হচ্ছে। এমনকি কল সেন্টারের মাধ্যমে গুরুতর অবস্থার পরিপ্রেক্ষিতে রোগীর বাসা থেকেও নিয়ে আসা হচ্ছে নমুনা।করোনার নমুনা দেয়ার সংখ্যা আগের তুলনায় নিম্নগামী। তবে বিদেশযাত্রীদের সংখ্যা আগের তুলনায় বেড়েছে। বাধ্যবাধকতা থাকার কারণে তারা করোনা টেস্ট করাচ্ছেন। এক্ষেত্রে বিদেশযাত্রীদের কাছ থেকে আগে করোনা টেস্টের জন্য সাড়ে ৪ হাজার টাকা নেয়া হলেও এটি কমিয়ে এখন দেড় হাজার টাকায় আনা হয়েছে। খুলনা সিভিল সার্জন ডা. সুজাত আহমেদ যুগান্তরকে বলেন, খুলনায় ছয়টি হাসপাতালে করোনা রোগীদের জন্য যথেষ্ট বেড প্রস্তুত আছে। এর মধ্যে পর্যাপ্ত পরিমাণ আইসিইউ ও অক্সিজেন সরবরাহেরও ব্যবস্থা আছে। তবে করোনা রোগীর সংখ্যা খুবই কম। জেলা শহরে লাখ লাখ মানুষের বসবাস। কিন্তু তাদের মধ্যে করোনায় আক্রান্ত হয়ে হাসপাতালে ভর্তি মাত্র ৩১ জন রোগী। তিনি দাবি করেন, সাধারণ মানুষের মধ্যে সচেতনতা বৃদ্ধি এবং রোগ প্রতিরোধ ক্ষমতা বেড়ে যাওয়া ফলেই খুলনায় করোনা রোগীর সংখ্যা কমতে শুরু করেছে।",22/9/2020,various
চুরি যাওয়া শিশু সাত ঘণ্টা পর উদ্ধার,"ফরিদপুর মেডিকেল কলেজ হাসপাতাল (ফমেকহা) থেকে সদ্যজাত শিশু চুরির ঘটনা ঘটেছে। চুরির ৭ ঘণ্টা পর পুলিশ ফরিদপুরের সদরপুর উপজেলার ঠেঙ্গামারী গ্রাম থেকে শিশুটিকে উদ্ধার করে।



এ চুরির সঙ্গে জড়িত দু’জনকে আটক করেছে পুলিশ। চুরি যাওয়া শিশুটিকে সোমবার মায়ের কোলে ফিরিয়ে দেয় ফরিদপুর কোতোয়ালি থানা পুলিশ।পুলিশ, হাসপাতাল ও আকলিমা বেগমের স্বজনদের সূত্রে জানা গেছে, ফরিদপুর মেডিকেল কলেজ হাসপাতালে ১৮ সেপ্টেম্বর ভর্তি হন সন্তান সম্ভবা মা আকলিমা বেগম (২২)। আকলিমা মাদারীপুর জেলার সদর উপজেলার সৈয়দ নূর শির খাড়া গ্রামের রুবেল মুন্সীর স্ত্রী। রুবেল মুন্সী একজন ক্ষুদ্র ব্যবসায়ী। রোববার অস্ত্রোপচারের মাধ্যমে ছেলে সন্তানের জন্ম দেন আকলিমা। পরে শিশুকে মেডিকেল কলেজ হাসপাতালের লেবার ওয়ার্ডে রাখা হয়। একই দিন অস্ত্রোপচারের মাধ্যমে আরেক মা আন্না বেগম (২৪) একটি সন্তানের জন্ম দিলেও শিশুটি মারা যায়। কিন্তু ওই প্রসূতির মা ফরিদপুরের সদরপুর উপজেলার ঠেঙ্গামারী গ্রামের ইসমাইল মোল্লার স্ত্রী নাজমা বেগম (৫০) নিজের মেয়ের কোল ভরিয়ে দিতে রোববার রাত সাড়ে ৩টার দিকে আকলিমার শিশুটি চুরি করেন। পরে তাকে সদরপুরে ঠেঙ্গামারী গ্রামে নিয়ে যান। ফরিদপুর কোতোয়ালি থানার ওসি মোরশেদ আলম বলেন, শিশু চুরির অভিযোগে মামলার প্রস্তুতি চলছে। সোমবার আকলিমার সন্তানকে তার স্বামী রুবেল মুন্সীর হাতে তুলে দেয়া হয়েছে।",22/9/2020,various
নজর দিন,"পুরান ঢাকার আরমানীটোলার ডিসি রায় রোডটি দীর্ঘদিন ধরেই বেহাল। এতে যানবাহন ও জনসাধারণকে চরম দুর্ভোগ পোহাতে হচ্ছে। সোমবারের ছবি -যুগান্তর



 ",22/9/2020,various
শুরুতেই হোঁচট রিয়ালের,"হামেস রদ্রিগেজ ও গ্যারেথ বেলকে ছেড়ে দিলেও এবারের গ্রীষ্মকালীন দলবদলে নতুন কোনো খেলোয়াড় কেনেনি রিয়াল মাদ্রিদ। প্রাক-মৌসুমের একমাত্র প্রীতি ম্যাচে গেতাফেকে গোলবন্যায় ভাসিয়ে সমর্থকদের আশ্বস্ত করেছিলেন বেনজেমারা। কোচ জিনেদিন জিদানও ভেবেছিলেন পুরনোদের নিয়েই কাজ চলে যাবে। কিন্তু প্রথম ম্যাচেই ভাবনাটা প্রশ্নের মুখে পড়ে গেল। ড্রয়ের হতাশায় শুরু হল লা লিগায় রিয়ালের শিরোপা ধরে রাখার অভিযান। রোববার নতুন মৌসুমের প্রথম ম্যাচে স্বাগতিক রিয়াল সোসিয়েদাদের সঙ্গে গোলশূন্য ড্র করেছে জিদানের দল। ২০১৫ সালের পর এই প্রথম মৌসুমের প্রথম ম্যাচে হোঁচট খেল রিয়াল।



জিতলে কোচ হিসেবে লা লিগায় জয়ের সেঞ্চুরি হতো জিদানের। উপলক্ষটা রাঙাতে পারেননি তার শিষ্যরা। সোসিয়েদাদের জমাট রক্ষণ ভাঙার সৃষ্টিশীলতা ছিল না রিয়ালের খেলায়। খুব বেশি সুযোগ তৈরি করতে পারেনি তারা। মোটা দাগে দু’দলই খেলেছে ঘুমপাড়ানি ফুটবল। গতবার কোপা দেল রে’র কোয়াটার ফাইনাল থেকে রিয়ালকে বিদায় করে দেয়া সোসিয়েদাদ শুরু থেকেই ছিল রক্ষণাত্মক। রদ্রিগো, ভিনিসিউস, মার্টিন ওডেগার্ডরা ভাঙতে পারেননি সেই জমাট রক্ষণ। গত দুই মৌসুম সোসিয়েদাদে ধারে খেলে এবার রিয়ালে ফেরা ওডেগার্ড তার সাবেক দলকে বিপদে ফেলতে পারেননি। উল্টো ৪২ মিনিটে খেলার ধারার বিপরীতে গোল খেতে বসেছিল রিয়াল। দুর্দান্ত সেভে দলকে বাঁচিয়ে দেন গোলকিপার থিবো কুর্তোয়া।দ্বিতীয়ার্ধে বদলি হিসেবে সোসিয়েদাদের জার্সিতে অভিষেক হয় সাবেক ম্যানসিটি তারকা ডেভিড সিলভার। তবে ম্যাচের ভাগ্য বদলাতে পারেননি তিনিও। ম্যাচ শেষে সমর্থকদের আশ্বস্ত করে কুর্তোয়া বলেন, ‘আমাদের অনেক ভালো খেলোয়াড় আছে। চিন্তার কিছু নেই, গোল আসবে।’",22/9/2020,various
জয়তু শেখ হাসিনা আন্তর্জাতিক অনলাইন দাবা টুর্নামেন্ট,"প্রধানমন্ত্রী শেখ হাসিনার ৭৪তম জন্মদিন উপলক্ষে জয়তু শেখ হাসিনা আন্তর্জাতিক অনলাইন দাবা টুর্নামেন্ট শুরু হবে বৃহস্পতিবার। গুলশানের হোটেল ওয়েস্টিনে তিনদিন খেলা চলবে। পৃষ্ঠপোষক কানাডিয়ান ইউনিভার্সিটি অব বাংলাদেশের চেয়ারম্যান চৌধুরী নাফিজ সারাফাত টুর্নামেন্টের উদ্বোধন করবেন। প্রতিযোগিতার আয়োজন করেছে দক্ষিণ এশীয় দাবা কাউন্সিল।



",22/9/2020,various
নবাবগঞ্জে মুজিববর্ষ উপলক্ষে ফুটবল,"ঢাকার নবাবগঞ্জ উপজেলায় জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী ও নবাবগঞ্জ ফুটবল একাডেমির একযুগ পূর্তি উপলক্ষে সোমবার এক প্রীতি ফুটবল ম্যাচের আয়োজন করা হয়। উপজেলার দোহার নবাবগঞ্জ কলেজ মাঠে বিকেল ৫টায় ফুটবল প্রতিযোগিতার উদ্বোধন করা হয়। এ সময় উপস্থিত ছিলেন জেলা পরিষদ সদস্য এসএম সাইফুল ইসলাম, আবুল সালাম, সাজ্জাদ হোসেন মোল্লা, আক্তার হোসেন, রাইসুল ইসলাম, ছাত্রলীগ নেতা জহিরুল আলম স্বনীল, মেহেদী হাসান রানা, রাহাত মাহমুদ, সাদেকুর রহমান অটল। এ সময় অতিথিরা বলেন, ‘মাদকমুক্ত সমাজ গঠনে খেলাধুলার বিকল্প নেই। খেলাধুলা শরীর বিকাশে সহায়ক শক্তি হিসেবে কাজ করে। আমাদের উচিত ফুটবলসহ দেশীয় খেলার উন্নয়নে এগিয়ে আসা।’ ফুটবল প্রতিযোগিতায় এফসি নবাবগঞ্জ চ্যালেঞ্জার্স ও এফসি নবাবগঞ্জ মাস্টার্স দল অংশ নেয়।



",22/9/2020,various
পিরলোরও তুরুপের তাস রোনাল্ডো,"ইতালির সর্বকালের অন্যতম সেরা মিডফিল্ডার হলেও জুভেন্টাসের দায়িত্ব নেয়ার আগে কোচিংয়ের প্রাথমিক জ্ঞানও ছিল না আন্দ্রে পিরলোর। মাত্র গত সপ্তাহে পেয়েছেন কোচিং সনদ। কিন্তু সব সংশয় মুছে দিয়ে শুরুতেই পিরলো বুঝিয়ে দিলেন চেনা বামুনের পৈতে লাগে না। ডাগআউটে তার শুরুটা হল স্বপ্নের মতো। দাপুটে জয়ে সেরি-এ লিগে টানা দশম শিরোপা জয়ের অভিযান শুরু করল পিরলোর জুভেন্টাস। রোববার ঘরের মাঠে নতুন মৌসুমের প্রথম ম্যাচে সাম্পদোরিয়াকে ৩-০ গোলে হারিয়েছে তুরিনের বুড়িরা। স্বাস্থ্যবিধি মেনে গ্যালারিতে বসে খেলা দেখেছেন প্রায় এক হাজার দর্শক।



জুভেন্টাসে নিজের প্রথম দুই মৌসুমে ভিন্ন দুই কোচ আলেগ্রি ও সারির অধীনে খেলেছেন ক্রিশ্চিয়ানো রোনাল্ডো। দু’জনেরই তুরুপের তাস ছিলেন তিনি। পিরলোকেও একইভাবে নির্ভরতা দিলেন পর্তুগিজ ফরোয়ার্ড। পিরলোর কোচিং ক্যারিয়ারের শুরুটা রাঙাতে রোনাল্ডো করেছেন এক গোল। বাকি দুই গোল লিওনার্দো বোনুচ্চি ও অভিষিক্ত দেয়ান কুলুসেভস্কির। গত মৌসুমে পারমার হয়ে আলো ছড়ানো তরুণ সুইডিশ মিডফিল্ডার কুলুসেভস্কি জুভেন্টাসের জার্সিতে গোলের খাতা খুলতে সময় নিলেন মাত্র ১৩ মিনিট। রোনাল্ডোর একটি আক্রমণ থেকে বাঁ-পায়ের নিখুঁত শটে দলকে এগিয়ে দেন তিনি। ২৪ মিনিটে রোনাল্ডোর জোরালো শট ক্রসবারে প্রতিহত হয়। প্রথমার্ধে আরও দুটি সুযোগ নষ্ট করেন পর্তুগিজ তারকা। ৭৮ মিনিটে অভিষিক্ত ম্যাকেনির সহায়তায় ব্যবধান দ্বিগুণ করেন ডিফেন্ডার বোনুচ্চি। ৮৮ মিনিটে অ্যারন রামসির পাস থেকে সাম্পদোরিয়ার কফিনে শেষ পেরেক ঠুকে দেন রোনাল্ডো।",22/9/2020,various
দুই গোলকিপার দুই মেরুতে,"পরিসংখ্যানের পাতায় লেখা থাকবে, ইংলিশ প্রিমিয়ার লিগে নতুন মৌসুমের প্রথম বড় ম্যাচে লিভারপুলের জয়ের নায়ক সাদিও মানে। তার জোড়া গোলেই রোববার ১০ জনের চেলসিকে ২-০ ব্যবধানে হারিয়েছে অলরেডরা।



কিন্তু আসল ব্যবধানটা গড়ে দিয়েছেন দুই গোলকিপার। চেলসিকে ডুবিয়েছেন তাদের স্প্যানিশ গোলকিপার কেপা আরিসাবালাগা। বিপরীতে লিভারপুলকে নির্ভরতা দিয়েছেন তাদের ব্রাজিলীয় গোলকিপার আলিসন বেকার।এবারের দলবদলে ২০০ মিলিয়ন পাউন্ড খরচ করলেও সঠিক সমন্বয়ের অভাবে দল হয়ে উঠতে পারেনি ফ্র্যাংক ল্যাম্পার্ডের চেলসি।আলিসন তাদের চোখে আঙুল দিয়ে দেখিয়ে দিয়েছেন, দলে বিশ্বমানের একজন গোলকিপারের উপস্থিতি কতটা গুরুত্বপূর্ণ। শুধু স্ট্রাইকার কিনে চ্যাম্পিয়ন দল হওয়া যায় না।ফুটবল ইতিহাসের সবচেয়ে দামি দুই গোলকিপারের লড়াইয়ে আলিসনের কাছে পাত্তাই পাননি কেপা।অথচ, এই কেপাকে দলে টানতে ২০১৮ সালে ৭২ মিলিয়ন পাউন্ড গুনতে হয়েছিল চেলসিকে। যা ছিল অপাত্রে ভুল বিনিয়োগ।একই সময়ে ৬৭ মিলিয়ন পাউন্ডের বিনিময়ে লিভারপুলে এসে ইতিহাসের পাতা রাঙিয়ে চলেছেন আলিসন। গত পরশু ম্যাচের শেষদিকে চেলসির একটি পেনাল্টি শট ঠেকিয়ে দেন আলিসন।অন্যদিকে কেপার হাস্যকর ভুলে দ্বিতীয় গোলটি হজম করে চেলসি। দুই গোলকিপার বিপরীত জার্সিতে খেললে ম্যাচটা ১-১ গোলে ড্র হতো! আগের ম্যাচেও কেপার ভুলে গোল খেয়েছিল চেলসি। এমন একজনকে থিবো কুর্তোয়ার উত্তরসূরি বানিয়ে নিজেদের সর্বনাশ ডেকে এনেছে ব্ল–জরা।ভুল শুধরাতে এখন ফরাসি ক্লাব রেনের গোলকিপার মেন্দিকে উড়িয়ে আনছেন ল্যাম্পার্ড। তাতে কতটা কাজ হবে তা সময়ই বলে দেবে।",22/9/2020,various
মালদ্বীপে প্রীতি ম্যাচ খেলবে বসুন্ধরা,"এএফসি কাপের খেলা বাতিল হলেও অক্টোবরে বসুন্ধরা কিংস মালদ্বীপ সফরের পরিকল্পনা করছে।



দেশটির যে দুটি দলের বিপক্ষে তিনটি ম্যাচ হয়নি, বসুন্ধরা কিংসের সেই টিসি স্পোর্টস এবং মাজিয়া স্পোর্টস অ্যান্ড রিক্রিয়েশন ক্লাবের সঙ্গে দুটি প্রীতি ম্যাচ খেলবে তারা।এ বিষয়ে বসুন্ধরা কিংসের সভাপতি ইমরুল হাসান বলেন, ‘আমরা প্রাক-মৌসুম প্রস্তুতি হিসেবে দেশের বাইরে গিয়ে প্রীতি ম্যাচ খেলব মালদ্বীপে।মালদ্বীপের টিসি স্পোর্টস এবং মাজিয়ার বিরুদ্ধে আমাদের খেলা ছিল। ওই দুটি দলের বিপক্ষেই আমরা ম্যাচ খেলব।’আগামী মৌসুমের জন্য বসুন্ধরা কিংস এরই মধ্যে চার বিদেশিকে দলে ভিড়িয়েছে। আর্জেন্টিনার বার্কোস এবং ব্রাজিলের রবিনহো ও ফার্নান্দেজ দলের সঙ্গে যোগ দিয়েছেন। অক্টোবরের প্রথম সপ্তাহে আসবেন ইরানি ডিফেন্ডার খালেদ শাফি।",22/9/2020,various
যেদিন গ্রেফতার হয়েছিলেন চার ফুটবলার,"৩৮ বছর পেরিয়ে গেছে। কিন্তু আজও ফুটবলার ও দর্শকদের মধ্যে গেঁথে রয়েছে সেই বেদনাদায়ক দৃশ্য। মাঠ থেকে হাতকড়া পরিয়ে সেদিন জেলে নিয়ে যাওয়া হয়েছিল দেশের চার তারকা ফুটবলারকে। সেই দৃশ্য আজও ভুলতে পারেন না অনেকেই। কাল ছিল সেই ‘ব্ল্যাক সেপ্টেম্বর’। বাংলাদেশের ফুটবলের চার দিকপাল কাজী সালাউদ্দিন, কাজী আনোয়ার, গোলাম রব্বানী হেলাল ও আশরাফউদ্দিন চুন্নুকে ১৯৮২ সালের এই দিনে গ্রেফতার করেছিল পুলিশ।



১৯৮২ সালের ২১ সেপ্টেম্বর ঢাকা লিগে আবাহনী-মোহামেডানের শেষ ম্যাচে এক গোলে পিছিয়ে ছিল আবাহনী। শেষ বাঁশি বাজার ১০ মিনিট আগে বিতর্কিত গোল নিয়ে বাধে গণ্ডগোল। আবাহনীর অধিনায়ক কাজী আনোয়ারের একটি ক্রস বাঁক খেয়ে গোলে প্রবেশের মুখে তা রুখে দেন মোহামেডানের তরুণ গোলকিপার মোহাম্মদ মহসীন। মহসীন ওই ম্যাচে কাজী সালাউদ্দিনের পেনাল্টি ঠেকিয়ে দিয়েছিলেন। মহসীন আনোয়ারের ক্রস ফিরিয়ে দিলেও তা মুহূর্তের জন্য গোললাইন স্পর্শ করেছিল। আবাহনীর খেলোয়াড়রা দাবি জানান গোলের। কিন্তু রেফারি মুনীর হোসেন আর লাইন্সম্যান অনড় থাকেন তাদের সিদ্ধান্তে। মাঠের উত্তেজনা ছড়িয়ে পড়ে গ্যালারিতে। আবাহনী ও মোহামেডানের সমর্থকদের ছত্রভঙ্গ করতে কাঁদানে গ্যাস ছোড়ে পুলিশ। উত্তেজিত সমর্থকরা স্টেডিয়ামের বাইরে পল্টন-জিপিও, বায়তুল মোকাররম মসজিদ, বিজয়নগর এলাকায়ও সংঘর্ষে জড়িয়ে পড়ে। ধোঁয়ায় আচ্ছন্ন হয়ে পড়ে সন্ধ্যার ঢাকা। মাঠের গোলযোগ একটু কমলে খেলোয়াড়রা ফিরে যান যার যার ক্লাবে। আবাহনী ও মোহামেডানের বেশ ক’জন ফুটবলার ছিলেন জাতীয় দলের ক্যাম্পে। অনেকেই চলে যান বাড়িতে। কেউ কেউ নিজেদের ক্লাবে। রাত গভীর হলে পুলিশ অভিযান চালায় ক্রীড়া পরিষদের জাতীয় দলের ক্যাম্পে। তাদের আরও একটি দল অভিযান চালায় ধানমণ্ডির আবাহনী ক্লাবে। গোলাম রব্বানী হেলালসহ আবাহনীর প্রায় বেশ ক’জন খেলোয়াড়কে আটক করা হয় ক্লাব থেকে। জাতীয় দলের ক্যাম্প থেকে তুলে নিয়ে যাওয়া হয় কাজী আনোয়ার আর আশরাফউদ্দিন আহমেদ চুন্নুকে। আর গুলশানের বাড়ি থেকে কাজী সালাউদ্দিনকে। আদালতের বিচারে সালাউদ্দিন ও চুন্নুকে তিন মাসের জেল দেয়া হয়। হেলালকে ছয় মাস আর কাজী আনোয়ারকে দেয়া হয় এক বছরের কারাদণ্ড। ঢাকার বাইরে জেল খাটতে পাঠিয়ে দেয়া হয় দেশের এই শীর্ষ ফুটবলারদের। সেই থেকে ২১ সেপ্টেম্বর দিনটিকে ‘ব্ল্যাক সেপ্টেম্বর’ হিসেবে আজও মনে রেখেছেন ফুটবল সমর্থকরা।",22/9/2020,various
চার বলে চার উইকেট,"পাকিস্তান দলের ইংল্যান্ড সফর শেষে দেশে ফিরে যাননি শাহিন শাহ আফ্রিদি।



থেকে যান ভাইটালিটি ব্লাস্টে খেলার জন্য।এই টি ২০ টুর্নামেন্টে সময়টা ভালো যাচ্ছিল না তার। হ্যাম্পশায়ারের হয়ে পাচ্ছিলেন না উইকেট। রান দিচ্ছিলেন ঢের। খরা ঘুচিয়ে শেষতক জ্বলে উঠলেন বাঁ-হাতি এই পাকিস্তানি পেসার।মিডলসেক্সের বিপক্ষে টানা চার বলে নিলেন উইকেট, গড়লেন রেকর্ড। ভাইটালিটি ব্লাস্ট তো বটেই, ইংল্যান্ডে এটাই প্রথম ডাবল হ্যাটট্রিক।টি ২০-তে মাত্র ষষ্ঠ বোলার হিসেবে টানা চার বলে চার উইকেট পেলেন আফ্রিদি।সাউথ গ্রুপের ম্যাচে রোববার জয়ের জন্য শেষ তিন ওভারে ২৩ রান প্রয়োজন ছিল মিডলসেক্সের। হাতে ছিল চার উইকেট।১৮তম ওভারের শেষ চার ব্যাটসম্যানকে বোল্ড করে ম্যাচই শেষ করে দেন আফ্রিদি। নয় উইকেটে ১৪১ রান করা হ্যাম্পশায়ার জেতে ২০ রানে।১৯ রানে ছয় উইকেট নিয়ে ১২১ রানে মিডলসেক্সকে থামিয়ে দেয়া আফ্রিদি জেতেন ম্যাচসেরার পুরস্কার।ওই ওভারে আফ্রিদির প্রথম দুই বলে দুটি সিঙ্গেল নেন জন সিম্পসন ও টম হেম। এরপর আর স্ট্রাইক পাননি হেম। অন্য প্রান্তে দাঁড়িয়ে দেখেন চার সতীর্থের বোল্ড হওয়ার দৃশ্য।",22/9/2020,various
ক্রীড়া বচন,"‘বাড়িতে আমরা সবাই কম-বেশি কাজ করেছি। এখানে শুরুতে কষ্ট হচ্ছিল। তবে এখন খুব ভালো লাগছে’



-দলীয় অনুশীলন প্রসঙ্গেমোস্তাফিজুর রহমান",22/9/2020,various
দেখতে পারেন,"ক্রিকেট



আইপিএল ২০২০রাজস্থান ও চেন্নাইসরাসরি, গাজী টিভি ও স্টার স্পোর্টস-১, রাত ৮টাহকিপ্রো-হকি লিগজার্মানি ও বেলজিয়ামসরাসরি, স্টার স্পোর্টস সিলেক্ট-২, সন্ধ্যা ৭টা ৩০টেনিসহামবুর্গ ওপেনসরাসরি, সনি সিক্স, বেলা ২টা ৩০ফুটবলসেরি-এ লিগহাইলাইটস, সনি টেন-২সন্ধ্যা ৬টা ৩০ ও রাত ৯টা ৩০",22/9/2020,various
আরচারির সবাই নেগেটিভ,"কম্পাউন্ড আরচারি দলের আরও একজন কম্পাউন্ড পুরুষ মোহাম্মদ সোহেল রানা ও তিনজন কম্পাউন্ড মহিলা আরচার সুস্মিতা বণিক, শ্যামলী রায় ও তানিয়া রীমা টঙ্গি আরচারি প্রশিক্ষণ কেন্দ্র শহীদ আহসান উল্লাহ্ মাস্টার স্টেডিয়ামে যোগ দিয়েছেন। রোববার সকালে স্যার সলিমুল্লাহ্ মেডিকেল কলেজ ও মিটফোর্ড হাসপাতালে আরচারি ফেডারেশনের মেডিকেল কমিটির আহ্বায়ক ও নির্বাহী সদস্য ডা. মো. এহছানুল করিমের তত্ত্বাবধানে কোভিড-১৯ টেস্টের নমুনা দেয়া হয়। সবাই নেগেটিভ হয়েছেন।



",22/9/2020,various
ক্রিকেট ও টেনিসের পর গলফ,"পেশাদার ক্রিকেটার ছিলেন অ্যাশলি বার্টি। ব্যাট-বলের খেলা ছেড়ে টেনিসে এসে সাফল্য কুড়িয়েছেন।



এবার একটি গলফ টুর্নামেন্টের শিরোপা জিতলেন এই অসিকন্যা। ফরাসি ওপেনের খেতাব ধরে রাখার লক্ষ্যে এ সময় তার ইউরোপে প্রস্তুতি নেয়ার কথা।কিন্তু বিশ্বের এক নম্বর অ্যাশলি করোনা ভীতির দরুন ফরাসি ওপেন থেকে নিজেকে সরিয়ে নেন।একই কারণে ইউএস ওপেনেও তিনি খেলেননি। তার বদলে ক্লাব হাতে নেমে পড়েন গলফ কোর্সে।ব্রিসবেনের কাছে একটি গলফ টুর্নামেন্টে শেষ হাসি হাসেন ২৪ বছরের সব্যসাচী খেলোয়াড় অ্যাশলি।সোমবার ইনস্টাগ্রামে সদ্য জেতা ট্রফি হাতে নিজের ছবি পোস্ট করে তিনি লিখেছেন- ‘চ্যাম্পিয়ন’। সামাজিক যোগাযোগমাধ্যম ব্যবহারকারী একজনের মন্তব্য, ‘আপনি করতে পারেন না, এমন কিছু কি আছে?’যে রাঁধে সে চুলও বাঁধে। অ্যাশলি বার্টি তার সর্বশেষ প্রমাণ। ক্রিকেট ও টেনিসের পর গলফেও নিজের প্রতিভা মেলে ধরেছেন এই সব্যসাচী খেলোয়াড়।",22/9/2020,various
সুয়ারেজ এখন আর বার্সার নন,"ইতালির পাসপোর্ট পেতে দেরি হওয়ায় তার জুভেন্টাসে যাওয়ার সম্ভাবনা কার্যত শেষ হয়ে গেছে।



তারপরও বার্সেলোনায় থাকা হচ্ছে না লুইস সুয়ারেজের। স্প্যানিশ সংবাদমাধ্যম ‘আরএসিআই’ জানিয়েছে, সমঝোতার ভিত্তিতে সোমবার সুয়ারেজের সঙ্গে চুক্তি বাতিল করেছে বার্সেলোনা।অর্থাৎ, উরুগুয়ের ফরোয়ার্ড এখন ফ্রি এজেন্ট! বিনা ট্রান্সফার ফি’তে পছন্দের যে কোনো ক্লাবে যোগ দিতে পারবেন তিনি।গত মাসে বার্সেলোনার কোচের দায়িত্ব নিয়েই সুয়ারেজকে নতুন ঠিকানা খুঁজে নিতে বলেছিলেন রোনাল্ড কোমান।সুয়ারেজ তখন ক্লাবের কাছে চুক্তির বাকি এক বছরের বেতন দাবি করে বসেন। অনেক নাটকের পর শেষ পর্যন্ত চুক্তি থেকে মুক্তি পেতে বেতনের দাবি ছেড়ে দিয়েছেন সুয়ারেজ।অন্যদিকে বার্সেলোনা ছেড়ে দিয়েছে ট্রান্সফার ফি’র দাবি। মুক্ত সুয়ারেজ এখন তাকে পেতে আগ্রাহী ক্লাবগুলোর প্রস্তাব খতিয়ে দেখছেন।শোনা যাচ্ছে, তার নতুন ঠিকানা হতে পারে আরেক স্প্যানিশ ক্লাব অ্যাটলেটিকো মাদ্রিদ। কারণ, স্পেনে থেকে গেলে নতুন পাসপোর্টের ঝামেলায় যেতে হবে না সুয়ারেজকে। ",22/9/2020,various
টিকটকের মূল্য ছয় হাজার কোটি ডলার,"টিকটকের মূল কোম্পানি বাইটড্যান্সের মার্কিন কার্যক্রমের বাজারমূল্য ছয় হাজার কোটি মার্কিন ডলার নির্ধারণ করার প্রত্যাশা করছে।



টিকটক নিয়ে মার্কিন নিরাপত্তা শঙ্কার বিষয়টির ইতি টানতে চীনা বাইটড্যান্সের ক্ষুদ্র ভিডিও শেয়ারিং প্ল্যাটফর্মটিতে শেয়ার কিনতে যাচ্ছে ওরাকল এবং ওয়ালমার্ট।এক প্রতিবেদন বলছে, টিকটক গ্লোবালের সাড়ে ১২ শতাংশ শেয়ার কিনবে ওরাকল এবং যুক্তরাষ্ট্রের জাতীয় নিরাপত্তার শর্ত অনুযায়ী সব মার্কিন গ্রাহকের ডেটা ক্লাউডে মজুদ করা হবে।এদিকে টিকটকে সাড়ে সাত শতাংশ শেয়ার কেনার কথা জানিয়েছে রিটেইল জায়ান্ট ওয়ালমার্ট।টিকটকের চাওয়ামতো ছয় হাজার কোটি মার্কিন ডলার বাজারমূল্য নির্ধারণ করা হলে শেয়ারের মূল্য বাবদ মোট ১২০০ কোটি মার্কিন ডলার পরিশোধ করবে ওরাকল এবং ওয়ালমার্ট।ইকুইটি কাঠামো এবং ডেটা নিরাপত্তার বিষয়গুলো এখনও যাচাই-বাছাই করছে প্রতিষ্ঠানগুলো।",22/9/2020,various
একঘরে মেসেঞ্জার ও ইনস্টাগ্রাম চ্যাট,"সামাজিক যোগাযোগ জায়ান্ট ফেসবুকের মালিকানাধীন মেসেঞ্জার এবং ইনস্টাগ্রামের মেসেজকে একটি নতুন অ্যাপে আনার পরিকল্পনা করেছে।



প্রতিষ্ঠানটির সিওও শার্লি স্যান্ডবার্গ তার একটি ব্লগপোস্টে এ তথ্যটি জানান।ফেসবুক বিজনেস স্যুট নামের এ অ্যাপটি দিয়ে খুদে ব্যবসায়ীরা একই জায়গায় ক্রেতাদের মেসেজ, অ্যালার্ট এবং নোটিফিকেশন জানতে পারবে।এমনকি এটিতে ভবিষ্যতে হোয়াটসঅ্যাপকেও যুক্ত করার পরিকল্পনা রয়েছে। এ ছাড়া অ্যাপটি দিয়ে ফেসবুক এবং ইনস্টাগ্রামে একসঙ্গে ছোটখাটো ব্যবসায়িক পোস্টও দেয়া যাবে।এ টুলটি আপাতত ছোট ব্যবসার জন্য করা হলেও ভবিষ্যতে তা বড় ব্যবসার ক্ষেত্রেও ব্যবহার করার উপযুক্ত করার পরিকল্পনা রয়েছে মালিক প্রতিষ্ঠান ফেসবুকের।",22/9/2020,various
ব্যাকআপ চালক ছাড়াই অ্যামাজনের জুক্স কার,"কোনোরকম ‘ব্যাকআপ’ চালক ছাড়াই অ্যমাজনের মালিকানাধীন জুক্স ইনকর্পোরেটেড স্বচালিত গাড়ি নিয়ে আসছে। তাদের আবেদনের পরিপ্রেক্ষিতে নতুন অনুমোদনে দুটি স্বচালিত গাড়ি চালক ছাড়াই পরীক্ষা করতে পারবে জুক্স। আর একেবারেই চালকবিহীন গাড়ি পরীক্ষার অনুমোদনকে অ্যামাজনের জন্য বিশাল বিজয় হিসেবেই দেখা হচ্ছে। ক্যালিফোর্নিয়া অঙ্গরাজ্যের ‘ডিপার্টমেন্ট অব মোটর ভেহিকেলস’ এক বিবৃতিতে জানিয়েছে, ফস্টার সিটি প্রধান কার্যালয়ের নিকটবর্তী সুনির্দিষ্ট রাস্তায় গাড়ি দুটি পরীক্ষা করে দেখতে পারবে জুক্স। এরইমধ্যে ক্যালিফোর্নিয়ার রাস্তায় অ্যালফাবেট মালিকানাধীন ওয়েইমো, চীনা স্টার্টআপ অটোএক্স এবং নুরো ইনকর্পোরেট স্বচালিত গাড়ি পরীক্ষার অনুমোদন পেয়েছে।



 ",22/9/2020,various
চাঁদপুর পৌর নির্বাচন স্থগিত চেয়ে তৃতীয় দফা রিট,"চাঁদপুর পৌরসভা নির্বাচন স্থগিত চেয়ে হাইকোর্টে আরও একটি রিট করা হয়েছে। নির্বাচন স্থগিত চেয়ে সর্বশেষ রিটটি করেন চাঁদপুর শহরের পুরানবাজারের আবুল খায়ের মিজি। তিনি ২নং ওয়ার্ড আওয়ামী লীগের স্থগিত কমিটির সাধারণ সম্পাদক। এর আগে একই আদেশ চেয়ে করা দুই ব্যক্তির রিট হাইকোর্টে খারিজ হয়ে যায়। আগের দুই রিটকারী ছিলেন পৌরসভার বর্তমান মেয়র নাছির উদ্দিন আহমেদের ভাগনে মাহবুব আলম আখন্দ ও মেয়রের ব্যক্তিগত কর্মকর্তার ভাই হাসিবুল হাসান।



৩ সেপ্টেম্বর চাঁদপুর পৌর নির্বাচনের পুনঃতফসিল ঘোষণা করে নির্বাচন কমিশন। তফসিল অনুযায়ী ১৫ সেপ্টেম্বর ছিল জেলা রিটার্নিং অফিসারের কাছে মনোনয়নপত্র দাখিলের শেষদিন। ১৭ সেপ্টেম্বর ছিল মনোনয়নপত্র যাচাই-বাছাই। ২৪ সেপ্টেম্বর বৃহস্পতিবার মনোনয়নপত্র প্রত্যাহারের শেষদিন এবং ১০ অক্টোবর ভোটগ্রহণ। চাঁদপুর পৌরসভা নির্বাচনে মেয়র পদে ৩ জন প্রার্থী প্রতিদ্বন্দ্বিতা করছেন।তারা হচ্ছেন আওয়ামী লীগ মনোনীত নৌকা প্রতীকের প্রার্থী অ্যাডভোকেট জিল্লুর রহমান জুয়েল, বিএনপির ধানের শীষ প্রতীকের প্রার্থী আক্তার হোসেন মাঝি এবং বাংলাদেশ ইসলামী আন্দোলন হাতপাখার প্রার্থী মামুনুর রশিদ বেলাল। রোববার নতুন করে রিট করায় নির্বাচন নিয়ে ফের শঙ্কা দেখা দিয়েছে। একে ষড়যন্ত্র হিসেবে দেখছেন আওয়ামী লীগের মেয়র প্রার্থী অ্যাডভোকেট জিল্লুর রহমান জুয়েল। রোববার সন্ধ্যায় চাঁদপুর শহরে তার নির্বাচনী কার্যালয়ে সাংবাদিক সম্মেলনে তিনি বলেন, চাঁদপুর পৌরসভার উন্নয়নকে ঘিরে গড়ে ওঠা সিন্ডিকেট নির্বাচনকে প্রলম্বিত করতেই নতুন করে এই রিট করা হয়েছে। সব রিটই একই সূত্রে গাথা।",22/9/2020,various
শিবচরে পদ্মার ভাঙনে এবার ইউপি ভবন,"মাদারীপুরের শিবচর উপজেলার বন্দরখোলা ইউনিয়ন পরিষদ (ইউপি) ভবনটি পদ্মার ভাঙনে বিলীন হয়ে যাচ্ছে। রোববার রাতে ভবনটির অর্ধেক নদীগর্ভে চলে যায়। বাকি অর্ধেক ভাঙনের মুখে রয়েছে। এছাড়া ইউনিয়ন পরিষদ ভবনটির পাশের একটি কমিউনিটি ক্লিনিকও নদীভাঙনের মুখে পড়েছে। এর আগে ওই এলাকার একটি তিনতলা বিশিষ্ট মাধ্যমিক বিদ্যালয়, একটি প্রাথমিক বিদ্যালয় নদীগর্ভে বিলীন হয়ে গেছে। এ ছাড়াও ভাঙনের মুখে রয়েছে ইউনিয়নটির কাজীরসুরা বাজার। ইতঃপূর্বে চলতি বর্ষা মৌসুমে ওই এলাকার শতাধিক পরিবার ভাঙনের শিকার হয়েছে।



এলাকাবাসী জানায়, শিবচর উপজেলার বন্দরখোলা ইউনিয়নের পদ্মা নদী সংলগ্ন কাজীরসুরা এলাকা। বহু বছর আগে গড়ে ওঠা বিস্তীর্ণ এ জনপদে গত কয়েক বছর ধরে পদ্মার ভাঙন তীব্রতর হয়েছে। বর্ষা মৌসুমের শুরু ও শেষের দিকে এসে ভাঙন ভয়াবহ আকার ধারন করতে থাকে। এ বছর বর্ষা মৌসুমের শুরুতেই নদীভাঙন শুরু হলে ভিটেমাটি হারা হয় অসংখ্য পরিবার। নদীভাঙনের কারণে বসতভিটা হারিয়ে ভূমিহীন হয়ে পড়েছে কাজীরস–রা ও সংলগ্ন এলাকার সাধারণ মানুষ। এ ছাড়াও একটি মাধ্যমিক বিদ্যালয়, একটি প্রাথমিক বিদ্যালয় কাম আশ্রয় কেন্দ্র, মসজিদ, কমিউনিটি ক্লিনিক পদ্মার ভাঙনে বিলীন হয়ে গেছে।জাতীয় সংসদের চিফ হুইপ নুর-ই-আলম চৌধুরী নির্দেশে জিও ব্যাগ ফেলে পানি উন্নয়ন বোর্ড ভাঙন ঠেকানোর চেষ্টা করলেও স্রোতের তীব্রতার কারণে সেই প্রচেষ্টা সফল হয়নি। বন্দরখোলা ইউনিয়ন পরিষদের চেয়ারম্যান মো. নিজাম বেপারী বলেন, ইউনিয়ন পরিষদ ভবনটির অর্ধেক নদীতে পড়ে গেছে। পদ্মার ভাঙনে শিক্ষাপ্রতিষ্ঠানসহ নানা স্থাপনা, বসতবাড়ি বিলীন হয়ে গেছে। নদীভাঙনের শিকার মানুষের কষ্টের শেষ নেই।",22/9/2020,various
ফরিদপুরে স্ত্রী হত্যার দায়ে স্বামীর যাবজ্জীবন,"ফরিদপুরে স্ত্রী হাসি বেগমকে হত্যার দায়ে স্বামী জাহাঙ্গীর মীরের যাবজ্জীবন কারাদণ্ড হয়েছে। সোমবার সকালে ফরিদপুরের বিশেষ জজ আদালতের বিচারক মো. মতিয়ার রহমান এ আদেশ দেন। পাশাপাশি তাকে ৫০ হাজার টাকা জরিমানা করা হয়েছে। জরিমানা অনাদায়ে আরও ছয় মাস বিনাশ্রম কারাদণ্ড ভোগ করতে হবে জাহাঙ্গীরকে।



জাহাঙ্গীর ফরিদপুর সদরের বঙ্গেশ্বর্দী গ্রামের বাসিন্দা। তিনি পেশায় কাঠমিস্ত্রি ছিলেন। হাসি বেগম পাশের বোয়ালমারী উপজেলার সাতৈর গ্রামের আবু মৃধার মেয়ে।আদালতের পেশকার সাধন কুমার বালা মামলার এজাহার উল্লেখ করে জানান, ২০১৮ সালের ২০ এপ্রিল দুপুরে পারিবারিক কলহের এক পর্যায়ে স্ত্রীকে কিল-ঘুষি থাপ্পড় মারতে থাকেন জাহাঙ্গীর। এক পর্যায়ে হাসি বেগম মারা যান। তখন জাহাঙ্গীর স্ত্রীর গলায় ওড়না পেঁচিয়ে ফাঁস দিয়ে তাকে ঘরের আঁড়ার সঙ্গে ঝুলিয়ে রাখেন।এ ঘটনায় বঙ্গেশ্বর্দী গ্রামের দফাদার আয়নাল মোল্লা বাদী হয়ে ফরিদপুর কোতোয়ালি থানায় একটি মামলা করেন। ২০১৮ সালের ২৪ আগস্ট এ মামলার অভিযোগপত্র দেন তদন্ত কর্মকর্তা ফরিদপুর কোতোয়ালি থানার এসআই মো. আসলাম উদ্দিন।২০১৮ সালের ২ জুন গ্রেফতার করা হয় জাহাঙ্গীরকে। গ্রেফতারের পর থেকে তিনি জেলহাজতে ছিলেন। রায়ের সময় তাকে আদালতে হাজির করা হয়। জেলা কারাগারে নিয়ে যাওয়া হয়।",22/9/2020,various
নীলফামারী উপজেলা আ’লীগ সভাপতির ওপর হামলা,"নীলফামারী সদর উপজেলা আওয়ামী লীগ সভাপতি ও সদর উপজেলা পরিষদের সাবেক চেয়ারম্যান আবুজার রহমানের ওপর সন্ত্রাসী হামলা হয়েছে। রোববার রাতে শহরের আলমগীরের মোড় এলাকায় এ ঘটনা ঘটে। আহত আবুজার বর্তমানে নীলফামারী আধুনিক সদর হাসপাতালে চিকিৎসাধীন আছেন।



পুলিশ ও দলীয় নেতাকর্মীরা জানায়, রাত সাড়ে ৯টায় রিকশাযোগে কবরস্থান মোড় সংলগ্ন নিজ বাড়িতে ফিরছিলেন আবুজার রহমান। এ সময় পথে আলমগীরের মোড় এলাকায় সদর উপজেলা পরিষদের সাবেক ভাইস চেয়ারম্যান নাহিদুল ইসলাম নিক্সন তার ওপর অতর্কিত হামলা চালায়। স্থানীয়রা আবুজারকে নীলফামারী আধুনিক সদর হাসপাতালে ভর্তি করান। তিনি ডান হাতের কব্জি, বাম চোখ ও নাকে আঘাত পেয়েছেন। তবে বর্তমানে তিনি শঙ্কামুক্ত বলে জানিয়েছেন আধুনিক সদর হাসপাতালের মেডিকেল অফিসার ডা. অমল চন্দ্র রায়।এদিকে ঘটনার পর রাতেই হামলাকারী নিক্সনকে গ্রেফতার করেছে পুলিশ। হামলার ঘটনায় যথাযথ আইনগত ব্যবস্থা নেয়া হবে বলে জানান পুলিশ সুপার মোহাম্মদ মোখলেছুর রহমান, বিপিএম, পিপিএম।",22/9/2020,various
বরিশালে বৃষ্টিতে জলাবদ্ধতা,"বরিশালে টানা বৃষ্টিতে ব্যাপক জলাবদ্ধতার সৃষ্টি হয়েছে। তাছাড়া বৃষ্টির কারণে ভোগান্তিতে পড়েছে সাধারণ মানুষ।



সোমবার সকাল থেকেই গুঁড়ি গুঁড়ি বৃষ্টি শুরু হয় বরিশালে। টানা বৃষ্টির কারণে নগরীর পলাশপুর, আমানতগঞ্জ, বগুড়া রোড এলাকাসহ বিভিন্ন এলাকায় বৃষ্টির পানি জমে জলাবদ্ধতা ও জনভোগান্তির সৃষ্টি হয়।বরিশাল আবহাওয়া অফিসের সিনিয়র পর্যবেক্ষক প্রণব কুমার রায় বলেন, সোমবার সন্ধ্যা ৬টা পর্যন্ত গত ২৪ ঘণ্টায় ৫৯ দশমিক ৪ মিলিমিটার বৃষ্টিপাত রেকর্ড করা হয়েছে এবং বাতাসের সর্বোচ্চ গতিবেগ ছিল ৩০ কিলোমিটার। সাগরে লঘুচাপ হওয়ায় আরও বৃষ্টিপাত হওয়ার আশঙ্কা রয়েছে বলে জানান এই কর্মকর্তা।",22/9/2020,various
চট্টগ্রামে দোকান কর্মচারীকে পিটিয়ে হত্যা,"নগরীর রিয়াজউদ্দিন বাজারে টাকা চুরির অভিযোগে সোমবার বিকেলে রমজান আলী রাসেল নামে এক দোকান কর্মচারীকে পিটিয়ে হত্যা করা হয়েছে। রাসেলের বাসা সদরঘাট থানার আইস ফ্যাক্টরি রোড এলাকায়। বাবার নাম আফাজ আলী। তার বাড়ি নরসিংদী জেলায়। এ ঘটনায় দোকান মালিকের ভাই আরমান হোসেন ও দোকান কর্মচারী ইউনুসকে গ্রেফতার করেছে কোতোয়ালি থানা পুলিশ। তবে দোকানের মালিক আরাফাত পালিয়ে গেছে।



পুলিশ জানায়, রিয়াজউদ্দিন বাজারের পানবাজার সংলগ্ন আরাফাত স্টোরে চাকরি করতেন রাসেল। সোমবার দোকানের পণ্যের হিসাব করা হচ্ছিল। সেখানে গুঁড়ো দুধের কার্টন কম পাওয়া যায়। দোকান মালিক আরাফাতের ধারণা দোকান কর্মচারী রমজান আলী রাসেল চুরি করে গুঁড়ো দুধ বিক্রি করে টাকা মেরে দিয়েছে। এ নিয়ে দুপুরে গুদামে সালিশ বসে। সদরঘাটের বাসা থেকে রাসেলের বাবা-মাকেও ডেকে আনা হয়। সালিশের একপর্যায়ে রাসেলকে লাঠি দিয়ে মারধর করা হয়। খবর পেয়ে পুলিশ তাকে উদ্ধার করে চট্টগ্রাম মেডিকেল কলেজ হাসপাতালে প্রেরণ করলে চিকিৎসকরা মৃত ঘোষণা করেন।কোতোয়ালি জোনের এসি নোবেল চাকমা যুগান্তরকে বলেন, দোকান কর্মচারীকে পিটিয়ে হত্যার ঘটনায় দু’জনকে গ্রেফতার করা হয়েছে। জড়িত সবাইকে গ্রেফতার করা হবে। মালিককে গ্রেফতারেও অভিযান চলমান রয়েছে। এ ঘটনায় এখনও মামলা হয়নি।",22/9/2020,various
খুলনায় মেডিকেল বিশ্ববিদ্যালয় হচ্ছে,"খুলনায় হচ্ছে শেখ হাসিনা মেডিকেল বিশ্ববিদ্যালয়। এজন্য ‘শেখ হাসিনা মেডিকেল বিশ্ববিদ্যালয়, খুলনা, আইন, ২০২০’-এর খসড়া চূড়ান্ত অনুমোদন দিয়েছে মন্ত্রিসভা। এছাড়া বৈঠকে বাংলাদেশ পর্যটন কর্পোরেশন আইন-২০২০ সহ আরও দুটি অনুসমর্থনের প্রস্তাবে অনুমোদন দিয়েছে মন্ত্রিসভা। সোমবার প্রধানমন্ত্রী শেখ হাসিনার সভাপতিত্বে ভার্চুয়াল মন্ত্রিসভা বৈঠকে এ অনুমোদন দেয়া হয়। প্রধানমন্ত্রী গণভবন থেকে এবং সংশ্লিষ্ট মন্ত্রীরা সচিবালয়ে মন্ত্রিপরিষদ বিভাগ থেকে বৈঠকে যুক্ত হন। বৈঠক শেষে সচিবালয়ে সাংবাদিকদের উল্লিখিত তথ্য জানান মন্ত্রিপরিষদ সচিব খন্দকার আনোয়ারুল ইসলাম। তিনি বলেন, এর আগেও (১৩ জুলাই) এটি নীতিগত অনুমোদনের জন্য এসেছিল, তখন বিস্তারিত আলাপ-আলোচনা করে এটা অনুমোদন দেয়া হয়। লেজিসলেটিভ বিভাগের মতামত পাওয়ার পর স্বাস্থ্য শিক্ষা বিভাগ থেকে এটা চূড়ান্ত অনুমোদনের জন্য পাঠানো হয়েছে। স্নাতকোত্তর পর্যায়ে চিকিৎসা শিক্ষা ও গবেষণা এবং স্নাতক পর্যায়ে চিকিৎসা শিক্ষা কার্যক্রম পরিচালনার জন্য খুলনায় একটা মেডিকেল বিশ্ববিদ্যালয় প্রতিষ্ঠা করা প্রয়োজন। এটা প্রতিষ্ঠিত হলে খুলনা অঞ্চলের মধ্যে যত মেডিকেল কলেজ, নার্সিং ইন্সটিটিউট বা অন্য চিকিৎসা-সংক্রান্ত যেসব ইন্সটিটিউট থাকবে সবই এই খুলনা শেখ হাসিনা মেডিকেল বিশ্ববিদ্যালয়ের অধীনে চলে আসবে। এর আগে রাজশাহী, চট্টগ্রাম ও সিলেট মেডিকেল বিশ্ববিদ্যালয়ের জন্য যে আইন প্রণয়ন করা হয়েছিল এর সঙ্গে সামঞ্জস্য রেখে একই রকম আইন করা হয়েছে বলেও জানান মন্ত্রিপরিষদ সচিব।



আইনে মোট ৫৫টি ধারা রয়েছে জানিয়ে খন্দকার আনোয়ারুল ইসলাম বলেন, এতে বিশ্ববিদ্যালয় স্থাপন, এখতিয়ার এবং ক্ষমতার বিষয়ে বর্ণনা করা হয়েছে। পরিদর্শন ও আর্থিক বিষয়ে বিশ্ববিদ্যালয় মঞ্জুরি কমিশনের ভূমিকা উল্লেখ রয়েছে। বিশ্ববিদ্যালয় উপাচার্য, উপ-উপাচার্য, কোষাধ্যক্ষ, রেজিস্ট্রার, পরীক্ষা নিয়ন্ত্রক ও কর্মচারীদের নিয়োগ প্রক্রিয়া, ক্ষমতা ও দায়িত্ব বর্ণনা করা হয়েছে আইনে।রহিত হচ্ছে চিকিৎসা ডিগ্রি আইন : মন্ত্রিপরিষদ সচিব জানান, ‘চিকিৎসা ডিগ্রি (দ্য মেডিকেল ডিগ্রিস) (রহিতকরণ) আইন, ২০২০’ এর খসড়া নীতিগত অনুমোদন দিয়েছে মন্ত্রিসভা।সেইন্ট কিটস-ডোমেনিকার সঙ্গে কূটনৈতিক সম্পর্ক স্থাপন : দুই ক্যারিবীয় দ্বীপ রাষ্ট্র সেইন্ট কিটস অ্যান্ড নেভিস ও কমনওয়েলথ অব ডোমেনিকার মধ্যে কূটনৈতিক সম্পর্ক স্থাপন করতে যাচ্ছে বাংলাদেশ সরকার। এজন্য কূটনৈতিক সম্পর্ক স্থাপন সংক্রান্ত যৌথ ঘোষণাপত্রের খসড়া অনুসমর্থনের প্রস্তাব অনুমোদন দিয়েছে মন্ত্রিসভা। এ প্রসঙ্গে মন্ত্রিপরিষদ সচিব বলেন, পররাষ্ট্র মন্ত্রণালয় থেকে প্রস্তাব আনা হয়েছিল। ক্যারিবীয় দ্বীপপুঞ্জের অন্তর্গত দু’টি দ্বীপ নিয়ে সেইন্ট কিটস অ্যান্ড নেভিস একটা ছোট রাষ্ট্র। আমাদের সঙ্গে তাদের কূটনৈতিক সম্পর্ক নেই। যার ফলে আমাদের দেশের কিছু লোক ওখানে থাকে এবং কাজকর্ম করে। তাদের জন্য একটু প্রতিবন্ধকতার সম্মুখীন হতে হয়। দেশটি জাতিসংঘ, কমনওয়েলথ, আন্তর্জাতিক অপরাধ আদালত, ক্যারিবিয়ান কমিউনিটি, অর্গানাইজেশন অব ক্যারিবিয়ান স্টেটসসহ বিভিন্ন আন্তর্জাতিক সংস্থার সদস্য।",22/9/2020,various
শপথ নিলেন পিএসসির নতুন চেয়ারম্যান,"শপথ নিলেন বাংলাদেশ সরকারি কর্ম কমিশনের (পিএসসি) নতুন চেয়ারম্যান অবসরপ্রাপ্ত সিনিয়র সচিব মো. সোহরাব হোসাইন। সোমবার সুপ্রিমকোর্টের জাজেস লাউঞ্জে প্রধান বিচারপতি সৈয়দ মাহমুদ হোসেন তাকে শপথবাক্য পাঠ করান।



সুপ্রিমকোর্টের রেজিস্ট্রার জেনারেল মো. আলী আকবর অনুষ্ঠান পরিচালনা করেন। এ সময় পিএসসির বিভিন্ন পর্যায়ের কর্মকর্তা ছাড়াও উপস্থিত ছিলেন সুপ্রিমকোর্টের মুখপাত্র ও বিশেষ কর্মকর্তা মোহাম্মদ সাইফুর রহমান।সোহরাব হোসাইনকে ১৬ সেপ্টেম্বর পিএসসির চেয়ারম্যান হিসেবে নিয়োগ দেয়া হয়। ড. মোহাম্মদ সাদিকের স্থলাভিষিক্ত হলেন সোহরাব হোসাইন। পিএসসির চেয়ারম্যান একটি সাংবিধানিক পদ। সংবিধানের ১৩৮ (১) অনুচ্ছেদ অনুযায়ী রাষ্ট্রপতি চেয়ারম্যান নিয়োগ দেন। দায়িত্ব নেয়ার তারিখ থেকে পরবর্তী পাঁচ বছর বা বয়স ৬৫ বছর পূর্ণ হওয়া পর্যন্ত (যেটি আগে আসে) তিনি এ পদে দায়িত্ব পালন করবেন বলে আদেশে উল্লেখ করা হয়েছে।",22/9/2020,various
টাঙ্গাইলে এমপি তানভীর হাসান করোনায় আক্রান্ত,"টাঙ্গাইল-২ (গোপালপুর-ভূঞাপুর) আসনের সংসদ সদস্য তানভীর হাসান ছোট মনির করোনাভাইরাসে আক্রান্ত হয়েছেন। সোমবার ছোট মনিরসহ ১৭ জন নতুন করে করোনাভাইরাসে আক্রান্ত হন।



এর আগে টাঙ্গাইল-৮ (বাসাইল-সখীপুর) আসনের সংসদ সদস্য ও জেলা আওয়ামী লীগের সাধারণ সম্পাদক জোয়াহেরুল ইসলাম, টাঙ্গাইল-৭ (মির্জাপুর) আসনের সংসদ সদস্য একাব্বর হোসেন সপরিবারে করোনাভাইরাসে আক্রান্ত হয়েছিলেন। তারা এখন সুস্থ।এমপি ছোট মনির জানান, জ্বর অনুভব করায় নমুনা পরীক্ষা করে তিনি আক্রান্ত বলে জানতে পারেন। সোমবার বিকালে তিনি ঢাকার উদ্দেশ্যে রওনা হন। ঢাকায় বাংলাদেশ স্পেশালাইজড মেডিকেল হাসপাতালে ভর্তি হয়ে চিকিৎসা নেবেন বলে জানান।সর্বশেষ ২১ সেপ্টেম্বর পর্যন্ত জেলায় মোট আক্রান্ত রোগী তিন হাজার ১৭, এর মধ্যে দুই হাজার ৪১৪ জন সুস্থ হয়েছেন।",22/9/2020,various
ফেঞ্চুগঞ্জে প্রতিপক্ষকে ফাঁসাতে গিয়ে ফেঁসে গেলেন নিজেরাই,"সিলেটের ফেঞ্চুগঞ্জ উপজেলায় নিজ ঘরে আগুন দিয়ে প্রতিপক্ষকে ফাঁসাতে গিয়ে নিজেরাই ফেঁসে গেলেন। এ ঘটনায় তিনজনকে আটক করেছে পুলিশ। আটক ব্যক্তিরা হলেন- মৌলভীবাজার জেলার কুলাউড়া উপজেলার রাধানগর গ্রামের শেখ মনিরুল ইসলামের ছেলে শেখ মাহবুবুল আলম, বড় কাপন গ্রামের হাবিবুর রহমানের ছেলে মিনহাজুর রহমান ও নবীনগর গ্রামের রিয়াজ আহমদের ছেলে জাবির আহমদ নয়ন। রোববার রাতে উপজেলার ইসলামপুর গ্রামে এই ঘটনা ঘটে। জানা যায়, ইসলামপুর গ্রামের আমিরুল ইসলাম টিটুল ও ফখরুল ইসলামের মধ্যে দীর্ঘদিন ধরে বিরোধ চলছে। কয়েকদিন আগেও সংঘর্ষ হয়। এতে দু’পক্ষই থানায় মামলা করে। আমিরুল ইসলাম টিটুল প্রতিপক্ষকে ফাঁসাতে তার শ্যালক শেখ মাহবুবুল আলমকে দিয়ে নিজ ঘরে আগুন লাগিয়ে প্রতিপক্ষকে ফাঁসানোর চেষ্টা করেন। আগুন লাগানো ছাড়াও আসবাবপত্র ভাংচুর করে তা ভিডিওধারণ করা হয়। স্থানীয় লোকজন বিষয়টি ফেঞ্চুগঞ্জ থানা পুলিশকে জানান। খবর পেয়ে তাৎক্ষণিক পুলিশ ঘটনাস্থলে পৌঁছে শেখ মাহবুবুল আলম ও তার সহযোগীদের আটক করে। এ সময় পুলিশ কেরোসিনের বোতল, ব্যাগ ও মোটরসাইকেল জব্দ করে। ফেঞ্চুগঞ্জ থানার ওসি আবুল বাশার মোহাম্মদ বদরুজ্জামান জানান, সোমবার তাদেরকে আদালতে পাঠানো হয়েছে।



",22/9/2020,various
ছাত্রলীগের সশস্ত্র হামলায় যুবলীগ সদস্য রক্তাক্ত,"কলাপাড়া উপজেলার লালুয়ায় বানাতিবাজার মহল্লাপাড়া অটো স্ট্যান্ডের নিয়ন্ত্রণ প্রতিষ্ঠায় ছাত্রলীগ ক্যাডার সজিব মৃধার নেতৃত্বে হামলায় গুরুতর আহত হয়েছেন যুবলীগ সদস্য মহল্লাপাড়ার বাসিন্দা রবিউল গাজী (৩৫)। সোমবার দুপুরের দিকে ৮-১০ জনের একটি গ্রুপ রামদা ও ছুরি নিয়ে এই হামলা চালায়। রবিউলকে প্রথমে কলাপাড়া হাসপাতালে, পরে উন্নত চিকিৎসার জন্য পটুয়াখালী হাসপাতালে পাঠানো হয়েছে। রবিউল গাজীর নিয়ন্ত্রিত অটো স্ট্যান্ডের দখল নিতে এমন সশস্ত্র হামলার ঘটনা ঘটে বলে স্থানীয়রা জানিয়েছেন। রবিউলের হাতে-পায়ে কোপের জখম রয়েছে। সন্ত্রাসীরা প্রকাশ্যে রামদা, ছুরি, রড নিয়ে হামলা চালানোর সময় স্থানীয়দের মধ্যে আতঙ্ক নেমে আসে। কলাপাড়া থানার ওসি মোস্তাফিজুর রহমান জানান, পুলিশ পাঠানো হয়েছে। জড়িতদের শনাক্ত করে আইনের আওতায় আনা হবে।



",22/9/2020,various
"কাসেম শিখদার সভাপতি, দীন মোহাম্মদ সম্পাদক","বাংলাদেশ উন্মুক্ত বিশ্ববিদ্যালয়ের তথ্য ও গণসংযোগ বিভাগের পরিচালক আবুল কাসেম শিখদারকে সভাপতি এবং বাংলাদেশ কৃষি বিশ্ববিদ্যালয়ের জনসংযোগ ও প্রকাশনা দফতরের উপপরিচালক কৃষিবিদ দীন মোহাম্মদ দীনুকে সাধারণ সম্পাদক করে বাংলাদেশ পাবলিক বিশ্ববিদ্যালয় জনসংযোগ সমিতির দুই বছরমেয়াদি কার্যনির্বাহী পরিষদের ২১ সদস্যবিশিষ্ট কমিটি গঠন করা হয়েছে। অন্য কর্মকর্তারা হচ্ছেন সহ-সভাপতি মাহমুদ আলম, আহমেদ সুমন, যুগ্ম সাধারণ সম্পাদক মো. সামছুল আলম (শিবলী), কোষাধ্যক্ষ মো. জাহাঙ্গীর কবীর, বিভাগীয় সম্পাদক সাংগঠনিক মো. বশিরুল ইসলাম, দফতর বাবুল হোসেন (বাবু), প্রশিক্ষণ খলিলুর রহমান, প্রচার মোহাম্মদ আল-আমিন খান, প্রকাশনা ইফতেখার হোসাইন (রাজু), সাহিত্য ও মো. এহতেরামুল হক, ক্রীড়া মুহাম্মদ রাশেদুল ইসলাম, তথ্যপ্রযুক্তি মোহাম্মদ শহীদুল ইসলাম (শিমুল), কার্যকরী সদস্য মো. আনিসুর রহমান, মো. ফয়জুল করিম, মো. আতাউল হক, দিবাকর বড়ুয়া, মো. গোলাম মুরতুজা, মাহবুব আলম, মো. তরিকুল ইসলাম রুবেল।



",22/9/2020,various
তীরবিহীন সাগর!,"উত্তর আটলান্টিকের সারগ্যাসো সাগরই পৃথিবীর একমাত্র সাগর, যার কোনো তীর নেই। তীরের বদলে সাগরটিকে ঘিরে আছে আটলান্টিক মহাসাগরের চার ধরনের স্রোত। সাগরটির পশ্চিমে গালফ স্ট্রিম, উত্তরে আটলান্টিক কারেন্ট, পূর্বে ক্যানারি কারেন্ট এবং দক্ষিণে নর্থ-ইকুয়েটোরিয়াল কারেন্ট। চারটি স্রোতের মাঝে থাকা সারগ্যাসো সাগরের পানি স্থির ও প্রবাহহীন। তাই উত্তাল আটলান্টিক মহাসাগরের সব চেয়ে শান্ত অঞ্চল এ সাগর। এটি দৈর্ঘ্যে ৩২০০ কিলোমিটার এবং প্রস্থে ১১০০ কিলোমিটার।



",22/9/2020,various
নৌপুলিশ ফাঁড়ি ও ডুবুরি দল গঠনসহ তিন সুপারিশ,"নেত্রকোনায় সাম্প্রতিক সময়ে পৃথক ট্রলারডুবিতে ৩০ জনের মৃত্যুর ঘটনায় হাওরে দুর্ঘটনা রোধে সংশ্লিষ্ট মন্ত্রণালয়ে সুপারিশ পাঠিয়েছে জেলা প্রশাসন।



এসব সুপারিশের মধ্যে রয়েছে, হাওরাঞ্চলে চলাচলরত ১৬ অশ্বশক্তি ক্ষমতার অধিক ক্ষমতাসম্পন্ন নৌযানসমূহকে নৌপরিবহন অধিদফতরের মাধ্যমে রেজিস্ট্রেশন-ফিটনেস সনদ প্রদানসহ নজরদারির আওতায় আনা, জেলায় একটি স্থায়ী ডুবুরি দল গঠন ও একটি স্থায়ী নৌপুলিশ ফাঁড়ি গঠন।নেত্রকোনা জেলা প্রশাসক কাজী মো. আবদুর রহমান বলেন, জেলা প্রশাসন থেকে গৃহীত সুপারিশমালা সরকারের জননিরাপত্তা বিভাগ, সুরক্ষা বিভাগ ও নৌপরিবহন মন্ত্রণালয়ে পাঠানো হয়েছে। এদিকে কলমাকান্দায় ট্রলারডুবির ঘটনায় গঠিত পাঁচ সদস্যের তদন্ত কমিটি রোববার রাতে জেলা প্রশাসনের নিকট তদন্ত রিপোর্ট জমা দিয়েছে।স্থানীয় বাসিন্দা হারুন অর রশিদ বলেন, প্রতি বছর হাওরে ট্রলারডুবিতে লোকজন প্রাণ হারাচ্ছে, কিন্তু প্রতিকার নেই। তাই এখন যে সমস্ত সুপারিশ করা হয়েছে, সেগুলোর দ্রুত বাস্তবায়ন করতে হবে। স্থানীয় ট্রলারচালক আবদুস ছালাম বলেন, প্রশাসনের তদারকি থাকলে দুর্ঘটনা অনেক কম হতো। নেত্রকোনার শিল্পকলা একাডেমির সাবেক সম্পাদক সানাওয়ার হোসেন ভুঁইয়া বলেন, সুপারিশগুলো ভালো, তবে এর দ্রুত বাস্তবায়ন করা উচিত।নেত্রকোনার পুলিশ সুপার আকবর আলী মুনসী বলেন, হাওরে আইনশৃঙ্খলা রক্ষায় এরই মধ্যে উদ্যোগ নেয়া হয়েছে। অতিরিক্ত যাত্রী বোঝাই যাতে না করে সেদিকও তদারকি করা হচ্ছে। নেত্রকোনা সদরের সংসদ সদস্য ও সমাজকল্যাণ প্রতিমন্ত্রী আশরাফ আলী খান খসরু বলেন, হাওরে যাতে ট্রলারডুবিতে আর কেউ প্রাণ না হারায়, সেজন্য সুপারিশ বাস্তবায়নে আমার পক্ষ থেকেও উদ্যোগ নেয়া হবে। উল্লেখ্য, ৫ আগস্ট জেলার মদন উপজেলার গোবিন্দশ্রী ইউনিয়নের রাজালীকান্দা হাওরে ট্রলার ডুবে দুই শিশুসহ ১৮ জনের মৃত্যু হয়। আর ১০ সেপ্টেম্বর কলমাকান্দায় যাত্রীবাহী ট্রলার ডুবে আরও ১২ জন প্রাণ হারায় ও কয়েকজন নিখোঁজ হয়।",22/9/2020,various
যশোরে স্কুলের এমপিও স্থগিতে ডিও জালিয়াতি,"যশোর সদর উপজেলার বলরামপুর মাধ্যমিক বিদ্যালয়ের এমপিও স্থগিত করতে একটি চক্র জালিয়াতির আশ্রয় নিয়েছে। এজন্য তারা যশোর-৩ (সদর) আসনের এমপি কাজী নাবিল আহমেদের স্বাক্ষর জাল করে ডিও লেটার মাধ্যমিক ও উচ্চ শিক্ষা অধিদফতরে জমা দিয়েছে। তদন্তে ডিও জালিয়াতির বিষয়টি ধরা পড়েছে। অভিযোগের তদন্তে আসা মাধ্যমিক ও উচ্চ শিক্ষা অধিদফতরের খুলনা অঞ্চলের উপপরিচালক নিভা রানী পাঠক রোববার এ তথ্য নিশ্চিত করেন।



তিনি জানান, বলরামপুর মাধ্যমিক বিদ্যালয়ে ব্যাকডেটে শিক্ষক-কর্মচারী নিয়োগ দেয়া হয়েছে- এমন একটি অভিযোগের প্রেক্ষিতে তিনি গত ২৩ আগস্ট প্রতিষ্ঠানটিতে তদন্তে আসেন। এ সময় যাচাই-বাছাই করে সাত শিক্ষক-কর্মচারীর নিয়োগের বৈধতা পাওয়া যায়। এজন্য ওই সাত শিক্ষককে এমপিভুক্তির উদ্যোগ নেয়া হয়। কিন্তু এরইমধ্যে এমপি কাজী নাবিল আহমেদের স্বাক্ষরিত একটি ডিও লেটার সংযুক্ত করে মাধ্যমিক ও উচ্চ শিক্ষা অধিদফতরে প্রতিষ্ঠানটির এমপিও স্থগিত করার সুপারিশ করা হয়। সেই বিষয়টি তদন্তে এসে তারা এমপি নাবিল আহমেদের সঙ্গে কথা বলে জানতে পারেন এ ধরনের কোনো ডিও লেটার তিনি দেননি। তার স্বাক্ষর জাল করে মাধ্যমিক ও উচ্চ শিক্ষা অধিদফতরে ডিও লেটার দেয়া হয়েছে। ওই ডিও লেটারটি প্রত্যাহার করার আহ্বান জানিয়ে তিনি তাৎক্ষণিকভাবে একটি ডিও লেটার দিয়েছেন।নিভা রানী আরও জানান, বলরামপুর মাধ্যমিক বিদ্যালয়ে ব্যাকডেটে শিক্ষক-কর্মচারী নিয়োগের অভিযোগ চারবার তদন্ত করা হয়েছে। সব প্রতিবেদন মাধ্যমিক ও উচ্চ শিক্ষা অধিদফতরের মহাপরিচালকের কাছে পাঠানো হবে। মহাপরিচালকের সিদ্ধান্ত অনুযায়ী পরবর্তী ব্যবস্থা নেয়া হবে।",22/9/2020,various
চীন-রাশিয়া থেকে অস্ত্র কেনার ঘোষণা ইরানের,"জাতিসংঘের নিষেধাজ্ঞা উঠে যাওয়ার পর চীন ও রাশিয়া থেকে অস্ত্র কিনবে ইরান। ইউরোপ বা অন্য কোনো দেশ থেকে অস্ত্র কিনবে না। এক ঘোষণায় এমনটাই জানিয়েছেন ইরানি পররাষ্ট্রমন্ত্রী মোহাম্মদ জাভেদ জারিফ। তিনি বলেন, জাতিসংঘের নিষেধাজ্ঞার মেয়াদ শেষ হওয়ার পর আর



কেউ তেহরানের কাছে অস্ত্র বিক্রি আটকাতে পারবে না। তেহরান তার প্রয়োজনীয় অস্ত্র রাশিয়া ও চীন থেকেই কিনবে। শনিবার রাতে ইরানের একটি টেলিভিশন চ্যানেলকে এক সাক্ষাৎকারে এসব কথা বলেন জারিফ।ইরানের কাছে অস্ত্র বিক্রিতে জাতিসংঘের আরোপিত একটি নিষেধাজ্ঞার মেয়াদ আগামী ১৮ অক্টোবর শেষ হতে যাচ্ছে। ২০১৫ সালে বিশ্বের ছয় শক্তিধর দেশের সঙ্গে ইরানের পরমাণু চুক্তির আওতায় এ নিষেধাজ্ঞা কার্যকর হয়। যুক্তরাষ্ট্র তেহরানের ওপর সব ধরনের আন্তর্জাতিক নিষেধাজ্ঞা পুনর্বহাল করতে চাপ প্রয়োগ করলেও তাতে সাড়া দিচ্ছে না আন্তর্জাতিক সম্প্রদায়।বিশেষ করে চুক্তির অন্যতম অংশীদার ইউরোপীয় ইউনিয়ন বলেছে, একতরফাভাবে পারমাণবিক চুক্তি থেকে বের হয়ে যাওয়ার পর এই চুক্তি নিয়ে ওয়াশিংটনের কিছু বলা উচিত না। তবে বিভিন্ন সংবাদমাধ্যমের খবরে বলা হয়েছে, নিষেধাজ্ঞা অবসানের পর ইরানের কাছে অস্ত্র বিক্রি ঠেকাতে প্রতিরোধমূলক পদক্ষেপ নিতে যাচ্ছে ইউরোপের তিন দেশ যুক্তরাজ্য, ফ্রান্স ও জার্মানিও।এই খবরের প্রতিক্রিয়ায় ইরানের পররাষ্ট্রমন্ত্রী বলেন, ‘(নিষেধাজ্ঞা উঠে যাওয়ার পর) যেসব দেশের সঙ্গে আমাদের কৌশলগত সম্পর্ক রয়েছে সেসব দেশের কাছ থেকে অস্ত্র কিনেই আমরা প্রয়োজন মেটাতে পারব, যেমন রাশিয়া ও চীন।... এখন আমরা নিজেরাই অস্ত্র রফতানি করতে সক্ষম।তারপরও যখন প্রয়োজন পড়বে তখন এসব দেশ থেকে কিনতে পারব। যুক্তরাষ্ট্র দ্বিতীয় দফা নিষেধাজ্ঞা আরোপ করলেও সেটি তাদের কাছে বাধা হবে বলে মনে হয় না।’ইউরোপের কাছ থেকে অস্ত্র কেনা প্রসঙ্গে জাভেদ জারিফ বলেন, ‘ইরানের ইসলামি বিপ্লবের পর থেকে ইউরোপীয় দেশগুলো তেহরানের কাছে অস্ত্র বিক্রি থেকে বিরত থেকেছে। এমনকি ১৯৮০’র দশকে ইরাকের আগ্রাসনের সময়েও তেহরানের বিরুদ্ধে অপপ্রচার চালিয়েছে এসব দেশ। এসব বিষয় বিবেচনা করেই তাদের কাছ থেকে অস্ত্র কেনা হবে না।’এর আগে এক বিবৃতিতে আন্তর্জাতিক সম্প্রদায়ের উদ্দেশে জারিফ বলেন, জাতিসংঘে নিষেধাজ্ঞার ক্ষেত্রে যুক্তরাষ্ট্র নিজের ইচ্ছা অন্যের ওপর চাপিয়ে দিতে চাচ্ছে।বিশ্বকে তাদের এই অপতৎপরতার বিরুদ্ধে দাঁড়াতে হবে। তা না হলে অন্যান্য দেশগুলো এ নিষেধাজ্ঞার কবলে পড়ার সমূহ সম্ভাবনা আছে বলে সতর্ক করেন তিনি। ইরানের ওপর একতরফা অস্ত্র নিষেধাজ্ঞা ঘোষণা করেছে যুক্তরাষ্ট্র।",22/9/2020,various
মার্কিন বিমান ঘাঁটিতে হামলার ডামি প্রকাশ চীনের,"প্রশান্ত মহাসাগরীয় দ্বীপ গুয়ামে মার্কিন একটি ঘাঁটিতে ডামি হামলার ভিডিও প্রকাশ করেছে চীনের বিমানবাহিনী। শনিবার বিমানবাহিনীর ইউবো অ্যাকাউন্টে আপলোড করা ২ মিনিট ১৫ সেকেন্ডের ভিডিওটিতে দেখানো হয়, পারমাণবিক বোমা বহনে সক্ষম চীনা বাহিনীর এইচ-৬ বোমারু বিমান দিয়ে হামলা করে অ্যান্ডারসন বিমান ঘাঁটি উড়িয়ে দেয়া হচ্ছে। সোমবার এ খবর প্রকাশ করেছে দ্য টেলিগ্রাফ।



ভিডিওটির ব্যাকগ্রাউন্ডে হলিউড মুভির ট্রেলারের মতো মোহনীয় মিউজিক ব্যবহার করা হয়। চীন-যুক্তরাষ্ট্র বাণিজ্যযুদ্ধ এখন তুঙ্গে। গুয়াম যুক্তরাষ্ট্রে অন্যতম প্রধান সামরিক ঘাঁটি। এশিয়া-প্রশান্ত মহাসাগরীয় অঞ্চলে যে কোনো হামলার ক্ষেত্রে এটিই হবে দেশটির প্রধান কমান্ডিং স্থান। চীনা বাহিনীর ডামি হামলার ভিডিওতে দেখানো হয়, মরুভূমির একটি ঘাঁটি থেকে এইচ-৬ বিমানটি উড়ে যাচ্ছে এবং কিছু দূর যাওয়ার পর একজন পাইলট সুইচ টিপে বোমা হামলা করছেন। এ সময় ঘোষণা করা হয় ‘যুদ্ধের দেবতা এইচ-৬ আক্রমণে যাচ্ছে।’ভিডিওটিতে একটি স্যাটেলাইট চিত্র দেখানো হয়। যাতে বোঝা যায় হামলার লক্ষ্যবস্তু অ্যান্ডারসন বিমান ঘাঁটি। তার পর আসে সমুদ্র তীরের কাছে রানওয়ের চিত্র এবং কিছু দূর উড়ে গিয়ে চিহ্নিত করা যায় না এমন একটি ঘাঁটিতে হামলা। যদিও ঘাঁটি স্পষ্টভাবে চিহ্নিত করা যায় না; কিন্তু স্যাটেলাইটে দেখানো রানওয়ের চিত্র থেকে স্পষ্ট যে, এটি অ্যান্ডারসন বিমান ঘাঁটি। আক্রমণের সঙ্গে সঙ্গে থেমে যায় ব্যাকগ্রাউন্ড ভিডিও।ভিডিওটির সংক্ষিপ্ত বর্ণনায় চীনা বিমানবাহিনী লিখেছে, ‘আমরা মাদারল্যান্ডের আকাশ নিরাপত্তা রক্ষাকারী। মাতৃভূমির আকাশের নিরাপত্তা নিশ্চিত করার আত্মবিশ্বাস ও সক্ষমতা আমাদের আছে।’ ভিডিওটি সম্পর্কে মন্তব্য চীনের প্রতিরক্ষা মন্ত্রণালয় ও যুক্তরাষ্ট্রের ইন্দো-প্যাসিফিক কমান্ডের কেউই কোনো মন্তব্য করেনি।তাইওয়ানের বিমানবাহিনী বলছে, দেশের চারপাশে বিভিন্ন ফ্লাইট পরিচালনা করা হয় চীনের এইচ-৬ বিমান দিয়ে। এইচ-৬ হল চীনা বোমারু বিমানের সর্বশেষ নতুন প্রযুক্তি। এটি ১৯৫০ এর দশকের সোভিয়েত ইউনিয়নের ভিনটেজ সোভিয়েত টিইউ-১৬-এর আদলে তৈরি।যে কোনো যুদ্ধের ক্ষেত্রে তাইওয়ানে হামলার দায়িত্বে থাকা চীনের ইস্টার্ন থিয়েটার কমান্ড সোমবার নিজস্ব প্রোপাগান্ডা সমৃদ্ধ এই ভিডিও প্রকাশ করেছে। ‘আজকে যুদ্ধ বেঁধে গেলে কী করতে হবে’ শিরোনামের ওই ভিডিওতে দেখানো হয় সেনারা দৌড়ে কাঠ সদৃশ পাহাড় পার হচ্ছে এবং মিসাইল হামলা শুরু করছে। ব্যাকগ্রাউন্ডে বিস্ফোরণের দৃশ্য দেখানোর পাশাপাশি সেখানে সোনালি রঙের চীনা সেনা পড়ে শোনায় ‘মাতৃভূমি, আমি শপথ করছি আমার শেষনিঃশ্বাস পর্যন্ত তোমার জন্য লড়াই করব।’ বিশ্লেষকরা বলছেন, ভিডিওটির উদ্দেশ্য হল নিরাপদ মনে করা হলেও সংঘর্ষ বাধলে হুমকির মুখে পড়তে পারে অ্যান্ডারসন বিমান ঘাঁটিসহ এশিয়া-প্যাসিফিক অঞ্চলের মার্কিন সামরিক কমান্ড। যুক্তরাষ্ট্রের পররাষ্ট্র দফতরের শীর্ঘ কয়েক কর্মকর্তা তাইওয়ানের রাজধানী তাইপে সফরের আগেই ভিডিওটি প্রকাশ করল চীন। চীন তাইওয়ানকে তার অবিচ্ছেদ্য অংশ মনে করে। তাইওয়ানের সঙ্গে সম্পর্ক বৃদ্ধিকে বেইজিংয়ের সঙ্গে সম্পর্ক হানি হিসেবে দেখে থাকে।",22/9/2020,various
ইমরানকে উৎখাতে ঐক্যজোট,"পাকিস্তানের প্রধানমন্ত্রী ইমরান খানের পদত্যাগ ও তার সরকারকে উৎখাতের লক্ষ্যে ঐক্যজোট গড়ছে বিরোধী রাজনৈতিক দলগুলো।



রোববার গুরুত্বপূর্ণ এক বৈঠকের মাধ্যমে জোটের রূপরেখা চূড়ান্ত করেছে পাকিস্তান পিপল’স পার্টি (পিপিপি), পাকিস্তান মুসলিম লীগ-নওয়াজ (পিএমএল-এন), জমিয়তে উলামা-ই-ইসলাম-ফজল (জেইউআই-এফ) এবং আরও বেশ কয়েকটি দল।নতুন এই জোটের নাম দেয়া হয়েছে ‘অল পার্টিজ কনফারেন্স (এপিসি)’। জোটের পক্ষ থেকে ২৬ দফা প্রস্তাবনা গ্রহণ করা হয়েছে।প্রথমপর্যায়ে আগামী অক্টোবর থেকে পর্যায়ক্রমিকভাব পাকিস্তানে তেহরিক-ই-ইনসাফ সরকারের বিরুদ্ধে আন্দোলন গড়ে তুলবে দলগুলো। ডিসেম্বরে হবে দ্বিতীয়পর্যায়ের আন্দোলন।দাবি আদায়ে ২০২১ সালের জানুয়ারিতে গোটা দেশ থেকে ইসলামাবাদমুখী বিশাল পদযাত্রার আয়োজনের সিদ্ধান্ত হয়েছে।রোববারের বৈঠকে লন্ডন থেকে ভিডিওর মাধ্যমে বক্তব্য দেন পাকিস্তান মুসলিম লীগের নেতা ও সাবেক প্রধানমন্ত্রী নওয়াজ শরিফ। বৈঠকে ছিলেন তার মেয়ে মরিয়ম নওয়াজ।এছাড়াও উপস্থিত ছিলেন প্রয়াত প্রধানমন্ত্রী বেনজির ভুট্টোর ছেলে বিলাওয়াল ভুট্টো জারদারি, জেইউআইএফের প্রতিনিধিরাও।বিরোধী দলগুলোর দাবি, ইমরান খান জালিয়াতি করে নির্বাচনে জিতেছেন এবং তাতে সহায়তা করেছিল সেনাবাহিনী। তাই পাকিস্তানের রাজনীতিতে সেনার প্রভাব চলবে না।আনতে হবে নতুন দায়বদ্ধতা আইন। স্বচ্ছ ও নিরপেক্ষতা বজায় রাখতে পাক নির্বাচন ব্যবস্থাকেও সংস্কার করতে হবে। আইনসভায় বিরোধী জোটের দলগুলো সরকারের সঙ্গে অসহযোগিতার নীতি বজায় রাখবে বলে জানিয়েছেন বৈঠকে উপস্থিত রাজনৈতিক দলের প্রতিনিধিরা। ",22/9/2020,various
অস্ট্রেলিয়ায় বালুর চরে আটকে ২৫ তিমির মৃত্যু,"অস্ট্রেলিয়ার তাসমানিয়া দ্বীপের বালুর চরে আটকে ২৫টি তিমির মৃত্যু হয়েছে। এছাড়া এখনও আটকে রয়েছে আরও অন্তত ২৭০টি তিমি। বিশালসংখ্যক এ তিমি উদ্ধারের চেষ্টা করছেন সমুদ্র বিশেষজ্ঞ ও পরিবেশ কর্মীরা। সোমবার তাসমানিয়া দ্বীপে দ্বীপে তিমিগুলোকে দেখে স্থানীয় অধিবাসীরা। সামুদ্রিক ডলফিন প্রজাতির এই পাইলট তিমি সাধারণত লম্বায় সাত মিটার বা ২৩ ফুট হয় এবং এদের ওজন হয় প্রায় তিন টন। দ্য গার্ডিয়ান



",22/9/2020,various
"ভারতে বহুতল ভবন ধস, নিহত ১০","ভারতের বাণিজ্যিক রাজধানী মুম্বাইয়ে একটি বহুতল ভবন ধসে পড়েছে। এতে অন্তত ১০ জন নিহত হয়েছেন। আরও অন্তত ২৫ জন ধ্বংসাবশেষের নিচে চাপা পড়েছেন। উদ্ধারে কাজ করছে কর্তৃপক্ষ। সোমবার ভোরে মুম্বাইয়ের পাশের ভিওয়ান্ডি নামক এলকায় এ দুর্ঘটনা ঘটে বলে। এরপর দেশটির জাতীয় বিপর্যয় মোকাবিলা বাহিনী (এনডিআরএফ) এবং দমকল বাহিনী সেখানে উপস্থিত হয়ে উদ্ধার অভিযান শুরু করে। এনডিটিভি



",22/9/2020,various
এক মাসে ট্রাম্পের নির্বাচনী ব্যয় ৫১৮ কোটি টাকা,"যুক্তরাষ্ট্রের আসন্ন প্রেসিডেন্ট নির্বাচনে জোর প্রচারণা চালাচ্ছেন ক্ষমতাসীন প্রেসিডেন্ট ও দ্বিতীয় মেয়াদের প্রার্থী ডোনাল্ড ট্রাম্প। এই প্রচারণায় এক মাসেই নির্বাচনী প্রচারণায় তার খরচ হয়েছে প্রায় ৫১৮ কোটি টাকা। রোববার মার্কিন নির্বাচন কমিশন জানিয়েছে, শুধু গত আগস্টেই নির্বাচনী প্রচারণায় ট্রাম্পের ব্যয় হয়েছে ৬ কোটি ১২ লাখ ডলার। সিএনএন



",22/9/2020,various
ভারতের রাজ্যসভায় তোলপাড় বরখাস্ত ৮ সাংসদ,"কৃষি বিল নিয়ে ভারতের রাজ্যসভায় তুমুল হট্টগোলের জেরে সোমবার বিরোধীদলীয় ৮ সাংসদকে বরখাস্ত করা হয়েছে। টাইমস অব ইন্ডিয়া।



রোববার বিরোধী দলগুলোর প্রবল আপত্তির মুখে পাস হয় কৃষি বিল। বিরোধী সাংসদরা রাজ্যসভার ওয়েলে নেমে প্রতিবাদ করতে থাকেন। তখন সভা পরিচালনা করছিলেন ডেপুটি চেয়ারম্যান হরিবংশ নারায়ণ সিংহ।তৃণমূল সাংসদ ডেরেক ডেপুটি চেয়ারম্যানের কাছে গিয়ে কিছু নথিপত্র ছেঁড়ার চেষ্টা করতে থাকেন। যেটিকে কেউ বিলের প্রতিলিপি, আবার কেউ রাজ্যসভার রুল বুক বলছেন। ",22/9/2020,various
আয়োজন,"শরতে সুহৃদ



শরৎ ঋতুকে সামনে রেখে অনলাইন শপ সুহৃদ বেশ কিছু স্টাইলের টি-শার্ট এনেছে। এ শরতে আরামদায়ক আউট-ফিট হিসেবে সুহৃদ বেশ কিছু মোটিফের টি-শার্ট বাজারে এনেছে। facebook. https://www.facebook.com/shuhrid.bdবর্ষপূর্তিতে জেন্টল পার্কেজেন্টল পার্ক শিশু থেকে তরুণ বিশেষ করে ফরমাল ও ক্যাজুয়াল রেডি টু ওয়ারে এনেছে নতুনত্ব। ক্রেতাদের কেনাকাটায় দিচ্ছে সাশ্রয়ী সমাধান। প্রতিষ্ঠানটির ১৪ বছর পূর্তি উপলক্ষে গ্রীষ্মের সময় ফ্যাশন পণ্যে মিলছে দুটি কিনলে একটি বিনামূল্যে। শিশুদের পলো, শার্ট, বড়দের ডেনিম, শার্ট ও পলো শার্টে মিলবে এ মূল্যছাড় সুবিধা। জেন্টল পার্কের চিফ ডিজাইনার ও চেয়ারম্যান শাহাদৎ চৌধুরী বাবু জানান, ‘দক্ষতার সঙ্গে নির্বাচিত রঙের শেড, প্যাটার্ন এবং ফ্যাব্রিকের টেক্সচারে বৈচিত্র্য আনা হয়েছে এবার। গ্রীষ্মের পোশাকে নতুনত্বের পাশাপাশি ফেব্রিকের প্যাটার্নে থাকছে প্রিন্ট বৈচিত্র্যও। অনলাইন স্টোরের ঠিকানা www.gentlepark.com।শরতে লা রিভনিউ নর্মাল বা নতুন স্বাভাবিকতার চলমান এ সময়ে পোশাকে সত্যিকারের উপযোগিতা বা ইউটিলিটি পেতে চাইছেন ফ্যাশনপ্রেমীরা। ফ্যাশনের এ বদলে যাওয়া অভিরুচিকে কেন্দ্র করেই দেশের অন্যতম সেরা ফ্যাশন ও লাইফস্টাইল ব্র্যান্ড লা রিভ নিয়ে এসেছে ফল-২০২০ কালেকশন। লা রিভের প্রধান নির্বাহী পরিচালক মন্নুজান নার্গিস ফ্যাশনের এ বদলে যাওয়া হাওয়াকে গ্রহণ করেছেন একটি ইতিবাচক পরিবর্তন হিসেবে। লা রিভ সবসময়ই আন্তর্জাতিক ট্রেন্ডের ফিউশন নিয়ে কাজ করতে পছন্দ করে। এবারও আমরা ফল রানওয়ে থেকে স্ট্রাইপের দারুণ কিছু কম্বিনেশনে কাজ করেছি। অনলাইনে কিনতে ভিজিট করুন www.lerevecraye.comদুর্গা পূজাতে ব্যাং’এর আয়োজনহিন্দু ধর্মের প্রধান ধর্মীয় উৎসব দুর্গা পূজাকে উৎসবমুখর করতে ফ্যাশন আউটলেট ব্যাং বরাবরের মতো এবারও তাদের আউটলেটগুলোতে এনেছে স্টাইলিশ সব পোশাক। বিস্তারিত follwo us on facebook : https://www.facebook.com/bang2006",22/9/2020,various
ব্যাগে যা যা রাখবেন এ সময়ে,"আকাশে কালো মেঘের আনাগোনা কিংবা প্রখর রোদ- প্রকৃতির এমন লুকোচুরির সময় নিজেকে রাখতে হবে সব সময়ের জন্য প্রস্তুত। এছাড়া কোভিড-১৯-এর কারণে হালকা জ্বর হলেও নানা ভাবনা উঁকি দেয় মনে। তাই বৃষ্টি থেকেও যেমন চাই সাবধানতা, তেমনি প্রচণ্ড রোদে যারা বাইরে কাজের খাতিরে দিনের একটা লম্বা সময় কাটান তারা যাতে গরমে অতিরিক্ত ঘামের ফলে জ্বর কিংবা সর্দির মতো রোগে আক্রান্ত না হোন- সে দিকেও নজর রাখা জরুরি। তাই যে কোনো পরিস্থিতির জন্য থাকতে হবে সব সময় প্রস্তুত।



অফিসের কাজে কিংবা নিত্যপ্রয়োজনীয় কাজের খাতিরে আমাদের এ সময়েও কম-বেশি বাইরে যেতে হয়। তাই অনেক সময় আমাদের সঙ্গে ল্যাপটপ থেকে শুরু করে নানা ধরনের কাগজ সঙ্গেই থাকে। হুট করে আসা বৃষ্টি সব কিছু নষ্ট করতে যথেষ্ট। ব্যাগটি যেন পানিরোধক হয়- তা নিশ্চিত করুন সবার আগে। সঙ্গে প্লাস্টিকের ব্যাগ রাখুন কিংবা জীপ ব্যাগ রাখুন, যাতে আপনার কাজের জিনিসগুলো সামলে রাখতে পারেন।ব্যাগে ছাতা রাখুন সব সময়। ছাতা যেমন আপনাকে রোদ থেকে বাঁচাবে, তেমনি বৃষ্টির হাত থেকেও সুরক্ষা দেবে। এক্ষেত্রে অনেকেই ভেজা ছাতা ব্যাগে রাখতে চান না তাদের জন্য ব্যাগে আলাদা কাপড় কিংবা প্লাস্টিকের ব্যাগ রাখতে পারেন, যাতে ভেজা ছাতা মুড়িয়ে ব্যাগে রাখতে পারেন।অফিসে যাওয়ার সময় যেহেতু যাতায়াত পথে নানা মানুষের সঙ্গে দেখা হচ্ছে তাই নিজের সুরক্ষাও এ সময়ে অনেক বেশি গুরুত্বের। তাই নিজের সুরক্ষার ক্ষেত্রে এক কিংবা দু’সেট কাপড় অফিসে রাখতে পারেন। পরবর্তীতে বদলে নিতে যাতে পারেন আর এ সময়েও নিজেকে সুরক্ষিত রাখতে পারেন।অনেকেই টুকিটাকি জিনিস কোথায় রাখেন- তা মনে করতে পারেন না। আর এ বিষয় নিয়ে পোহাতে হয় নানা ঝামেলা। আর এ সময়ে মাস্ক হচ্ছে তেমনি গুরুত্বপূর্ণ কিন্তু টুকিটাকি জিনিসের মতো। তাই একটি মাস্ক হারিয়ে গেলে কিংবা কোথায় রেখেছেন মনে করতে না পারলে অন্য একটি কেনা অবধি স্বস্তি নেই। আর এ সমস্যার সমাধানের ক্ষেত্রে ব্যাগে রাখতে পারেন অতিরিক্ত মাস্ক, যাতে একটি হারিয়ে গেলেও হাতের কাছে আরেকটি তৈরি থাকে।হ্যান্ড স্যানিটাইজারের ক্ষেত্রেও একই জিনিস মাথায় রাখুন। ব্যাগে অতিরিক্ত একটি স্যানিটাইজার রাখুন, যাতে নিজেকে সব সময় বাইরের জীবাণু থেকে শুরু করে করোনার প্রভাব থেকেও সুরক্ষিত রাখতে পারেন।খাবার পানি নিজের সঙ্গে রাখার অভ্যাস করুন। দিনের একটা লম্বা সময় বাইরে থাকতে হয় তাই পানি আমাদের শরীরের জন্য খুবই দরকারি। আপনার শরীরের যতটুকু পানি প্রয়োজন তা শরীর না পেলে নানা রোগ বাসা বাঁধতে শুরু করে শরীরে। তাই পানি পান করার অভ্যাস করুন।যাদের কাজের সময় কিংবা দৈনন্দিন সব ক্ষেত্রে চশমার প্রয়োজন পড়ে তারা ব্যাগে আলাদা একটি চশমা রাখুন। যাতে একটি চশমা হারিয়ে বা নষ্ট হয়ে গেলেও আপনার কাছে আরেকটি চশমা হাতের নাগালে থাকে।করোনাকালীন এ সময়ে বাড়তি সতর্কতা আবশ্যক, যাতে আমরা নিজেরা সুস্থ থাকতে পারি পাশাপাশি কাছের মানুষদেরও সুস্থ রাখতে পারি।",22/9/2020,various
এমভি কর্ণফুলী এক্সপ্রেসে কক্সবাজার থেকে সেন্টমার্টিন,"কর্ণফুলী শিপ বিল্ডার্স লিমিটেডের উদ্যোগ ও পরিচালনায় এমভি কর্ণফুলী এক্সপ্রেস নামের বিলাসবহুল জাহাজে কক্সবাজার শহর থেকে সরাসরি সেন্টমার্টিন ভ্রমণ শুরু হয়েছিল। করোনার কারণে কয়েক মাস বন্ধ থাকার পর ভ্রমণপিপাসুদের অনুরোধে গত ১১ সেপ্টেম্বর থেকে জাহাজটি আবার চলাচল শুরু করেছে। বিলাসবহুল এ জাহাজটি গত ৩০ জানুয়ারি আনুষ্ঠানিকভাবে উদ্বোধন করেন নৌপরিবহন প্রতিমন্ত্রী খালিদ মাহমুদ চৌধুরী। কক্সবাজার শহরের বিমানবন্দর সড়কের বিআইডব্লিউটিএ ঘাট থেকে এটি চলাচল করছে। জাহাজটি প্রতিদিন সকাল ৭টা ৩০ মিনিটে কক্সবাজার থেকে সেন্টমার্টিনের উদ্দেশে রওনা দেয় এবং বিকাল ৩টা ৩০ মিনিটে সেন্টমার্টিন থেকে কক্সবাজারের উদ্দেশে ছেড়ে আসে। ভ্রমণপিপাসু মানুষের আরামদায়ক ভ্রমণে এবার নতুন সংযোজন এ লিজেন্ডারি নৌযান এমভি কর্ণফুলী এক্সপ্রেস।



কর্ণফুলী শিপবিল্ডার্স লিমিটেডের ব্যবস্থাপনা পরিচালক ইঞ্জিনিয়ার এমএ রশিদ জানান, এমভি কর্ণফুলী এক্সপ্রেসকে নিজস্ব ডকইয়ার্ডে একটি অত্যাধুনিক বিলাসবহুল জাহাজ হিসেবে প্রস্তুত করা হয়েছে। প্রায় ৫৫ মিটার দৈর্ঘ্যরে ও ১১ মিটার প্রস্থ এ নৌযানে মেইন প্রপালশন ইঞ্জিন দুটি।বিস্তারিত- ঢাকা অফিস : ০১৭৭১৫৭৫৪৮৯, চট্টগ্রাম : ০১৮৭০৭৩২৫৯৯, ও কক্সবাজার : ০১৮৭০৭৩২৫৯০। ",22/9/2020,various
ডিএমএস থেকে সমরজিতের গান,"দেশের শীর্ষস্থানীয় অডিও-ভিডিও প্রযোজনা প্রতিষ্ঠান ধ্রুব মিউজিক স্টেশন (ডিএমএস) থেকে প্রকাশ হচ্ছে সঙ্গীতশিল্পী সমরজিৎ রায়ের নতুন গান। গানের শিরোনাম ‘টুপটুপ বৃষ্টি’। এর সুর ও সঙ্গীতায়োজন করেছেন শিল্পী নিজেই।



এ গান প্রসঙ্গে তিনি বলেন, ‘দুই বছর আগে আমার একটি বৃষ্টির গান বেরিয়েছিল। গানটির শিরোনাম ছিল ‘এ ঘোর শ্রাবণে’। সেটি ক্লাসিক্যাল বেজ ছিল পুরোটাই। এরপর আর বৃষ্টি নিয়ে কোনো গান করা হয়নি।অনেকদিন পর আরেকটি নতুন বৃষ্টির গান করলাম। গানের কথাগুলো ভীষণ মিষ্টি এবং সুরটাও আমি সেরকম মিষ্টি করার চেষ্টা করেছি। সরগমের কিছু পার্ট এ গানের মধ্যে ব্যবহার করেছি। গানটি হালকা ধাঁচের হলেও সবার শুনতে খুবই ভালো লাগবে।’ আজ ডিএমএসের ইউটিউব চ্যানেলে গানটি অবমুক্ত করা হবে। পাশাপাশি এটি শুনতে পাওয়া যাবে জিপি মিউজিক, বাংলালিংক ভাইব, রবি স্প্ল্যাশ এবং স্বাধীন মিউজিক অ্যাপে।",22/9/2020,various
অনলাইনে অনুষ্ঠিত হল ৭২তম এমি অ্যাওয়ার্ড,"করোনাভাইরাস কেড়ে নিয়েছে পৃথিবীর মানুষের আনন্দ উপভোগ করার বিশেষ আয়োজনগুলো। বিশেষ করে বিশ্বের বড় বড় অ্যাওয়ার্ড অনুষ্ঠানগুলো ভাইরাসের কারণে একেবারে গ্ল্যামারহীনভাবেই আয়োজন করতে হচ্ছে। ২০ সেপ্টেম্বর লালগালিচা ও তারকা উপস্থিতি ছাড়াই টেলিভিশন দুনিয়ার সবচেয়ে বড় আয়োজন এমি অ্যাওয়ার্ডসের ৭২তম আসর অনুষ্ঠিত হয়েছে যুক্তরাষ্ট্রের লস অ্যাঞ্জেলেসের স্টেপলস সেন্টারে। ফাঁকা মিলনায়তনে অনলাইনে তারকাদের সঙ্গে পর্দা ভাগাভাগি করে অনুষ্ঠান সঞ্চালনা করেন আমেরিকান তারকা জিমি কিমেল। এবারের মনোনয়ন পাওয়া ১২৫ শিল্পীর বাড়িতে আগে থেকেই রিং লাইট, এইচডি ক্যামেরা, ল্যাপটপ ও মাইক্রোফোন সরবরাহ করা হয়। এরপর মঞ্চে আয়োজনের দিন উপস্থাপকের সঙ্গে সংযুক্ত হন তারা। এবারের আয়োজনে বিজয়ীরা হলেন- সেরা ড্রামা সিরিজ সাকসেশন, সেরা কমেডি সিরিজ শিট’স ক্রিক, সেরা লিমিটেড সিরিজ ওয়াচমেন, সেরা অভিনেতা (ড্রামা সিরিজ) জেরেমি স্ট্রং (সাকসেশন), সেরা অভিনেতা (কমেডি সিরিজ) ইউজিন লেভি (শিট’স ক্রিক), সেরা অভিনেতা (লিমিটেড সিরিজ/মুভি) মার্ক রাফেলো (আই নো দিস মাচ ইজ ট্রু), সেরা অভিনেত্রী (ড্রামা সিরিজ) জেন্ডায়া (ইউফোরিয়া), সেরা অভিনেত্রী (কমেডি সিরিজ) ক্যাথেরিন ও’হারা (শিট’স ক্রিক), সেরা অভিনেত্রী (লিমিটেড সিরিজ/মুভি) রেজিনা কিং (ওয়াচমেন), সেরা পার্শ্ব অভিনেতা (ড্রামা সিরিজ) বিলি ক্রুডুপ (দ্য মর্নিং শো), সেরা পার্শ্ব অভিনেতা (কমেডি সিরিজ) ড্যানিয়েল লেভি (শিট’স ক্রিক), সেরা পার্শ্ব অভিনেতা (লিমিটেড সিরিজ) ইয়াহিয়া আবদুল-মতিন দ্বিতীয় (ওয়াচমেন), সেরা পার্শ্ব অভিনেত্রী (ড্রামা সিরিজ) জুলিয়া গার্নার (অজার্ক), সেরা পার্শ্ব অভিনেত্রী (কমেডি সিরিজ) অ্যানি মারফি (শিট’স ক্রিক), সেরা পার্শ্ব অভিনেত্রী (লিমিটেড সিরিজ) উজু আদুবা (মিসেস আমেরিকা), সেরা পরিচালক (ড্রামা সিরিজ) আন্ড্রি পারেখ (সাকসেশন), সেরা পরিচালক (কমেডি সিরিজ) অ্যান্ড্রু সিভিডিনো ও ড্যানিয়েল লেভি (শিট’স ক্রিক), সেরা পরিচালক (লিমিটেড সিরিজ) মারিয়া শ্রেডার (আনঅর্থোডক্স), চিত্রনাট্যকার (ড্রামা সিরিজ) জেসি আর্মস্ট্রং (সাকসেশন), সেরা চিত্রনাট্যকার (কমেডি সিরিজ) ড্যানিয়েল লেভি (শিট’স ক্রিক), সেরা চিত্রনাট্যকার (লিমিটেড সিরিজ/মুভি/ড্রামাটিক স্পেশাল) ডেমন লিন্ডেলফ ও কর্ড জেফারসন (ওয়াচমেন), সেরা প্রতিযোগিতামূলক অনুষ্ঠান রূপল’স ড্র্যাগ রেস (ভিএইচওয়ান) ও সেরা ভ্যারাইটি টক সিরিজ লাস্ট উইক টুনাইট উইথ জন অলিভার (এইচবিও)। এবারের আয়োজনে গভর্নরস অ্যাওয়ার্ড পেয়েছেন টাইলার পেরি ও দ্য পেরি।



 ",22/9/2020,various
জাতিসংঘের নিরাপত্তা পরিষদকে বাংলাদেশের চিঠি,"সীমান্তে মিয়ানমার সেনা মোতায়েন করায় উদ্বেগ জানিয়ে ১৫ সেপ্টেম্বর জাতিসংঘের নিরাপত্তা পরিষদে চিঠি দিয়েছে নিউইয়র্কের বাংলাদেশ স্থায়ী মিশন।

একই সঙ্গে অভিযানের নামে রোহিঙ্গাদের নিপীড়নের বিরুদ্ধে দ্রুত ব্যবস্থা নেয়ার আহ্বান জানানো হয়েছে।



চিঠিতে বলা হয়েছে, ১১ সেপ্টেম্বর বাংলাদেশ-মিয়ানমার আন্তর্জাতিক সীমানার কাছে মংদাওর উত্তরের কয়েকটি জায়গায় প্রায় এক হাজার সেনা মোতায়েন করেছে মিয়ানমার। এছাড়া ১৩ বা ১৪ সেপ্টেম্বর মধ্যরাতে মংদাওর একটি গ্রামে অভিযান চালিয়ে পাঁচ রোহিঙ্গা পুরুষ ও তিন রোহিঙ্গা নারীকে আটক করেছে মিয়ানমার সামরিক বাহিনী। এসব ঘটনা ২০১৭ সালে তাদের নাগরিকদের জোর করে বাংলাদেশে পাঠানোর মতোই।চিঠিতে আরও বলা হয়েছে, জুন থেকে ১০ সেপ্টেম্বর পর্যন্ত মিয়ানমারে আন্তর্জাতিক সীমান্তবর্তী কয়েকটি জায়গায় প্রায় ৩৫টির মতো গুলিবর্ষণের ঘটনা ঘটেছে। এছাড়া বাংলাদেশকে না জানিয়েই ৪ জুন আন্তর্জাতিক সীমানা পিলারের কাছে সামরিক হেলিকপ্টারের মাধ্যমে যৌথ অভিযান চালিয়েছে মিয়ানমার মিলিটারি ও বর্ডার গার্ড পুলিশ। সীমান্তে মিয়ানমারের মোতায়েন করা সৈন্য অবিলম্বে প্রত্যাহারের দাবি জানাচ্ছে বাংলাদেশ। একই সঙ্গে বাংলাদেশ আন্তর্জাতিক সীমান্তের কাছে বেসামরিক ও সামরিক কর্মকাণ্ডের গুরুত্বপূর্ণ তথ্য আদান-প্রদানে প্রতিশ্রুতির প্রতি মিয়ানমারকে শ্রদ্ধাশীল হওয়ার আহ্বান জানিয়েছে।এদিকে সীমান্তে সেনা মোতায়েনের ঘটনায় ১৩ সেপ্টেম্বর মিয়ানমারের রাষ্ট্রদূতকে পররাষ্ট্র মন্ত্রণালয়ে তলব করা হয়। পরদিন সামগ্রিক বিষয় জানিয়ে মিয়ানমার সরকারকে চিঠি দেয় বাংলাদেশ।",22/9/2020,various
সিনিয়র সচিব হলেন রউফ তালুকদার ও দিলওয়ার বখত,"আরও দুই সচিবকে সিনিয়র সচিব পদে নিয়োগ দিয়েছে সরকার। অর্থ বিভাগের সচিব আবদুর রউফ তালুকদার ও দুর্নীতি দমন কমিশনের (দুদক) সচিব দিলওয়ার বখত সিনিয়র সচিব হয়েছেন। সোমবার তাদের সিনিয়র সচিব পদমর্যাদা দিয়ে জনপ্রশাসন মন্ত্রণালয় থেকে আদেশ জারি করা হয়েছে। সিনিয়র সচিব হওয়ার পর অর্থ সচিব আবদুর রউফ তালুকদারকে আগের কর্মস্থল অর্থ বিভাগেই পদায়ন করা হয়েছে। একইভাবে দুর্নীতি দমন কমিশনের (দুদক) সচিব দিলওয়ার বখতকেও দুদকে পদায়ন করা হয়েছে। ৩১ অক্টোবর থেকে রউফ তালুকদার এবং ১৬ অক্টোবর থেকে দিলওয়ার বখতের এই পদমর্যাদা কার্যকর হবে বলেও আদেশে উল্লেখ করা হয়েছে।



",22/9/2020,various
অ্যান্টিজেন টেস্টের অনুমতি দিল স্বাস্থ্য মন্ত্রণালয়,"দেশের সব সরকারি মেডিকেল কলেজ হাসপাতাল, জেলা হাসপাতাল, সরকারি আরটিপিসিআর ল্যাবরেটরি এবং সব স্বাস্থ্য ইন্সটিটিউটে অ্যান্টিজেনভিত্তিক টেস্ট চালুর অনুমতি মিলেছে। বিশ্ব স্বাস্থ্য সংস্থার গাইডলাইন অনুসরণ করে অ্যান্টিজেন পরীক্ষার অনুমতি দেয় স্বাস্থ্য ও পরিবার কল্যাণ মন্ত্রণালয়।



গত ১৭ সেপ্টেম্বর স্বাস্থ্য ও পরিবার কল্যাণ মন্ত্রণালয়ের স্বাস্থ্যসেবা বিভাগের সরকারি স্বাস্থ্য ব্যবস্থাপনা-১ অধিশাখার উপসচিব ড. বিলকিস বেগম স্বাক্ষরিত চিঠিতে এ তথ্য জানা গেছে। এতে বলা হয়েছে, স্বাস্থ্য মহাপরিচালকের প্রস্তাবনার পরিপ্রেক্ষিতে সারা দেশে অ্যান্টিজেন টেস্টের চাহিদার আলোকে অতি অল্প সময়ে করোনা শনাক্ত করতে স্বাস্থ্য অধিদফতরের প্রস্তাবনা ও বিশ্ব স্বাস্থ্য সংস্থার অন্তর্বর্তীকালীন গাইডেন্স অনুসরণ করে দেশের সব সরকারি মেডিকেল কলেজ হাসপাতাল, জেলা হাসপাতাল, সরকারি পিসিআর ল্যাব এবং সব স্বাস্থ্য ইন্সটিটিউট অ্যান্টিজেনভিত্তিক টেস্ট চালুর অনুমতি প্রদান করা হল।তবে শর্ত থাকে যে, যাচাই-বাছাইয়ের নিমিত্তে স্বাস্থ্য অধিদফতরে প্রক্রিয়াধীন কোভিড-১৯ ল্যাব সম্প্রসারণ নীতিমালাটি চূড়ান্ত হলে তা যথাযথভাবে অনুসরণ করতে হবে।",22/9/2020,various
"সাভারে বিয়ের প্রলোভনে তরুণীকে ধর্ষণ, গ্রেফতার ৬","ঢাকার সাভারে এক তরুণীকে বিয়ের প্রলোভনে ডেকে নিয়ে ধর্ষণের অভিযোগ উঠেছে তার প্রেমিকের বিরুদ্ধে।



রোববার রাতে সাভারের হেমায়েতপুর নতুনপাড়া এলাকায় একটি নির্মাণাধীন ভবনে ধর্ষণের ঘটনা ঘটে। এ ঘটনায় পুলিশ প্রেমিক সাকিবুর রহমান রিফাতসহ ছয় সহযোগীকে গ্রেফতার করেছে।

গ্রেফতারকৃতরা হল ফরিদপুর জেলার ভাঙ্গা থানার বিষ্ণুপুর গ্রামের মতিউর রহমানের ছেলে সাকিবুর রহমান রিফাত, চাঁপাইনববাগঞ্জের গোমস্তাপুর থানার মিনি বাজার গ্রামের মমিন মিয়ার ছেলে বাবু, একই থানার বমপুর গ্রামের তহুরুল ইসলামের ছেলে ইউসুফ আলী, একই জেলার ভোলাহাট থানার পীরগাছি বাজার এলাকার মহিবুল হকের ছেলে সোহেল রানা, একই থানার বারইপাড়া গ্রামের মজিবুর রহমানের ছেলে মাইনুল ইসলাম ও সদর থানার নামোরাই হাজিপাড়া গ্রামের নুরুল হুদার ছেলে মোকারম মিয়া।",22/9/2020,various
ব্যবসায়ী আজিজ হত্যায় ১ জনের মৃত্যুদণ্ড,"রাজধানীর লালবাগের ব্যবসায়ী আবদুল আজিজ চাকলাদার ওরফে ঢাকাইয়া আজিজ হত্যা মামলায় জয়নাল সরকারের মৃত্যুদণ্ডের আদেশ দিয়েছেন আদালত। একইসঙ্গে মামলার অপর আসামি রুস্তম আলীকে যাবজ্জীবন কারাদণ্ড দেয়া হয়েছে। সোমবার ঢাকার বিশেষ জজ আদালত-৯-এর বিচারক শেখ হাফিজুর রহমান এ রায় ঘোষণা করেন।



রায়ে জয়নাল ও রুস্তমকে ৫০ হাজার টাকা করে জরিমানা ও অনাদায়ে আরও ৬ মাসের কারাদণ্ড দেয়া হয়েছে। আরেক ধারায় দু’জনকে পাঁচ বছর করে কারাদণ্ড ও ৩০ হাজার টাকা করে জরিমানা করা হয়েছে। এ ছাড়া জামাই ফারুক ও ইদ্রিসের বিরুদ্ধে অভিযোগ প্রমাণ না হওয়ায় আদালত তাদের খালাস দিয়েছেন। এরা দু’জন এ মামলায় ২২ বছর ধরে কারাগারে আছেন। এ ছাড়া জয়নাল ও রুস্তম পলাতক থাকায় আদালত তাদের বিরুদ্ধে গ্রেফতারি পরোয়ানা জারি করেছেন।আদালত সূত্র জানায়, ১৯৯৮ সালের ৫ মার্চ সকাল ৭টায় আজিজ চাকলাদার ওরফে ঢাকাইয়া আজিজ লালবাগ রোডের বাসা থেকে খুলনা যাওয়ার পথে নিখোঁজ হন। আজিজকে খুঁজে না পেয়ে ছোট ভাই মো. বাচ্চু মিয়া লালবাগ থানায় একটি জিডি করেন। এর ১২ দিন পর মাকসুদ ও আমানুল্লাহ নামে দু’জনের বিরুদ্ধে লালবাগ থানায় অপহরণ মামলা করেন বাচ্চু মিয়া। মামলায় বলা হয়: মাকসুদ ও আমানুল্লাহর সঙ্গে ভাঙা কাচের ব্যবসা করতেন আবদুল আজিজ চাকলাদার। তারা দু’জন আজিজের কাছে ব্যবসায়িক কারণে ২৫ হাজার টাকা পেতেন। এ নিয়ে তাদের মধ্যে কথা কাটাকাটি ও ঝগড়া হয়। এ কারণে মাকসুদ ও আমানুল্লাহ তাকে অপহরণ করে নিয়ে যায়। তদন্ত চলাকালে রূপসা নদী থেকে আজিজের মাথার খুলি ও হাড্ডি উদ্ধার করা হয়। ২০০০ সালের ৪ এপ্রিল লালবাগ থানার তৎকালীন এসআই মো. আবদুর রাকিব খান সাতজনকে অভিযুক্ত করে আদালতে চার্জশিট দাখিল করেন। এরা হলেন : খুলনার শীর্ষ সন্ত্রাসী এরশাদ শিকদার, লস্কর মোহাম্মদ লিয়াকত, মো. নূরে আলম, ইদ্রিস জামাই, জয়নাল, জামাই ফারুক ও মো. রুস্তম আলী। আর চার্জশিটে মাকসুদ ও আমানুল্লাকে অভিযোগ থেকে অব্যাহতি দেয়ার আবেদন করা হয়। চার্জশিটভুক্ত সাত আসামির মধ্যে সন্ত্রাসী এরশাদ শিকদারের অন্য মামলায় ২০০৪ সালের ১০ মে মৃত্যুদণ্ড কার্যকর হয়। অপর আসামি লস্কর মো. লিয়াকত বিচার চলাকালে মারা যাওয়ায় তাকে অভিযোগ থেকে অব্যাহতি দেয়া হয়। আর নূরে আলমকে রাষ্ট্রপক্ষ থেকে রাজসাক্ষী করে উপস্থাপন করা হয়। ২০০০ সালে এ মামলার চার্জ গঠন করা হয়। এরপর উচ্চ আদালতের নির্দেশে মামলাটির কার্যক্রম দীর্ঘদিন স্থগিত ছিল। স্থগিতাদেশ উঠে গেলে ২০১৭ সালে এই মামলার সাক্ষ্য গ্রহণ শুরু হয়। ১৯ জন সাক্ষীর মধ্যে ছয়জন ও রাজসাক্ষী হিসেবে নূরে আলম আদালতে সাক্ষ্য দেন।",22/9/2020,various
কপ্টার থেকে বীজ ছিটাল বিমানবাহিনী,"দেশে বনায়ন সম্প্রসারণে উপকূলীয় এবং পার্বত্য চট্টগ্রাম অঞ্চলের দুর্গম এলাকার জন্য বিশেষ কর্মসূচি নিয়েছে বাংলাদেশ বিমানবাহিনী। এক্ষেত্রে রোববার ও সোমবার বিমানবাহিনীর হেলিকপ্টারের সাহায্যে আকাশ থেকৈ সিডবল নিক্ষেপের মাধ্যমে দুর্গম এলাকায় বীজ ছিটানো হয়। বিমানবাহিনী প্রধান এয়ার চিফ মার্শাল মাসিহুজ্জামান সেরনিয়াবাতের নির্দেশনায় এই কর্মসূচি পরিচালিত হয়। এ ধরনের কর্মসূচি দেশে প্রথম। বন অধিদফতরের সঙ্গে প্রয়োজনীয় সমন্বয়ের মাধ্যমে এ কাজ করা হয়েছে। ৩ সেপ্টেম্বর পটুয়াখালী থেকে প্রয়োজনীয় বীজ সংগ্রহ করে বিমান সদরে সিডবল তৈরি করা হয়। এসব সিডবল বিমানবাহিনীর দুটি এমআই সিরিজ হেলিকপ্টারের মাধ্যমে আকাশ থেকে নোয়াখালীর ডমারচর এলাকার উপকূলীয় অঞ্চলে ছিটানো হয়।



উল্লেখ্য, বনায়নের জন্য নির্বাচিত স্থানগুলো দুর্গম ও সড়কপথে যাতায়াতের অনুপযোগী হওয়ায় হেলিকপ্টারের মাধ্যমে এসব এলাকায় বীজ ছিটানো হয়। এই বনায়ন কর্মসূচি গ্রিন হাউজের প্রভাবে সমুদ্রের পানির উচ্চতা বৃদ্ধি, বন উজাড় প্রভৃতি হতে দেশের প্রাকৃতিক পরিবেশ রক্ষার ক্ষতি রোধ করবে। আইএসপিআর।",22/9/2020,various
সামসুল হায়দার হত্যা মামলায় সবাই খালাস,"ঢাকার রাজারবাগ পুলিশ টেলিকম অফিসের অফিস সহকারী গোলাম সামসুল হায়দার হত্যা মামলায় নিু আদালতে মৃত্যুদণ্ড পাওয়া ৫ আসামি ও যাবজ্জীবন সাজা পাওয়া ২ আসামিকে খালাস দিয়েছেন হাইকোর্ট। সোমবার বিচারপতি কৃষ্ণা দেবনাথ এবং বিচারপতি এএসএম আবদুল মোবিনের হাইকোর্ট বেঞ্চ এ রায় ঘোষণা করেন। আদালতে রাষ্ট্রপক্ষে শুনানি করেন ডেপুটি অ্যাটর্নি জেনারেল শাহীন আহমেদ খান। আসামিপক্ষে শুনানি করেন আইনজীবী একেএম ফজলুল হক খান ফরিদ। তাকে সহায়তা করেন আইনজীবী সাইফুর রহমান রাহি। মামলার বিবরণে জানা যায়, ২০০৬ সালের ৬ সেপ্টেম্বর সকালে রাজধানীর মতিঝিলে এজিবি কলোনির সামনে দুষ্কৃতকারীরা গোলাম সামসুল হায়দারকে জবাই করে হত্যা করে। ২০১৪ সালের ৩০ ডিসেম্বর ঢাকার দ্রুত বিচার ট্রাইব্যুনাল-১ এর বিচারক শাহেদ নূর উদ্দিন রায় ঘোষণা করেন। রায়ে আসামি আবদুল লতিফ, আনোয়ার হোসেন সরকার, মো. কাজল মিয়া, মো. হাফিজুল হোসেন ও বাবুল ওরফে তপন চক্রবর্তীকে মৃত্যুদণ্ডাদেশ দেন। এছাড়াও শামসুল আলম ও রাজন মিয়াকে যাবজ্জীবন দণ্ডাদেশ দেয়া হয়।



",22/9/2020,various
দ্বিতীয় দফায় সাবেক এমপি আউয়াল ও তার স্ত্রীর জামিন,"দুর্নীতি দমন কমিশনের (দুদক) দায়ের করা তিন মামলায় সোমবার পিরোজপুরের নিু আদালত থেকে দ্বিতীয় দফায় পিরোজপুর-১ আসনের সাবেক সংসদ সদস্য ও জেলা আওয়ামী লীগের সভাপতি একেএমএ আউয়াল ও তার স্ত্রী জেলা মহিলা আওয়ামী লীগের সভানেত্রী অধ্যাপিকা লায়লা পারভীন পুনরায় আরও এক মাসের অন্তর্বর্তীকালীন জামিন লাভ করেছেন। এ সময় আদালতের ভেতর ও বাইরে পর্যাপ্ত সংখ্যক পুলিশ মোতায়েন ছিল। ২০১৯ সালের ৩০ ডিসেম্বর দুদক পৃথকভাবে তাদের বিরুদ্ধে দায়ের কারা তিনটি মামলায় ক্ষমতার অপব্যবহার, প্রতারণা, জালিয়াতি, অনিয়ম ও দুর্নীতীর অভিযোগ এনেছিল।



",22/9/2020,various
ক্লিংকার নিয়ে ভাসান চরের কাছে লাইটারডুবি,"বিরূপ আবহাওয়ায় ভাসান চরের কাছে বঙ্গোপসাগরে ডুবে গেছে সিমেন্ট ক্লিংকারবোঝাই একটি লাইটার জাহাজ।



সোমবার সকাল সাড়ে ১১টার দিকে এ ঘটনা ঘটে। রাতে বিষয়টি নিশ্চিত করেছে বিআইডব্লিউটিএ।দুর্ঘটনার শিকার ‘টিটু ১৯’ নামের লাইটার জাহাজটি আবুল খায়ের গ্রুপের মালিকানাধীন। এটি ১ হাজার ২৫০ টন সিমেন্ট ক্লিংকার নিয়ে চট্টগ্রাম থেকে ঢাকা যাচ্ছিল। জাহাজের ১৩ নাবিকের সবাইকে নিরাপদে উদ্ধার করা হয়েছে।বিআইডব্লিউটিএ’র উপ-পরিচালক মো. সেলিম যুগান্তরকে জানান, বিরূপ আবহাওয়ার কারণে সাগর উত্তাল। তিন নম্বর সতর্কতা সংকেত চলছে। আবুল খায়ের গ্রুপের মালিকানাধীন জাহাজটি এ অবস্থায় ভাসান চরের চার নটিক্যাল মাইল আগে সাগরে খারাপ আবহাওয়ার মুখে পড়ে। এক পর্যায়ে তলা ফেটে এটি ডুবে যায়।জাহাজটিতে সিমেন্ট তৈরির কাঁচামাল ১ হাজার ২৫০ টন সিমেন্ট ক্লিংকার ছিল। দুর্ঘটনার খবর পেয়ে ওই প্রতিষ্ঠানের অপর একটি জাহাজ গিয়ে ১৩ নাবিককে উদ্ধার করে, জানান সেলিম। তিনি বলেন, ‘এই দুর্ঘটনার কারণে অন্য জাহাজ চলাচলে কোনো সমস্যা হয়নি। আমরা ওই স্থানটি মার্কিং করে দেব যেন অন্য জাহাজ এড়িয়ে চলতে পারে।",22/9/2020,various
কাতারে করোনায় বাংলাদেশি ২৯ জনের মৃত্যু,"কাতারে করোনায় আক্রান্ত হয়ে এ পর্যন্ত ২৯ জন বাংলাদেশির মৃত্যু হয়েছে। আর দেশটিতে করোনায় আক্রান্ত হয়ে সর্বমোট মারা গেছেন ২০১ জন। এছাড়া এখন পর্যন্ত আক্রান্ত হয়েছেন ১ লাখ ১৯ হাজার ৬৩৭ জন এবং সুস্থ হয়েছেন ১ লাখ ১৬ হাজার ৫৩৮ জন। কাতারে বর্তমানে সাড়ে ৪ লাখ বাংলাদেশি রয়েছেন। করোনা প্রতিরোধে বাংলাদেশ দূতাবাস প্রবাসী বাংলাদেশিদের যেমন সচেতন করে তুলছে, তেমনি স্বাস্থ্যবিধি মেনে চলা ও বিনা কারণে মানুষকে ঘর থেকে বের হওয়া থেকে বিরত রাখাসহ বিভিন্ন পরামর্শ দিচ্ছে।



",22/9/2020,various
মুজিববর্ষে শতভাগ বিদ্যুতায়ন নিশ্চিত করা হবে,"বিদ্যুৎ, জ্বালানি ও খনিজসম্পদ প্রতিমন্ত্রী নসরুল হামিদ বলেছেন, বর্তমান শেখ হাসিনার সরকার দেশের সব অঞ্চল ও স্থানে বিদ্যুতের সুষম উন্নয়ন ও বণ্টন নিশ্চিতে দৃঢ়প্রতিজ্ঞ। দেশে যত দ্রুত বিদ্যুতায়ন নিশ্চিত হবে, উন্নয়নও তত দ্রুত ঘটবে। মুজিববর্ষে আগামী ডিসেম্বরের মধ্যেই দেশের সব গ্রিড অঞ্চলে শতভাগ বিদ্যুতায়ন নিশ্চিত করা হবে। প্রতিমন্ত্রী সোমবার রাজশাহীর অফগ্রিড অঞ্চল তথা পদ্মার চরাঞ্চলগুলোয় নর্দান ইলেকট্রিসিটি কোম্পানি লিমিটেডের (নেসকো) নিজস্ব অর্থায়নে হোম সোলার সিস্টেম স্থাপন কার্যক্রমের উদ্বোধনকালে ঢাকা থেকে অনলাইনে যুক্ত হয়ে প্রধান অতিথির বক্তব্যে এ কথা বলেন। রাজশাহীতে অনুষ্ঠানের আয়োজন করা হয়। প্রতিমন্ত্রী আরও বলেন, প্রধানমন্ত্রী শেখ হাসিনার নির্দেশনায় বাংলাদেশের ঘরে ঘরে বিদ্যুৎ পৌঁছে দেয়ার কাজ চলমান রয়েছে। স্মার্ট মিটার, স্মার্ট গ্রিড, স্ক্যাডা, ইআরপি, আধুনিক ট্রান্সফরমার সিস্টেম, ভূগর্ভস্থ ক্যাবল সিস্টেম প্রভৃতি স্থাপনের মাধ্যমে দেশের প্রতি কোণে



বিদ্যুৎ পরিষেবা পৌঁছে দেয়ার কাজ চলছে।",22/9/2020,various
পাট রফতানি বন্ধের তৎপরতা দেশবিরোধী ষড়যন্ত্র,"জুট অ্যাসোসিয়েশন এবং শিপার্স কাউন্সিল অব বাংলাদেশের নেতারা বলেছেন, দেশের অন্যতম রফতানি দ্রব্য কাঁচা পাট। দেশের চাহিদা মিটিয়ে প্রতিবছর এই পাট রফতানি হয়। সাম্প্রতিক সময়ে দেশ থেকে কাঁচা পাট রফতানি বন্ধের তৎপরতা শুরু করেছে জুট মিল মালিকরা। এটা দেশবিরোধী ষড়যন্ত্র। এ ধরনের সিদ্ধান্ত নেয়া হলে, পাট চাষে জড়িত কৃষক ও ব্যবসায়ীরা পথে বসে যাবেন।



সোমবার রাজধীনার হোটেল পূর্বাণীতে আয়োজিত সংবাদ সম্মেলনে তারা এ কথা বলেন। এতে শিপার্স কাউন্সিলের চেয়ারম্যান রেজাউল করিম, জুট অ্যাসোসিয়েশনের চেয়ারম্যান শেখ সৈয়দ আলী, সিনিয়র ভাইস চেয়ারম্যান আরজু রহমান ভূঁইয়া, ভাইস চেয়ারম্যান মো. কুতুব উদ্দিন প্রমুখ বক্তব্য দেন। এ সময় তারা পাট রফতানিতে শুল্ক প্রত্যাহার এবং এ খাতে প্রণোদনার দাবি জানান।বক্তারা বলেন, বাংলাদেশের স্বাধীনতার সঙ্গে পাট জড়িত। কিন্তু সম্প্রতি একটি মহল সংকট দেখিয়ে দেশ থেকে কাঁচা পাট রফতানির ওপর প্রতি টনে ২৫০ মার্কিন ডলার অর্থাৎ প্রতি মণে ৮০০ টাকার উপরে শুল্ক আরোপের জন্য বস্ত্র ও পাট মন্ত্রণালয়ে প্রস্তাব করেছেন। এর মাধ্যমে তারা কাঁচা পাট রফতানি বন্ধের অপচেষ্টা চালাচ্ছেন। গত ২৭ আগস্ট বস্ত্র ও পাটমন্ত্রীর সভাপতিত্বে জাতীয় পাট খাত সমন্বয় কমিটির ভার্চুয়াল সভায় আমরা এর তীব্র প্রতিবাদ জানিয়েছি।জুট অ্যাসোসিয়েশনের চেয়ারম্যান শেখ সৈয়দ আলী বলেন, বাণিজ্য ভারসাম্য রক্ষায় যেখানে রফতানি আয় বাড়ানো প্রয়োজন, সেখানে কোনো পক্ষের নিজস্ব সুবিধার জন্য অন্য একটি সেক্টরকে ক্ষতিগ্রস্ত করে রফতানি ব্যাহত করার প্রস্তাব দুঃখজনক। তিনি বলেন, কাঁচা পাট রফতানি বন্ধ হলে শুধু ব্যবসায়ীরাই ক্ষতিগ্রস্ত হবেন না; এর সঙ্গে লাখ লাখ কৃষক ও শ্রমিক সরাসরি ক্ষতিগ্রস্ত হবেন।রেজাউল করিম বলেন, কাঁচা পাট রফতানি প্রক্রিয়ায় উৎপাদক চাষী থেকে ভোক্তা পর্যন্ত কোটিরও বেশি লোকের কর্মসংস্থান। কিন্তু শুল্ক আরোপ হলে এ খাতে ধস নামবে। ফলে কোটিরও বেশি কৃষক পাটের ন্যায্যমূল্য থেকে বঞ্চিত হয়ে আগামীতে পাটচাষে উৎসাহ হারাবেন।",22/9/2020,various
১৯১ বিজিবি সদস্যের মুক্তিযোদ্ধা গেজেট বাতিল হাইকোর্টে স্থগিত,"বর্ডার গার্ড বাংলাদেশের (বিজিবি) এক হাজার ১৩৪ জন মুক্তিযোদ্ধার গেজেট বাতিল করে প্রজ্ঞাপন জারি করেছিল সরকার। এর মধ্যে ১৯১ জনের ক্ষেত্রে এ বাতিল স্থগিতের আদেশ দিয়েছেন হাইকোর্ট। এছাড়া বিমানবাহিনীর ৪৭ জন কর্মকর্তা-কর্মচারীর গেজেট বাতিলের প্রজ্ঞাপনেও একজনের ক্ষেত্রে স্থগিত করা হয়েছে। এ সংক্রান্ত পৃথক রিট আবেদন শুনানি নিয়ে সোমবার বিচারপতি জেবিএম হাসান ও বিচারপতি মো. খায়রুল আলমের সমন্বয়ে গঠিত বেঞ্চ রুলসহ আদেশ দেন। আদালতে আজ আবেদনের পক্ষে শুনানি করেন ব্যারিস্টার মো. আবদুল কাইয়ূম। রাষ্ট্রপক্ষে ছিলেন ডেপুটি অ্যাটর্নি জেনারেল ব্যারিস্টার মো. নুর-উস-সাদিক।



পরে ব্যারিস্টার মো. আবদুল কাইয়ূম জানান, গেজেট বাতিল আইনানুগ না হওয়ায় সংক্ষুব্ধ ব্যক্তিরা রিট করেছেন। আদালত পৃথক রিটের শুনানি নিয়ে বিজিবি ও বিমানবাহিনীর ১৯১ জনের ক্ষেত্রে গেজেটটি স্থগিত করে রুল জারি করেছেন। এছাড়া তাদের ভাতাও দিতে নির্দেশ দিয়েছেন।",22/9/2020,various
৭ মাসে ব্যাংকবহির্ভূত অর্থ বাড়ল ৫৪ হাজার কোটি টাকা,"মাত্র সাত মাসের (জানুয়ারি-জুলাই) ব্যবধানে ব্যাংকবহির্ভূত টাকার পরিমাণ বেড়েছে ৫৪ হাজার ৩৮৩ কোটি টাকা। করোনাভাইরাসের কারণে অনেকে সঞ্চয়ের অভ্যাস প্রত্যাহার করেছেন। এই মুহূর্তে ব্যাংকে টাকা রাখার চেয়ে নিজের হাতে রাখতেই পছন্দ করছেন সাধারণ মানুষ।



সংশ্লিষ্টদের মতে, আমানত প্রবৃদ্ধি কমে যাওয়া এবং ব্যাংকের বাইরে মুদ্রা বৃদ্ধির মূল কারণ করোনাভাইরাস। করোনা সংক্রমণের প্রথম থেকেই প্রভাব পড়তে শুরু করেছে ব্যাংকিং খাতের ওপর। কোভিড চলাকালীন পরিস্থিতিতে চাকরি হারিয়েছেন অনেক মানুষ। যাদের চাকরি রয়েছে তাদের মধ্যে অনেকেরই বেতন কমে গেছে। তাই নতুনভাবে সঞ্চয় না করে জীবন বাঁচানোর চিন্তায় মানুষ ব্যস্ত। অনেকে সঞ্চয় তো দূরের কথা, উল্টো ব্যাংকের ডিপোজিট ভেঙে খাচ্ছেন।বাংলাদেশ ব্যাংকের হালনাগাদ প্রতিবেদন অনুযায়ী, চলতি বছরের আগস্ট শেষে ব্যাংকবহির্ভূত টাকার অঙ্ক দাঁড়িয়েছে দুই লাখ ১০ হাজার ৯৮৩ কোটি টাকা। তবে ২০১৯ সালের ডিসেম্বর শেষে এটা ছিল ১ লাখ ৫৬ হাজার ৬০০ কোটি টাকা। এর পরিমাণ আরও বাড়তে পারে বলে আশঙ্কা করছেন সংশ্লিষ্টরা।",22/9/2020,various
ডিএমপির দুই এডিসিকে বদলি,"ঢাকা মেট্রোপলিটন পুলিশের (ডিএমপি) অতিরিক্ত উপপুলিশ কমিশনার পদমর্যাদার দুই কর্মকর্তাকে বদলি করা হয়েছে। সোমবার ডিএমপির পক্ষ থেকে এ বদলির কথা জানানো হয়। এর আগে রোববার ডিএমপি কমিশনার মোহা. শফিকুল ইসলাম স্বাক্ষরিত এক অফিস আদেশে এ বদলি করা হয়। বদলিকৃত কর্মকর্তারা হলেন- ঢাকা মেট্রোপলিটন পুলিশের অতিরিক্ত উপপুলিশ কমিশনার মো. তরিকুর রহমানকে অতিরিক্ত উপপুলিশ কমিশনার ডিবি-মিরপুর বিভাগের পল্লবী জোনাল টিম এবং ডিবি-মিরপুর বিভাগের পল্লবী জোনাল টিমের অতিরিক্ত উপপুলিশ কমিশনার ইফতেখায়রুল ইসলামকে অতিরিক্ত উপপুলিশ কমিশনার মিডিয়া অ্যান্ড পাবলিক রিলেশনস বিভাগ হিসেবে বদলি করা হয়েছে।



",22/9/2020,various
