খানসামায় স্কুলছাত্রকে বাঁচাতে গিয়ে মোটরসাইকেল আরোহী নিহত,"দিনাজপুরের খানসামায় স্কুলছাত্রকে বাঁচাতে গিয়ে গাছের সঙ্গে ধাক্কায় মোশরাফুল আলম (১৮) নামে এক মোটরসাইকেল আরোহী নিহত হয়েছেন।



নিহত মোশরাফুল খানসামা উপজেলার খামারপাড়া ইউনিয়নের গারপাড়া গ্রামের হকেরহাট এলাকার ছকেত আলীর ছেলে।প্রত্যক্ষদর্শীরা জানান, গতকাল সোমবার মোটরসাইকেলযোগে মোশরাফুল আলম তার বাড়ি থেকে পাকেরহাট আসার পথে ময়দানপাড়ে শিমুলতলা এলাকায় বাঁকা রাস্তা পারাপারের সময় স্কুলছাত্র ইউসুফ ইসলামকে বাঁচাতে গিয়ে মোটরসাইকেলটি নিয়ন্ত্রণ হারিয়ে গাছের সঙ্গে ধাক্কা লাগে। এতে গুরুতর আহত হন মোশরাফুল।স্থানীয়রা তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্মরত মেডিকেল অফিসার ডা. নুর ফারিয়া আইরিন তাকে মৃত ঘোষণা করেন।খানসামা উপজেলার খামারপাড়া ইউনিয়ন পরিষদের চেয়ারম্যান সাজেদুল হক সাজু বিষয়টি নিশ্চিত করে জানান, এ ঘটনায় আমরা মর্মাহত।
",21/9/2020,country-news
টর্নেডোয় ক্ষতিগ্রস্তদের মাঝে এমপি জ্যাকবের পক্ষে নগদ অর্থ বিতরণ,"চরফ্যাশন উপজেলার আসলামপুরে টর্নেডোয় ক্ষতিগ্রস্ত পরিবারের মাঝে আবদুল্লাহ আল ইসলাম জ্যাকব এমপির পক্ষে ত্রাণ বিতরণ করেছেন আসলামপুর আওয়ামী লীগের সভাপতি নুরে আলম মাস্টার।



জানা যায়, সোমবার সকালে ক্ষতিগ্রস্ত অর্ধশতাধিক পরিবারের মাঝে ক্ষতিগ্রস্তের পরিমাণ বুঝে ৩ ও ৫ হাজার টাকা করে মোট ৩ লাখ নগদ টাকা বিতরণ করা হয়। নুরে আলম মাস্টার বলেন, শনিবার রাত সাড়ে ৩টায় হঠাৎ ঘূর্ণিঝড় টর্নেডোর আঘাতে আসলামপুর ৮নং ওয়ার্ডের ৫০টি ঘরের মধ্যে ৩৫টি সম্পূর্ণ ও ১৫টি আংশিক ক্ষতিগ্রস্ত হয়। এ ব্যাপারে আবদুল্লাহ আল ইসলাম জ্যাকব এমপির পক্ষে নগদ অর্থ বিতরণ করা হয়েছে। আমাদের নেতা আবদুল্লাহ আল ইসলাম জ্যাকব এমপি ত্রাণ ও দুর্যোগ মন্ত্রণালয়ে বরাদ্দের জন্য আবেদন করেছেন। বরাদ্দ পেলে পরিবারগুলোকে পুনর্বাসন করা হবে বলে জানা গেছে। ক্ষতিগ্রস্ত পরিবারের রফিকুল ইসলাম বলেন, শনিবার রাতে ঘূর্ণিঝড়ে আমার ঘর সম্পূর্ণ বিধ্বস্ত হয়ে যায়। সোমবার সকালে আমাকে এমপি সাহেবের পক্ষে নূরে আলম মাস্টার ৫ হাজার টাকা অনুদান দিয়েছেন। এ টাকা আমাদের অনেক উপকার হবে।
",21/9/2020,country-news
স্বেচ্ছাসেবক দলের সহ-সাংগঠনিক সম্পাদক হলেন যশোরের অগ্নি-রবিউল,"বাংলাদেশ জাতীয়তাবাদী দলের (বিএনপি) অঙ্গ সংগঠন বাংলাদেশ জাতীয়তাবাদী স্বেচ্ছাসেবক দলের সহ-সাংগঠনিক সম্পাদক হলেন যশোরের ইফতেখার সেলিম অগ্নি ও রবিউল ইসলাম। তারা দীর্ঘদিন ধরে ছাত্রদলের সক্রিয় রাজনীতির সঙ্গে জড়িত ছিলেন।



রবিউল বর্তমানে যশোর জেলা স্বেচ্ছাসেবক দলের সভাপতির দায়িত্ব পালন করছেন।সোমবার জেলা স্বেচ্ছাসেবক দলের এক বিজ্ঞপ্তিতে এ তথ্য নিশ্চিত করা হয়েছে।১৯ সেপ্টেম্বর জাতীয়তাবাদী স্বেচ্ছাসেবক দলের আংশিক কেন্দ্রীয় কমিটি (১৪৯ সদস্য) ঘোষণা করা হয়। এ কমিটি অনুমোদন দেন বিএনপির মহাসচিব মির্জা ফখরুল ইসলাম আলমগীর।জানা যায়, ইফতেখার সেলিম অগ্নি মনিরামপুর উপজেলার ঢাকুরিয়া ইউনিয়নের বলিয়ানপুর গ্রামের ভাষাসৈনিক প্রয়াত নুরুল হকের ছোট ছেলে। ইফতেখার সেলিম অগ্নি ১৯৮৮ সালে এসএসসি পাস করে যশোর এমএম কলেজে একাদশ শ্রেণিতে ভর্তি হন। এরপর যুক্ত হন জাতীয়তাবাদী ছাত্রদলের রাজনীতির সঙ্গে। তিনি ওই সময় ছাত্রদলের এমএম কলেজ শাখার প্রচার সম্পাদক নির্বাচিত হন। এরপর তিনি ১৯৯০ সালে সাংগঠনিক সম্পাদক নির্বাচিত হন। ১৯৯০ সালে তিনি স্বৈরাচারবিরোধী আন্দোলনে সর্বদলীয় ছাত্র ঐক্যের সঙ্গে থেকে গুরুত্বপূর্ণ ভূমিকা পালন করেন।১৯৯১ সাল থেকে ১৯৯৬ সাল পর্যন্ত তিনি জেলা ছাত্রদলের দফতর সম্পাদকের দায়িত্ব পালন করেন। এছাড়াও অগ্নি ১৯৯৬ সালে জেলা ছাত্রদলের সিনিয়র সহ-সভাপতি এবং ভারপ্রাপ্ত সভাপতির দায়িত্বও পালন করেন। ১৯৯৯ সালে তিনি জেলা যুবদলের আহ্বায়ক কমিটির সদস্য নির্বাচিত হন। পরবর্তীতে তিনি স্বেচ্ছাসেবক দলের কেন্দ্রীয় নির্বাহী কমিটি সদস্য নির্বাচিত হন। সর্বশেষ শনিবার তিনি কেন্দ্রীয় সহ-সাংগঠনিক সম্পাদক নির্বাচিত হলেন।রবিউল ইসলাম দীর্ঘদিন ধরে ছাত্রদলের সক্রিয় রাজনীতির সঙ্গে জড়িত ছিলেন। তিনি যশোর জেলা ছাত্রদলের সভাপতি, সাধারণ সম্পাদক ও কেন্দ্রীয় ছাত্রদলের সহ-সভাপতি হিসেবে দক্ষতার সঙ্গে দায়িত্ব পালন করেছেন। এছাড়া তিনি যশোর সরকারি পলিটেকনিক ইন্সটিটিউটের নির্বাচিত এজিএস, জিএস ও ভিপির দায়িত্ব পালন করেছেন। ১৯৯৫ সালে তিনি যশোর পৌর ৩নং ওয়ার্ড ছাত্রদলের সভাপতির দায়িত্ব পান। এরপর যশোর সরকারি পলিটেকনিক ইন্সটিটিউট ছাত্রদলের সভাপতি, যশোর নগর ছাত্রদলের যুগ্ম সম্পাদকের দায়িত্ব পান।২০১৬ সালের ২৭ অক্টোবর সদ্য প্রয়াত শফিউল বারী বাবুকে সভাপতি ও আবদুল কাদের ভূঁইয়া জুয়েলকে সাধারণ সম্পাদক করে ৭ সদস্যের আংশিক কমিটি অনুমোদন করে বিএনপি। গত ২৮ জুলাই ক্যান্সারে আক্রান্ত হয়ে মারা যান শফিউল বারী বাবু। এরপর ওই পদে সিনিয়র সহসভাপতি মোস্তাফিজুর রহমানকে ভারপ্রাপ্ত সভাপতি নিয়োগ দেয়া হয়।আংশিক কমিটির সদস্যদের নিয়ে নতুন পূর্ণাঙ্গ কমিটিতে ৩০ জন সহ-সভাপতি, ২১ জন যুগ্ম সাধারণ সম্পাদক, ২৮ জন সহ-সাধারণ সম্পাদক এবং ৫২ জনকে সহ-সাংগঠনিক সম্পাদক করা হয়েছে।",21/9/2020,country-news
হাটহাজারীতে এখনও কাটেনি ছাত্র বিক্ষোভের জের,"চট্টগ্রামের হাটহাজারী মাদ্রাসায় ছাত্র বিক্ষোভের রেশ এখনও কাটিয়ে উঠেনি। অজানা এক ভয় ও আতঙ্ক নিয়েই স্বাভাবিক অবস্থায় ফেরার চেষ্টা করছেন মাদ্রাসার শিক্ষক-শিক্ষার্থীরা।



গত বুধ ও বৃহস্পতিবার টানা দুই দিনের ছাত্র বিক্ষোভে কার্যত অচল হয়ে পড়ায় যে থমথমে পরিবেশ বিরাজ করছিল, মজলিসে শূরার বৈঠক ও আনাস মাদানীর অব্যাহতির পর তা কিছুটা স্বাভাবিক হয়। এর মধ্যে শুক্রবার সন্ধ্যায় আল্লামা শফীর মৃত্যুর সংবাদ ছড়িয়ে পড়লে সারা দেশের মতো হাটহাজারীতেও নেমে আসে শোকের ছায়া।শনিবার আল্লামা শফীর জানাজা ও দাফন সম্পন্ন হয়। পূর্বনির্ধারিত তারিখ অনুযায়ী রোববার সকাল থেকে হাটহাজারীতে দাওরায়ে হাদিসের ফাইনাল পরীক্ষা শুরু হলেও টানা দুই দিনের ছাত্র বিক্ষোভের জের এখনও কাটাতে পারেনি।সংশ্লিষ্ট সূত্রে জানা গেছে, আন্দোলনের মুখে সব দাবি মজলিসে শূরা মেনে নিলেও অজানা এক ভয় ও আতঙ্ক কাজ করছে সাধারণ শিক্ষার্থীদের মাঝে। এছাড়া আল্লামা শফীর কার্যালয়ে ভাংচুরের বিষয়টি প্রকাশ হওয়ায় এক ধরনের মানসিক অস্থিরতায় ভুগছেন তারা।এর মধ্যে শনিবার হাটহাজারী মাদ্রাসার প্রভাবশালী শিক্ষক মাওলানা আহমদ দিদার কাসেমীর একটি ভিডিও সামাজিক যোগাযোগমাধ্যমে ভাইরাল হয়। ভিডিওতে তিনি ছাত্র বিক্ষোভকে সন্ত্রাস ও বিক্ষোভকারীদের সন্ত্রাসী আখ্যায়িত করে এজন্য হেফাজত মহাসচিব মাওলানা জুনায়েদ বাবুনগরীকে দায়ী করেন। তবে মাত্র কয়েক ঘণ্টার মধ্যেই চাপের মুখে পড়ে তিনি তার বক্তব্য প্রত্যাহার করে নেন। নাম প্রকাশে অনিচ্ছুক হাটহাজারী মাদ্রাসার এক শিক্ষার্থী বলেন, নানা কারণে বিগত দিনগুলোতে যেসব ছাত্র-শিক্ষক আল্লামা শফী ও আনাস মাদানীর সমর্থক ছিলেন বর্তমানে তারা ক্যাম্পাসে প্রচণ্ড রকমের ভীতিকর পরিস্থিতির মধ্যে রয়েছেন। ওই ছাত্র বলেন, ক্যাম্পাস কতটা অনিরাপদ তা আহমদ দিদার কাসেমীর বক্তব্য প্রত্যাহারের মধ্যেই বোঝা যায়। এ আন্দোলনের মাধ্যমে ক্যাম্পাসে স্বাধীন মতামত প্রদানের সুযোগ কেড়ে নেয়া হয়েছে বলে অনেক শিক্ষার্থী অভিমত দিয়েছেন। তারা বলেন, একজন শিক্ষক যদি মন খুলে মাদ্রাসার ক্যাম্পাসেও কথা বলতে না পারেন তাহলে লেখাপড়ায়ও এর সুদূরপ্রসারি প্রভাব পড়বে। হাটহাজারী মাদ্রাসার সিনিয়র শিক্ষক ও হেফাজতে ইসলামের সাহিত্য বিষয়ক সম্পাদক মাওলানা আশরাফ আলী নিজামপুরীর সঙ্গে সার্বিক পরিস্থিতি নিয়ে কথা হয়। এ প্রতিবেদককে তিনি বলেন, মাদ্রাসার পরিস্থিতি এখন শান্ত রয়েছে। দাওরায়ে হাদিসের পরীক্ষা চলছে। 
মঙ্গলবার থেকে যথানিয়মে সব বিভাগের ক্লাস শুরু হবে। মাওলানা আনাস মাদানীর অনুসারীদের নিরাপত্তাহীনতার কথা উড়িয়ে দিয়ে তিনি বলেন, তার অনুসারীদের কেউ এখন আর এখানে আছে বলে আমার জানা নেই। মাওলানা আহমদ দিদার কাসেমী বলেন, আমি এসব জানি না। তবে মাদ্রাসা খুব ভালোই চলছে। সবদিক বিবেচনায় বিগত দিনের তিক্ত অভিজ্ঞতা নিয়ে হাটহাজারী মাদ্রাসা কর্তৃপক্ষ মিডিয়াকে এড়িয়ে চললেও সংশ্লিষ্টরা মনে করছেন, দীর্ঘদিন পর্যন্ত চলে আসা মাদ্রাসার অভ্যন্তরীণ দ্বন্দ্ব ও বিগত দুই দিনের টানা আন্দোলনের যে ধকল প্রতিষ্ঠানটির ওপর গেছে, তা কাটিয়ে উঠতে আরেকটু সময় লাগবে। উল্লেখ্য, গত বুধবার (১৬ সেপ্টেম্বর) জোহরের নামাজের পর মাদ্রাসা মাঠে ছাত্ররা হঠাৎ বিক্ষোভ শুরু করেন। হাটহাজারী মাদ্রাসা, হেফাজতে ইসলাম ও কওমি মাদ্রাসা বোর্ড নিয়ে (বেফাক) দীর্ঘদিন ধরেই অভ্যন্তরীণ সমস্যা চলছিল। এ নিয়ে হেফাজত আমীর আল্লামা শাহ আহমদ শফী ও সংগঠনটির মহাসচিব মাওলানা জুনায়েদ বাবুনগরীর মধ্যে মতানৈক্য সৃষ্টি হয়।এসব সমস্যা নিরসন ও মাওলানা আনাস মাদানীর অপসারণ চেয়ে হাটহাজারীতে টানা দুই দিন পর্যন্ত এ বিক্ষোভ চললে বৃহস্পতিবার (১৭ সেপ্টেম্বর) রাতে আল্লামা শফী স্বেচ্ছায় মহাপরিচালকের পদ থেকে অব্যাহতি নেন। আনাস মাদানীকে অব্যাহতিসহ বেশ কিছু সিদ্ধান্ত নিতে বাধ্য হয় মাদ্রাসার সর্বোচ্চ নীতিনির্ধারণী ফোরাম ‘মজলিসে শূরা’। সোশ্যাল মিডিয়ায় ছড়িয়ে পড়া বিভিন্ন ছবি ও ভিডিওতে দেখা গেছে, বিক্ষোভের সময় মাদ্রাসার সব গেট তালাবদ্ধ করে রাখার পাশাপাশি শিক্ষকদেরও অবরুদ্ধ করে রাখা হয়েছে। এছাড়া আহমদ শফী, আনাস মাদানী ও আহমদ দিদার কাসেমীসহ বেশ কয়েকজন উস্তাদের রুমে ভাংচুর চালিয়েছে বিক্ষুব্ধ শিক্ষার্থীরা।",21/9/2020,country-news
চার ঘণ্টার ব্যবধানে কুয়াকাটার আবাসিক হোটেলে মিলল ২ লাশ,"চার ঘণ্টার ব্যবধানে পটুয়াখালীর কুয়াকাটায় আবাসিক হোটেল থেকে দুইটি লাশ উদ্ধার করেছে পুলিশ। সোমবার দুপুরে আল্লাহর দান আবাসিক হোটেল থেকে আ. মানিক (৪৫) নামে একজনের লাশ উদ্ধার করা হয়। এরপর বিকালে সাউথ বাংলা হোটেল থেকে সৌরভ জামিল সোহাগের (৪৯) লাশ উদ্ধার করা হয়।



পুলিশ জানায়, সৌরভ জামিল সোহাগ রোববার সকাল ৬টার দিকে একটি প্রাইভেটকারে টুকু নামে একজনকে নিয়ে আবাসিক হোটেল সাউথ বাংলার ১১২নং কক্ষে ওঠেন। সোমবার দুপুর পৌনে ১২টার দিকে টুকু পিঠে একটি ব্যাগ ঝুলিয়ে হোটেলের রুম ত্যাগ করে প্রাইভেটকার নিয়ে বেরিয়ে যান। হোটেলে থাকা সিসি ক্যামেরার ফুটেজ এবং ডায়েরির ভিত্তিতে পুলিশ এসব তথ্য জানিয়েছে।বিকালে ওই হোটেলের বয় মুসা (২৫) কক্ষ পরিষ্কার করতে গিয়ে দরজা খোলা এবং খাটের ওপর শুয়ে থাকা সৌরভ জামিল সোহাগের নিথর দেহ দেখতে পান। খবর পেয়ে মহিপুর থানা পুলিশ ঘটনাস্থল থেকে লাশ উদ্ধার করে।নিহত সৌরভ জামিল সোহাগের বাসা খুলনার দৌলতপুর আঞ্জুমান সড়কে বলে জানিয়েছে পুলিশ। পুলিশের ভাষ্যমতে, সন্দেহভাজন হত্যাকারী টুকু খুলনার একটি আবাসিক হোটেল মালিকের ছেলে।মহিপুর থানার ওসি মনিরুজ্জামান যুগান্তরকে বলেন, এটি একটি হত্যাকাণ্ড হিসেবেই প্রাথমিকভাবে ধারণা করা হচ্ছে।পটুয়াখালী সদর সার্কেলের অতিরিক্ত পুলিশ সুপার মো. মাহফুজুর রহমান ঘটনাস্থল পরিদর্শন করে সাংবাদিকদের বলেন, বিছানাপত্র এবং লাশের অবস্থা দেখে ধারণা, হত্যাকারী বালিশচাপা দিয়ে হত্যা নিশ্চিত করে সটকে পড়েছে। বিষয়টি নিয়ে অধিকতর তদন্ত এবং পোস্টমর্টেম রিপোর্ট হাতে পাওয়ার পর নিহতের প্রকৃত কারণ জানা যাবে।মহিপুর থানার ওসি জানান, সোমবার রাতে লাশ উদ্ধারের পর পটুয়াখালী মেডিকেল কলেজ হাসপাতাল মর্গে পাঠানো হয়েছে। এর আগে সোমবার দুপুরের দিকে আল্লাহর দান আবাসিক হোটেল থেকে আ. মানিক (৪৫) নামে একজনের লাশ উদ্ধার করে মহিপুর থানা পুলিশ।",21/9/2020,country-news
যুবককে ট্রেনের নিচে ধাক্কা দিয়ে ফেলে দিল দুই বন্ধু!,"বগুড়ায় ট্রেনে কাটা পড়ে আনিসুর রহমান বাবু (৪৫) নামে এক কারখানা শ্রমিক মারা গেছেন। সোমবার দুপুরে সদরের কৈচর এলাকায় এ ঘটনা ঘটে। তাকে ট্রেনের নিচে ধাক্কা দিয়ে হত্যার অভিযোগে জনগণ দুই বন্ধুকে আটক করে পুলিশে দিয়েছেন। সন্ধ্যায় এ খবর পাঠানোর সময় এ ব্যাপারে তদন্ত চলছিল।



আটক দুই বন্ধু হল- বগুড়ার কাহালু উপজেলার পিলকুঞ্জ গ্রামের আবদুর রহমানের ছেলে গোলাম রব্বানী (৪০) ও তার বন্ধু একই গ্রামের মোহাম্মদ আলীর ছেলে লুৎফর রহমান (৩৭)।পুলিশ ও প্রত্যক্ষদর্শীরা জানান, আনিসুর রহমান বাবু বগুড়া শহরের শিববাটি এলাকার ফজলুর রহমানের ছেলে। তিনি বগুড়া সদরের শহরদীঘি এলাকায় হাজির মিলে লোহার আলনা তৈরির কাজ করতেন। পার্শ্ববর্তী কাহালুর পিলকুঞ্জ গ্রামের রব্বানী ও লুৎফরের সঙ্গে তার বন্ধুত্ব গড়ে উঠে। অবসরে তিন বন্ধু বিভিন্ন স্থানে আড্ডা দিতেন। সোমবার বেলা আড়াইটার দিকে বাবু তার দুই বন্ধুর সাথে কৈচড় এলাকায় রেললাইনের পাশে বসে গল্প করছিলেন। এ সময় সান্তাহার ছেড়ে আসা দিনাজপুরগামী দোলনচাঁপা এক্সপ্রেস ট্রেন ওই এলাকা অতিক্রম করছিল।প্রত্যক্ষদর্শীদের মতে, গোলাম রব্বানী ও লুৎফর রহমান মিলে বাবুকে ট্রেনের নিচে ধাক্কা দিয়ে দৌড় দেন। এতে ট্রেনে কাটা পড়ে বাবুর মৃত্যু হয়। জনগণ দৌড়ে পালাতে দেখে তার বন্ধু রব্বানী ও লুৎফরকে আটক করে রাখেন। পরে খবর পেয়ে সদর থানার ইন্সপেক্টর (তদন্ত) রেজাউল করিম রেজা ও রেলওয়ে পুলিশ ফাঁড়ির ইনচার্জ এএসআই আকতারুন্নাহার লিপি ঘটনাস্থলে গেলে তাদের হাতে সোপর্দ করেন। রেল পুলিশ নিহত বাবুর লাশ উদ্ধার করে বগুড়া শজিমেক হাসপাতাল মর্গে পাঠিয়েছে।বগুড়া রেলওয়ে ফাঁড়ির ইনচার্জ এএসআই আকতারুন্নাহার লিপি জানান, প্রত্যক্ষদর্শীদের অভিযোগের পরিপ্রেক্ষিতে দুজনকে আটক করা হয়েছে। খবর পেয়ে নিহত বাবুর ভাই আবদুল হালিম আসেন। তিনি তার ভাইকে ট্রেনের নিচে ধাক্কা দিয়ে হত্যার অভিযোগ করেন। তিনি (হালিম) আটক দুজনের বিরুদ্ধে গাইবান্ধার বোনারপাড়ায় রেলওয়ে থানায় হত্যা মামলা করবেন বলে জানিয়েছেন। মামলা হলে তদন্তসাপেক্ষে প্রয়োজনীয় আইনগত ব্যবস্থা নেয়া হবে।",21/9/2020,country-news
চালকের অদক্ষতার কারণে ট্রলারডুবিতে প্রাণ গেছে ১২ জনের,"নেত্রকোনার কলমাকান্দা উপজেলার গুমাই নদীতে ট্রলারডুবিতে ১২ জন নিহতের ঘটনায় গঠিত তদন্ত কমিটি প্রতিবেদন জমা দিয়েছে। সোমবার দুপুরে জেলা প্রশাসক কাজী আবদুর রহমানের কাছে এ তদন্ত প্রতিবেদন জমা দেয়া হয়।



যাত্রী উঠাতে গিয়ে বাল্কহেডকে অতিক্রম করে একটি ঘাটে ভেড়ানোর সময় চালকের অদক্ষতার কারণে ট্রলারটি ডুবে যায়। এ ঘটনায় গঠিত তদন্ত প্রতিবেদনে এ তথ্য জানা গেছে।স্থানীয় বাসিন্দা ও তদন্ত কমিটির প্রতিবেদনে জানা যায়, গত ৯ সেপ্টেম্বর সকালে সুনামগঞ্জের ধর্মপাশা উপজেলার মধ্যনগর এলাকা থেকে ৩০ জন যাত্রী নিয়ে একটি ট্রলার নেত্রকোনার ঠাকুরাকোনার উদ্দেশে রওনা হয়। সকাল পৌনে ১০টার দিকে কলমাকান্দা উপজেলার রাজনগর গ্রাম লাগোয়া গুমাই নদীতে একটি বাল্কহেডকে অতিক্রম করে ডানদিকে একটি ঘাটে ভেড়ানোর চেষ্টার সময় বাল্কহেডের সঙ্গে সংঘর্ষে যাত্রীবাহী ট্রলারটি উল্টে যায়। এতে ১২ জনের প্রাণহানি ঘটে। এর মধ্যে ছয়জন শিশু রয়েছে, যাদের বয়স ৭ থেকে ১২ বছরের মধ্যে।ওই রাতে নেত্রকোনা জেলা প্রশাসনের পক্ষ থেকে পাঁচ সদস্যবিশিষ্ট একটি তদন্ত কমিটি গঠন করা হয়। এতে অতিরিক্ত জেলা ম্যাজিস্ট্রেট আবদুল্লাহ আল মাহমুদকে প্রধান করা হয়। গঠিত কমিটিকে সাত কার্যদিবসের মধ্যে প্রতিবেদন জমা দিতে বলা হয়।এদিকে ওই ঘটনার দুই দিন পর আবদুল ওয়াহাব (৪০) নামে এক ব্যক্তি বাদী হয়ে কলমাকান্দা থানায় মামলা করেন। আবদুল ওয়াহাব সুনামগঞ্জের ধর্মপাশা উপজেলার ইনাতনগর গ্রামের বাসিন্দা। ওই দুর্ঘটনায় তিনি বেঁচে গেলেও তার স্ত্রী, ছেলে ও মেয়ে মারা যায়। মামলায় ট্রলার চালক সোহাগ মিয়াসহ (৩৫) ছয়জনকে আসামি করা হয়। পুলিশ তাদের গ্রেফতার করে আদালতের মাধ্যমে কারাগারে পাঠায়।প্রতিবেদনের বরাত দিয়ে জেলা প্রশাসক কাজী আবদুর রহমান জানান, অদক্ষ চালকের কারণেই দুর্ঘটনাটি ঘটেছে। ট্রলারটি কলমাকান্দা উপজেলার রাজনগর গ্রাম লাগোয়া গুমাই নদীতে একটি বাল্কহেডকে অতিক্রম করে যাত্রী তুলতে এগিয়ে যাওয়ার সময় ট্রলারটি ডুবে যায়।তিনি আরও জানান, এ ঘটনার জন্য ইতোমধ্যেই প্রয়োজনীয় ব্যবস্থা নেয়া হয়েছে। তদন্ত প্রতিবেদনে কিছু সুপারিশ ওঠে এসেছে; যা পর্যায়ক্রমে দ্রুত বাস্তবায়ন করা হচ্ছে।",21/9/2020,country-news
কলেজছাত্রীর মাথার চুল কেটে শ্লীলতাহানি,"নওগাঁর নিয়ামতপুরে নিয়ামতপুর উচ্চ বালিকা বিদ্যালয় অ্যান্ড কলেজের একাদশ শ্রেণির এক ছাত্রীকে তুলে নিয়ে মাথার চুল কেটে শারীরিকভাবে নির্যাতন করার অভিযোগ উঠেছে বখাটেদের বিরুদ্ধে। চুল কাটার পর কয়েক ঘণ্টা ধরে ওই ছাত্রীর আপত্তিকর অশ্লীল ভিডিও ধারণ করে ইন্টারনেটে ছাড়ার হুমকি দিয়ে ছেড়ে দিয়েছে তারা।



এ ঘটনায় সোমবার মেয়ের বাবা বাদী হয়ে থানায় এজাহার করলে রায়হান (২৫) নামে এক বখাটেকে আটক করেছে পুলিশ।রোববার সন্ধ্যার আগে উপজেলা সদরের বালাহৈর জামে মসজিদ সংলগ্ন এলাকায় এ ঘটনা ঘটে।মামলার এজাহার সূত্রে জানা যায়, নিয়ামতপুর উপজেলার শ্রীমন্তপুর ইউনিয়নের ঝাজিরা গ্রামের মতিউর রহমানের বিবাহিত ছেলে রায়হান আলমের সঙ্গে এক মাস আগে মোবাইল ফোনে নিয়ামতপুর বালিকা উচ্চবিদ্যালয় অ্যান্ড কলেজের একাদশ শ্রেণির ওই ছাত্রীর পরিচয় হয়। কথা বলার এক পর্যায়ে রায়হান মেয়েটিকে খারাপ প্রস্তাব দেয়। ওই ঘটনার পর মেয়েটি রায়হানের সঙ্গে ফোনে কথা বলা বন্ধ করে দেয়।এরপর নিয়ামতপুর উপজেলা সদরে কোচিং সেন্টার ও প্রাইভেটের জন্য যাওয়া-আসার পথে রায়হান তার পথ আটকে বিভিন্নভাবে উত্ত্যক্ত করত। রোববার বিকালে নিয়ামতপুর উপজেলা সদরে কম্পিউটার প্রশিক্ষণ শেষে বাড়ি ফেরার পথে ওই ছাত্রীকে জোর করে অটোরিকশায় তুলে নিয়ে যায়। তাকে নিয়ে বালাহৈর বাজার এলাকায় পৌঁছলে রায়হানের সঙ্গে আরও তিন যুবক যোগ দেয়। পরে ওই ছাত্রীকে বালাহৈর বাজারে রায়হানের ভাড়া বাড়িতে নিয়ে যায়।সেখানে ওই ছাত্রীকে আটকে রেখে বিকাল ৩টা থেকে সন্ধ্যা ৭টা পর্যন্ত রায়হান ও তার বন্ধুরা ওই তরুণীর আপত্তিকর ছবি তোলে। পরে ওই ছবি ফেসবুকে ছড়িয়ে দেয়ার হুমকি দিয়ে ওই তরুণীকে শারীরিক সম্পর্ক স্থাপন করতে চাপ দেয়া হয়। প্রস্তাবে রাজি না হওয়ায় তারা ওই তরুণীর মাথার চুল কেটে নেয়।বিষয়টি জানাজানি হলে বালাহৈর বাজারের লোকজন ঘটনাস্থলে জড়ো হলে রায়হান ও তার বন্ধুরা মেয়েটিকে ছেড়ে দেয় এবং ওই তরুণী খারাপ চরিত্রের বলে প্রচার করতে শুরু করে। পরে স্থানীয় লোকজন নিয়ামতপুর থানা পুলিশের কাছে সোপর্দ করেন। খবর পেয়ে রোববার রাতে মেয়েটিকে বাড়িতে নিয়ে যান স্বজনরা।ওই তরুণীর মুখে ঘটনা শোনার পর তার বাবা রায়হান ও অজ্ঞাত দুই যুবকের বিরুদ্ধে সোমবার নিয়ামতপুর থানায় মামলা করলে নিজ বাড়ি থেকে রায়হানকে দুপুরের দিকে গ্রেফতার করে পুলিশ।ওই তরুণী বর্তমানে নিয়ামতপুর উপজেলা স্বাস্থ্য কমপ্লেক্সে চিকিৎসাধীন রয়েছেন। ওই তরুণীর বাবা অভিযোগ করেন, ওই বখাটেরা আমার মেয়েকে জোর করে তুলে নিয়ে তার ওপর শারীরিক নির্যাতন চালায়। এখন পর্যন্ত একজন গ্রেফতার হলেও আরও দুইজনকে গ্রেফতার করতে পারেনি পুলিশ। আমার মেয়ের আপত্তিকর ছবি রয়েছে তাদের মোবাইলে। যে কোনো মুহূর্তে তারা সেসব ছবি ছড়িয়ে দিতে পারে। তখন আমাদের সমাজে মুখ দেখানোর উপায় থাকবে না।নিয়ামতপুর থানার ওসি হুমায়ুন কবির বলেন, মেয়েটির বাবা বাদী হয়ে থানায় নারী ও শিশু নির্যাতন এবং দণ্ডবিধির আরও দুটি ধারায় মামলা করেছেন। ইতোমধ্যে মামলার প্রধান আসামি রায়হানকে গ্রেফতার করে আদালতের মাধ্যমে নওগাঁ কারাগারে পাঠানো হয়েছে। রায়হানের দেয়া তথ্যের ভিত্তিতে মামলায় অভিযুক্ত অজ্ঞাত দুই যুবকের পরিচয়ও পাওয়া গেছে। তাদের গ্রেফতারের চেষ্টা চলছে।",21/9/2020,country-news
"পচে গেছে পেঁয়াজ, সোনামসজিদ থেকে ফেরত গেছে সব ট্রাক","রফতানি নিষেধাজ্ঞার পর সোনামসজিদ স্থলবন্দরের ওপারে ভারতের মহদিপুর স্থলবন্দরে আটকে ছিল প্রায় ৪০০ পেঁয়াজভর্তি ট্রাক। পেঁয়াজ পচে যাওয়ায় ভারতের নাসিকে ফেরত গেছে ট্রাকগুলো।



মহদিপুর সিএন্ডএফ এজেন্টস ওয়েলফেয়ার অ্যাসোসিয়েশনের সাধারণ সম্পাদক শ্রী ভূপতি মণ্ডল জানান, মহদিপুর বন্দর থেকে সোনামসজিদ বন্দরে প্রবেশের অনুমতি না পাওয়ায় ও পচে পেঁয়াজ নষ্ট হওয়ার কারণে রোববার প্রায় ৩০০ ট্রাক নিজ গন্তব্যে ফেরত গেছে।তিনি আরও জানান, সোমবার সকাল থেকে বাকি প্রায় ১০০ পেঁয়াজভর্তি ট্রাকও ফিরে গেছে নাসিকের উদ্দেশে।সোমবার বিকালে শ্রী ভূপতি মণ্ডল আরও জানান, তাদের স্থলবন্দরে ট্রাক পার্কিং কেন্দ্রে পেঁয়াজভর্তি ট্রাক নেই বাংলাদেশে প্রবেশের অপেক্ষায়।সোনামসজিদ স্থলবন্দর আমদানি-রফতানিকারক গ্রুপের সাধারণ সম্পাদক তৌফিকুর রহমান বাবু জানান, গত ১৪ সেপ্টেম্বরের আগে খোলা এলসির বিপরীতে আটকেপড়া মহদিপুর স্থলবন্দর দিয়ে পেঁয়াজ রফতানির অনুমতি দেয় ভারতীয় কর্তৃপক্ষ। ওই অনুমতি প্রাপ্তির পর আটকেপড়া ৮টি ট্রাকে প্রায় ২৪০ টন পেঁয়াজ আমদানি হয়েছে।ব্যবসায়ীরা জানান, আমদানিকৃত পেঁয়াজের অধিকাংশ পেঁয়াজই পচে নষ্ট হয়ে গেছে। এতে তারা আর্থিকভাবে ব্যাপক ক্ষতির সম্মুখীন হয়েছেন।তৌফিকুর রহমান বাবু আরও জানান, বাংলাদেশের আমদানিকারকরা ভারতের পচা পেঁয়াজ আমদানি করতে নারাজ।",21/9/2020,country-news
রাসিকের পৌরকর পরিশোধে বিশেষ ছাড়,"আগামী ৩০ সেপ্টেম্বরের মধ্যে রাজশাহী সিটি কর্পোরেশনের (রাসিক) পৌরকর পরিশোধ করলে বিশেষ ছাড় দিচ্ছে কর্তৃপক্ষ। সিটি কর্পোরেশনের জনসংযোগ দফতর থেকে পাঠানো এক প্রেস বিজ্ঞপ্তিতে এ তথ্য জানানো হয়েছে।



এতে বলা হয়, রাসিকের এলাকায় যেসব হোল্ডিং মালিকরা এখনও পৌরকর পরিশোধ করেননি, তাদের পৌরকর পরিশোধে বিশেষ ছাড় দেয়া হবে। আগামী ৩০ সেপ্টেম্বরের মধ্যে বকেয়াসহ পৌরকর পরিশোধ করলে বকেয়া পৌরকরের ওপর ১৫ শতাংশ সারচার্জ মওকুফসহ হালের ওপর ১০ শতাংশ ছাড় দেয়া হবে। সব হোল্ডিং মালিককে ৩০ সেপ্টেম্বরের মধ্যে পৌরকর দেয়ার জন্য অনুরোধ করা হল।",21/9/2020,country-news
রাজশাহীর ছয় জেলায় নতুন করোনা রোগী ৬৫ জন,"রাজশাহী বিভাগের ছয় জেলায় রোববার নতুন ৬৫ জন করোনা রোগী শনাক্ত হয়েছেন। বিভাগের চাঁপাইনবাবগঞ্জ ও নাটোরে এ দিন কোনো করোনা রোগী শনাক্ত হননি। সোমবার দুপুরে বিভাগীয় স্বাস্থ্য পরিচালক ডা. গোপেন্দ্রনাথ আচার্য্য এ তথ্য নিশ্চিত করেছেন।



তিনি জানান, রোববার বিভাগের রাজশাহীতে ১০ জন, নওগাঁয় ১০ জন, জয়পুরহাটে একজন, বগুড়ায় ১৫ জন, সিরাজগঞ্জে ১৭ জন এবং পাবনায় ১২ জন নতুন কোভিড-১৯ রোগী শনাক্ত হয়েছেন।বিভাগে এখন মোট আক্রান্তের সংখ্যা ১৯ হাজার ৪৮৭ জন। এর মধ্যে সর্বোচ্চ ৭ হাজার ৩৮৫ জন শনাক্ত হয়েছেন বগুড়ায়। এছাড়া রাজশাহীতে ৪ হাজার ৮৪৭ জন, চাঁপাইনবাবগঞ্জে ৭৬৩ জন, নওগাঁয় এক হাজার ২৭৩ জন, নাটোরে ৯৪৭ জন, জয়পুরহাটে এক হাজার ৫৮ জন, সিরাজগঞ্জে ২ হাজার ১১৩ জন এবং পাবনায় এক হাজার ১০১ জন করোনা রোগী শনাক্ত হয়েছেন।রোববার বিভাগে ১৮৭ জন করোনা রোগী সুস্থ হয়েছেন। এদের মধ্যে ৮৫ জনের বাড়ি চাঁপাইনবাবগঞ্জ। এছাড়া রাজশাহীর ১০ জন, নওগাঁর নয়জন, নাটোরের ২১ জন, জয়পুরহাটের ২৫ জন, বগুড়ার ৩২ জন, সিরাজগঞ্জের দুইজন এবং পাবনার তিনজন রোগী করোনা জয় করেছেন।বিভাগে এখন মোট করোনাজয়ীর সংখ্যা ১৬ হাজার ৯৯২ জন। এর মধ্যে রাজশাহীর ৪ হাজার ৩২৬ জন, চাঁপাইনবাবগঞ্জের ৭০৮ জন, নওগাঁর এক হাজার ১৫০ জন, নাটোরের ৭৬৯ জন, জয়পুরহাটের ৯৭০ জন, বগুড়ার ৬ হাজার ৪৭১ জন, সিরাজগঞ্জের এক হাজার ৬১৩ জন এবং পাবনার ৯৮৫ জন করোনামুক্ত হয়েছেন।
রোববার বগুড়ায় একজন মারা যাওয়ায় বিভাগে এখন মোট মৃতের সংখ্যা ২৯১ জন। এর মধ্যে সর্বোচ্চ ১৭৬ জনের মৃত্যু হয়েছে বগুড়ায়। এছাড়া রাজশাহীতে ৪৩ জন, চাঁপাইনবাবগঞ্জে ১৪ জন, নওগাঁয় ২০ জন, নাটোরে নয়জন, জয়পুরহাটে সাতজন, সিরাজগঞ্জে ১৩ জন এবং পাবনায় ৯ জন মারা গেছেন।
",21/9/2020,country-news
বরিশাল বিভাগে ছাত্রদলের সদস্য ফরম বিতরণ,"বরিশাল বিভাগীয় পর্যায়ে ছাত্রদলের প্রাথমিক সদস্য ফরম বিতরণ কার্যক্রমের উদ্বোধন করা হয়েছে। রোববার সন্ধ্যায় শহীদ আব্দুর রব সেরনিয়াবাত বরিশাল প্রেস ক্লাবে ছাত্রদলের কেন্দ্রীয় নেতারা এ কার্যক্রমের উদ্বোধন করেন।



এ উপলক্ষে বরিশাল জেলা ও মহানগর ছাত্রদলের উদ্যোগে প্রেস ক্লাবের হল রুমে সদস্য ফরম বিতরণ কার্যক্রম উদ্বোধন অনুষ্ঠানের আয়োজন করা হয়। এতে প্রধান অতিথি ছিলেন ছাত্রদলের কেন্দ্রীয় কমিটির সাংগঠনিক সম্পাদক সাইফ মাহমুদ জুয়েল। এছাড়া উদ্বোধক হিসেবে উপস্থিত ছিলেন ছাত্রদলের কেন্দ্রীয় কমিটির সহ-সভাপতি মোস্তাফিজুর রহমান মোস্তাফিজ।অনুষ্ঠানে প্রধান বক্তা ছিলেন ছাত্রদলের কেন্দ্রীয় কমিটির যুগ্ম সম্পাদক শ্যামল মামুন। বিশেষ বক্তা ছিলেন কেন্দ্রীয় কমিটির সহ-সাধারণ সম্পাদক এসএম ইশা মোমতাজ এজাজ।এছাড়া বরিশাল মহানগর ছাত্রদলের সভাপতি রেজাউল করিম রনির সভাপতিত্বে এবং সাধারণ সম্পাদক মো. হুমায়ুন কবিরের সঞ্চালনায় অনুষ্ঠিত প্রাথমিক সদস্য ফরম বিতরণ অনুষ্ঠানে বিশেষ অতিথি ছিলেন কেন্দ্রীয় কমিটির সহ-সাধারণ সম্পাদক সিরাজুল ইসলাম সিরাজ, কেন্দ্রীয় কমিটির সহ-সাংগঠনিক সম্পাদক ও বরিশাল জেলা ছাত্রদলের সভাপতি মাহফুজুল আলম মিঠু।ছাত্রদলের বরিশাল মহানগর কমিটির সভাপতি মো. হুমায়ুন কবির বলেন, কেন্দ্রের নির্দেশনা অনুযায়ী দেশব্যাপী ছাত্রদলের কর্মী সংগ্রহ কার্যক্রম শুরু হয়েছে। এরই অংশ হিসেবে বরিশাল বিভাগের ৬ জেলা, বরিশাল মহানগর এবং বরিশাল বিশ্ববিদ্যালয় ও পটুয়াখালী বিজ্ঞান ও প্রযুক্তি বিশ্ববিদ্যালয় ছাত্রদলের প্রাথমিক সদস্য সংগ্রহের ফরম বিতরণ কার্যক্রমের উদ্বোধন করা হয়েছে। এ কার্যক্রমের মাধ্যমে বরিশাল মহানগরসহ গোটা দক্ষিণাঞ্চলে ছাত্রদল আরও শক্তিশালী হবে বলে আশাবাদ ব্যক্ত করেন ছাত্রদলের এই নেতা।প্রাথমিক সদস্য ফরম বিতরণ কার্যক্রমের উদ্বোধন উপলক্ষে প্রেস ক্লাবে আয়োজিত অনুষ্ঠানকে কেন্দ্র করে ছাত্রদল নেতাকর্মীদের মিলনমেলায় পরিপূর্ণ হয় প্রেস ক্লাব সড়ক (নগরীর আগরপুর রোড)। বরিশাল নগরী ছাড়াও দুটি বিশ্ববিদ্যালয় এবং বিভাগের ছয় জেলা থেকে ছাত্রদলের নেতাকর্মীরা অংশগ্রহণ করেন এ অনুষ্ঠানে।",21/9/2020,country-news
যমুনাপাড়ের দুই বৃদ্ধকে অনশন ভাঙালেন পাউবো কর্মকর্তারা,"সিরাজগঞ্জের এনায়েতপুর থানা সদর থেকে দক্ষিণাঞ্চল যমুনার ভাঙন থেকে রক্ষায় দ্রুত বাঁধ নির্মাণের দাবিতে নদীপাড়ে অনশনরত বৃদ্ধ রহম আলী মোল্লা ও ইয়াসিন প্রামাণিককে জুস পান করিয়ে অনশন ভঙ্গ করান জেলার পাউবো কর্মকর্তারা।



সোমবার দুপুরে স্থানীয়দের নিয়ে দুই বৃদ্ধকে ফলের জুস পান করান সিরাজগঞ্জ পাউবোর উপসহকারী প্রকৌশলী মাসুদুল হক ও মো. রফিকুল ইসলাম।এ সময় তারা এনায়েতপুর থানা সদরের ব্রাহ্মণগ্রাম থেকে আড়কান্দি, ঘাটাবাড়ি, পাকুরতলা ও পাঁচিল পর্যন্ত প্রায় সাড়ে ৬ কিলোমিটার এলাকা নদীভাঙনের কবল থেকে রক্ষায় একনেকে অনুমোদনের অপেক্ষায় থাকা প্রায় সাড়ে ৬শ’ কোটি টাকার স্থায়ী তীর সংরক্ষণ কাজ অল্প দিনের মধ্যে পাস হবে বলে আশ্বাস দেন।শনিবার দুপুর থেকে বৃদ্ধ রহম আলী মোল্লা ও ইয়াসিন প্রামাণিক ঘাটাবাড়ি এলাকায় যমুনার পশ্চিম তীরে অনশন শুরু করেন। এ নিয়ে যুগান্তর অনলাইনে সচিত্র সংবাদ প্রকাশ হলে জেলাজুড়ে চাঞ্চল্যের সৃষ্টি হয়। বিষয়টি পাউবো কর্মকর্তাদের দৃষ্টি আকর্ষণ হয়।এ বিষয়ে সিরাজগঞ্জ পাউবোর উপবিভাগীয় প্রকৌশলী নাসির উদ্দিন জানান, এ প্রকল্পের অগ্রগতি নিয়ে কাজ করতে পরিকল্পনা মন্ত্রণালয়ে আছি। আশা করছি দ্রুতই প্রকল্পটি অনুমোদন হলে কাজ শুরু হবে। তারপরও যুগান্তরে প্রকাশিত দুই বৃদ্ধের অনশনের খবরে আমরা ব্যথিত। তবে জেলার পাউবো কর্মকর্তাদের দিয়ে মুরব্বিদের অনশন ভঙ্গ করানো হয়েছে। স্বজনদের মাধ্যমে তাদের বাড়িতে পৌঁছানো হয়েছে।",21/9/2020,country-news
শিবগঞ্জের অপহৃত কিশোর হানাজালাকে ঢাকা থেকে উদ্ধার,"বগুড়ার শিবগঞ্জ থেকে মুক্তিপণের দাবিতে অপহৃত ৮ম শ্রেণির স্কুলছাত্র হানজালাকে (১৪) ঢাকার কদমতলী থানা এলাকা থেকে উদ্ধার করা হয়েছে। অপহরণের দুই দিন পর রোববার শিবগঞ্জ থানা পুলিশ তাকে উদ্ধার করে। অপহরণকারীরা পালিয়ে যাওয়ায় তাদের গ্রেফতার করা সম্ভব হয়নি। শিবগঞ্জ সার্কেলের সিনিয়র সহকারী পুলিশ সুপার আরিফুল ইসলাম ঘটনার সত্যতা নিশ্চিত করেছেন।



পুলিশ ও এজাহার সূত্রে জানা যায়, কিশোর হানজালা বগুড়ার শিবগঞ্জ উপজেলার কিচক সোনারপাড়া গ্রামের মো. হানিফের ছেলে। সে স্থানীয় কিচক মমতাজুর রহমান উচ্চ বিদ্যালয়ে অষ্টম শ্রেণিতে পড়ে। হানজালা গত ১৮ সেপ্টেম্বর সকাল ১০টার দিকে বাড়ি থেকে বের হলে দুর্বৃত্তরা তাকে অপহরণ করে। বাড়িতে না ফেরায় তার বাবা শিবগঞ্জ থানায় সাধারণ ডায়েরি করেন। পরে অপহরণকারীরা বিভিন্ন বিকাশ নম্বর থেকে তার বাবার কাছে মুক্তিপণ হিসেবে এক লাখ টাকা দাবি করে আসছিল। প্রযুক্তি ব্যবহার করে অপহরণকারীদের অবস্থান নিশ্চিত করা হয়। এরপর রোববার সকালে ঢাকার কদমতলী এলাকায় অভিযান চালানো হয়। পুলিশের উপস্থিতি টের পেয়ে অপহরণকারীরা কৌশলে পালিয়ে গেলে স্কুলছাত্র হানজালাকে উদ্ধার করা হয়েছে।সিনিয়র সহকারী পুলিশ সুপার আরিফুল ইসলাম জানান, একটি অপহরণকারী চক্র মুক্তিপণ আদায়ে স্কুলছাত্র হানজালাকে অপহরণ করে ঢাকায় নিয়ে যায়। ঢাকা মেট্রোপলিটন পুলিশের সহায়তায় তাকে উদ্ধার করা হয়েছে। এ ব্যাপারে শিবগঞ্জ থানায় একটি অপহরণ মামলা হয়েছে। অপহরণকারী চক্রটিকে গ্রেফতারের চেষ্টা চলছে।
",21/9/2020,country-news
ছাগলচাপা দেয়ায় ট্রাকচালকের তিন সন্তান বাবা-হারা,"ছোট দুটি ছাগলের বাচ্চা চাপা দেয়ায় ট্রাকচালককে পিটিয়ে হত্যা করা হয়েছে। এখন ট্রাকচালকের তিন ছোট সন্তান নিয়ে স্ত্রী পড়েছেন বিপদে। চালক মোতালেব ছিলেন পরিবারের একমাত্র উপার্জনক্ষম ব্যক্তি। দুটি ছাগল চাপা দেয়ায় মোতালেবকে পিটিয়ে হত্যা করা হয়।



সোমবার সকালে পুঠিয়া পৌরসভার ৯নং ওয়ার্ডের ঝলমলিয়ায় মৃত মোতালেব হোসেনের বাড়িতে গেলে চাচি শোভা বেগম বলেন, গত শুক্রবার সকালে ট্রাক চালাতে যাওয়ার আগে মোতালেব আমার কাছ থেকে ১ কেজি চাল ধার করে এবং সে আমাকে বলে- চাচি আমি রাতে বাড়ি ফিরেই আপনার চালটুকু দিয়ে দেব। ওই চালের ভাত কিছু অংশ তার স্ত্রী নারগিছ স্বামীর জন্য রেখে দিয়েছিলেন। ধার করা চালের ভাত তার ভাগ্যে জুটল না।মোতালেব হোসেনের চাচা নুর হক বলেন, বাড়িভিটা ছাড়া তার কোনো অর্থসম্পদ বা জায়গা-জমি নেই। বসতভিটে জমিটুকু আমার ভাই মারা যাওয়ার আগে আমার ভাতিজির নামে লিখে দিয়েছিলেন। মোতালেবের বড় মেয়ের বয়স ১০ বছর, ছোট মেয়েটির বয়স ৮ বছর, ছেলেটির বয়স মাত্র ৯ মাস। এদের খাওয়াপরা কী করে চলবে।মোতালেবের স্ত্রী নারগিছ বলেন, পৃথিবীতে আমাদের দেখাশুনা করার মতো আর কেউ রইল না। এখন তিন ছেলেমেয়ের পড়াশুনা করানো তো দূরের কথা, এদের প্রতিদিনের খাওয়ার সংগ্রহ করাও আমার পক্ষে সম্ভব হবে না। দুটি ছাগলের বাচ্চা চাপা দেয়ার অপরাধে আমার স্বামীকে পিটিয়ে হত্যা করা হয়েছে। আমি এর সঠিক বিচার চাই। আমি তিন সন্তান নিয়ে কোথায় যাব কী করব কোনো উপায় খুঁজে পাচ্ছি না।শুক্রবার রাজশাহীর বাগমারা উপজেলার ভবানীগঞ্জ এলাকায় ট্রাকের নিচে দুটি ছাগল পড়ে আহত হয়। আহত ছাগল দুটিকে জবাই করা হয়। ছাগল মালিক গোলাম মোস্তফা তাহেরপুর এলাকায় তার আত্মীয়স্বজনকে ফোন করে ট্রাকটি আটকাতে বলেন। ট্রাকটি তাহেরপুর পৌঁছলে তাকে থামানোর চেষ্টা করা হয় কিন্তু ট্রাকচালক পালিয়ে আসেন। তখন ট্রাকের পেছন থেকে ১০-১২টি মোটরসাইকেল নিয়ে ধাওয়া করে পুঠিয়ার বাসুপাড়া এলাকায় ট্রাকটিকে আটক করা হয়।এরপর শুরু হয় গণপিটুনি। তখন তাকে পিটিয়ে গুরুতর আহত করা হয়। স্থানীয়দের সহায়তায় পুলিশ আহত ট্রাকচালককে উদ্ধার করে। উপজেলা স্বাস্থ্য কমপ্লেক্সে ভর্তি করা হলে শুক্রবার রাত সাড়ে ৩টায় চিকিৎসাধীন অবস্থায় ট্রাকচালক মারা যান। এ ঘটনায় ২৫ জনের বিরুদ্ধে তার স্ত্রী বাদী হয়ে একটি হত্যা মামলা দায়ের করেছেন।পুঠিয়া থানার ওসি রেজাউল ইসলাম বলেন, পাঁচজনকে গ্রেফতার করা হয়েছে। ছাগল মালিক গোলাম মোস্তফা পলাতক রয়েছেন। তাকে আটকের চেষ্টা চলছে। এ নিয়ে থানায় তার স্ত্রী বাদী হয়ে একটি হত্যা মামলা দায়ের করেছেন।",21/9/2020,country-news
"সাপের কামড়ের পর ঝাড়ফুঁক, মারা গেল শিশু","ঝিনাইদহের কালীগঞ্জে সাপের কামড়ে এনামুল হোসেন (৯) নামের এক শিশুর মৃত্যু হয়েছে। সোমবার রাতে সাপে কামড় দেয়ার পর ওঝাঁর কাছে নিয়ে ঝাড়ফুঁক করার সময় ভোরে সে মারা যায়।



নিহত এনামুল কালীগঞ্জ উপজেলার নেয়ামতপুর গ্রামের মোক্তার হোসেনের ছেলে। সে নেয়ামতপুর সরকারি প্রাথমিক বিদ্যালয়ের তৃতীয় শ্রেণির ছাত্র ছিল।এনামুলের বাবা মোক্তার হোসেন জানান, এনামুল রাতে তাদের সঙ্গে একই ঘরে ঘুমিয়ে ছিল। রাত ১টার দিকে ছেলের কান্নার শব্দ শুনে উঠে দেখি বিছানায় সাপ। সাপটি এনামুলের হাতে কামড় দিয়েছিল। এরপর ছেলেকে স্থানীয় এক ওঝাঁর কাছে নিয়ে ঝাড়ফুঁক করার সময় ভোরে মারা যায়।",21/9/2020,country-news
প্রকাশিত সংবাদের প্রতিবাদ ও প্রতিবেদকের বক্তব্য,"যুগান্তর অনলাইনে গত ১২ সেপ্টেম্বর ‘শিবগঞ্জ উপজেলা আওয়ামী লীগ-নির্যাতিতদেরই কমিটি থেকে বাদ দেওয়ার ষড়যন্ত্র’ শিরোনামে প্রকাশিত সংবাদের প্রতিবাদ জানিয়েছেন উপজেলা আওয়ামী লীগের সভাপতি আবু আহমেদ নজমুল কবির মুক্তা, সাধারণ সম্পাদক আতিকুল ইসলাম খান টুটুল, ডা. সামিল উদ্দিন আহমেদ শিমুল এমপি ও উপজেলা চেয়ারম্যান সৈয়দ নজরুল ইসলাম।



সংবাদটিকে বিভ্রান্তিকর দাবি করে প্রতিবাদে বলা হয়, রানীহাটি কলেজ মাঠে দ্বিতীয় অধিবেশনে সভাপতি ও সাধারণ সম্পাদক প্রার্থীদের আবেদন নেওয়া হয়। এ সময় কেন্দ্রীয়, জেলা, সাবেক ও বর্তমান সংসদ সদস্য ও প্রার্থীদের সঙ্গে দীর্ঘ আলোচনা শেষে ১৪ জন নেতার নাম ঘোষণা করা হয়। কেন্দ্রীয় সাংগঠনিক সম্পাদক এস এম কামাল হোসেনসহ জেলার সাধারণ সম্পাদক আব্দুল ওয়াদুদ, ডা. সামিল উদ্দিন আহমেদ শিমুল এমপি ও উপজেলা চেয়ারম্যান সৈয়দ নজরুল ইসলামের উপস্থিতিতে উপজেলা নেতাদের নাম ঘোষণা করা হয়।প্রতিবাদে আরও দাবি করা হয়, দায়িত্বপ্রাপ্ত নেতারা যোগ্যতা, গুণাবলী, সাংগঠনিক দক্ষতা, আদর্শ বিবেচনা না করে সমঝোতার মাধ্যমে কাউকে নেতৃত্বে বসানো হয়নি। এই অভিযোগ মিথ্যা। আরও দাবি করা হয়, শিবগঞ্জ আওয়ামী লীগকে যারা তিলে তিলে গড়ে তুলেছেন, সাংগঠনিক দক্ষতা ও পরীক্ষিত নেতাদেরকে বিচার বিবেচনা করেই শিবগঞ্জ আওয়ামী লীগের নেতা নির্ধারণ করেছেন।যা কাউন্সিলারদের দ্বারা অনুমোদন হয়। শিবগঞ্জ পৌর মেয়র কারিবুল হক রাজিনকে নিয়ে করা সংবাদের বিষয়ে ডাহা তথ্যের বিকৃতি ঘটানো হয়েছে। পা কেটে নেওয়ার পর রাজিনকে দলীয় মেয়র মনোনয়ন করা হয়- এই তথ্যটিও মিথ্যা। আওয়ামী লীগের মনোনয়ন পাওয়া মইন খান নৌকা প্রতীকে ভোট করেন। রাজিন দলীয় সিদ্ধান্ত উপেক্ষা করে খেজুর গাছ প্রতীকে নির্বাচন করেন। কেন্দ্রীয় নেতারা কমিটির নাম ঘোষণা করেই দ্রুত কেটে পড়েন। নেতাকর্মীরা কমিটির বিরুদ্ধে স্লোগান দিয়েছিলেন- এই তথ্যটিও মিথ্যা।প্রতিবেদকের বক্তব্যদুই অধিবেশনে শিবগঞ্জ উপজেলা আওয়ামী লীগের ত্রিবার্ষিক কাউন্সিলে নিয়মানুযায়ী কাউন্সিলরদের বক্তব্য শোনা হয়। সাংগঠনিক বিভিন্ন দিক তুলে ধরে ও নেতাদের ভূমিকা-যোগ্যতা নিয়েও কাউন্সিলররা তাদের মতামত দিয়ে থাকেন। এটাই দলের সাংগঠনিক প্রচলিত রীতি। শিবগঞ্জ উপজেলা কাউন্সিলে কোনো কাউন্সিলাকে বক্তব্য দেওয়ার সুযোগ দেওয়া হয়েছে বলে কারো জানা নেই। উপস্থিত অনেক কাউন্সিলারের সঙ্গে কথা বলে এই প্রতিবেদক সেটা নিশ্চিত হয়েছেন।নেতা নির্বাচনে কাউন্সিলরদের মতামতই সবচেয়ে বেশি গুরুত্বপুর্ণ। দলের গঠনতন্ত্রেও সেই কথা স্পষ্ট করেই বলা আছে। এতে কেন্দ্রীয় নেতৃত্ব পদপ্রত্যাশীদের নেতাদের যোগ্যতা সম্পর্কে ধারণা পেয়ে থাকেন। শিবগঞ্জ কাউন্সিলে নেতা নির্বাচনে কাউন্সিলের দৃশ্যমান কোনো মতামত নেওয়া হয়নি। ওইদিন উপস্থিত অনেক কাউন্সিলরই বলেছেন, নেতারা পদপ্রত্যাশীদের নিয়ে সংক্ষিপ্ত বৈঠক করে কমিটির নেতাদের নাম ঘোষণা করে চলে যান।শিবগঞ্জে আওয়ামী লীগের অনেক নেতা-কর্মী-সমর্থক বলেছেন, জামায়াত-বিএনপি জোটের জ্বালাও-পোড়াও অগ্নিসন্ত্রাসের সময়ে বিপন্ন নেতাকর্মীদের মৃত্যুর মুখে ফেলে দিয়ে অনেক নেতাই পরিবার নিয়ে শিবগঞ্জ ছেড়ে পালিয়েছিলেন। এবারের কমিটিতে তাদের কেউ কেউ পদ পেয়েছেন। রাজিনের পা কেটে নেওয়ার পর দলের পক্ষে একটি নিন্দা বিবৃতি দেওয়ার মতো সাহস দেখাননি এমনও কেউ পদ পেয়েছেন। রাজিন দলের মনোনয়ন না পেলেও বিপুল ভোটে মেয়র নির্বাচিত হন। নৌকার প্রার্থী তৃতীয় হন।",21/9/2020,country-news
বরিশালের শ্রেষ্ঠ ওসি কালাম,"বরিশাল রেঞ্জের মাসিক অপরাধ সভায় ডিআইজি মো. শফিকুল ইসলাম বলেন, কোনো অপরাধীর সাথে পুলিশের কোনো সখ্য থাকতে পারে না। পুলিশ জনগণের বন্ধু, সেবা দেয়াই পুলিশের কাজ।



বরিশালের ৬ জেলায় মাসিক অপরাধ সভায় উপস্থিত ছিলেন বরিশাল রেঞ্জ ডিআইজি মো. শফিকুল ইসলাম বিপিএম পিপিএম। আরও উপস্থিত ছিলেন অতিরিক্ত ডিআইজি মোহাম্মদ এহসান উল্লাহ, বরিশাল জেলা পুলিশ সুপার মো. সাইফুল ইসলামসহ কর্মকর্তারা। এ সময় বরিশাল রেঞ্জের বাকেরগঞ্জ থানার অফিসার ইনচার্জ আবুল কালামকে শ্রেষ্ঠ অফিসার ইনচার্জের ক্রেস্ট প্রদান করা হয়।
",21/9/2020,country-news
যুগান্তরের রংপুর ব্যুরোপ্রধানকে অপহরণের চেষ্টা,"রংপুর মেডিকেল কলেজ ক্যাম্পাসে উন্নয়ন প্রকল্পের কাজের নামে প্রায় চার লক্ষাধিক টাকার গাছ মাত্র ৭৮ হাজার টাকায় বিক্রি করেছে কলেজ কর্তৃপক্ষ। এ ঘটনার তথ্য সংগ্রহ করতে গেলে গাছ নিলামের মাধ্যমে যে ব্যক্তি কেটে নিয়ে যাচ্ছিল তার সশস্ত্র বাহিনী যুগান্তর ব্যুরোপ্রধানকে অপহরণের চেষ্টা চালায়।



পরে খবর পেয়ে পুলিশ ও সাংবাদিকরা তাকে ঘটনাস্থল থেকে উদ্ধার করে নিয়ে আসে। এ ঘটনায় তীব্র ক্ষোভ প্রকাশ করেছেন রংপুরের সাংবাদিক সংগঠনের নেতারা।জানা গেছে, কলেজ ক্যাম্পাসে ২০ কোটি টাকা ব্যয়ে একটি অডিটোরিয়াম নির্মাণের জন্য দরপত্র আহ্বান করে রংপুর গণপূর্ত বিভাগ। এজন্য স্থান নির্ধারণ করা হয় কলেজ ক্যাম্পাসের ইন্টার্ন হোস্টেল সংলগ্ন একটি বাগান ও মাঠ। ওই বাগানের ১১ প্রজাতির ২৬টি বিভিন্ন বয়সী জীবন্ত গাছ কাটার প্রক্রিয়া শুরু করেছে কলেজ কর্তৃপক্ষ।এজন্য গোপনে গাছ নিলামকারী ব্যক্তির সঙ্গে যোগসাজশে ঠিকাদারি প্রতিষ্ঠান ও গণপূর্ত বিভাগের একজন উপসহকারী প্রকৌশলী ও কলেজ কর্তৃপক্ষ নামমাত্র মূল্যে নিলামের মাধ্যমে ২৬টি গাছ বিক্রি করে দেয়। নিলামে ওই গাছ ক্রয় করেন কলেজের চতুর্থ শ্রেণির কর্মচারীর এক ছেলে। তিনি স্থানীয় স্বেচ্ছাসেবক লীগের নেতা বলে নিজেকে পরিচয় দিয়ে থাকেন।স্বাস্থ্য মন্ত্রণালয়ের সরকারি বিধি অনুযায়ী হাসপাতাল বা মেডিকেল কলেজ ক্যাম্পাসের কোনো গাছ কর্তন করতে হলে বিভাগীয় স্বাস্থ্য দফতরের পরিচালক সভাপতি হিসেবে কমিটির প্রধান হবেন। সদস্য সচিব হবেন সংশ্লিষ্ট প্রতিষ্ঠানের প্রধান, বিভাগীয় বন বিভাগের প্রতিনিধি, সিএমএমইউয়ের প্রতিনিধি ও সংশ্লিষ্ট প্রতিষ্ঠানের একজন সদস্য। মোট পাঁচ সদস্যের কমিটি সভা করে গাছের মূল্য নির্ধারণ করার পর প্রকাশে দরপত্রের মাধ্যমে বিক্রি করতে পারবেন। কিন্তু বিপুল পরিমাণ টাকা আত্মসাৎ করার জন্য গোপনে কলেজ কর্তৃপক্ষ শিক্ষকদের দিয়ে একটি তিন সদস্যের কমিটি গঠন করে নামমাত্র মূল্য নির্ধারণ করে তা নিলামের নামে বিক্রি করে দেয়।এরপর গত দুই দিন ধরে ওই গাছগুলো কেটে নিয়ে যাচ্ছিল নিলামে গাছ ক্রয়কারী ব্যক্তির লোকজন। এ ঘটনার খবর পেয়ে যুগান্তর রংপুর ব্যুরোপ্রধান মাহবুব রহমান রোববার দুপুরে ওই খবরের তথ্য সংগ্রহ ও ছবি তুলতে যান কলেজ ক্যাম্পাসে। এরপর তিনি কলেজ অধ্যক্ষ অধ্যাপক একেএম নুরুন্নবী লাইজুর কাছে এ সম্পর্কে তথ্য সংগ্রহ করে তার কক্ষ থেকে বের হলে অফিসের করিডরে অপেক্ষমাণ একদল সশস্ত্র সন্ত্রাসী তাকে হুমকির মুখে সেখান থেকে অপহরণ করে নিয়ে যাওয়ার চেষ্টা করে। এ সময় তিনি অধ্যক্ষের কক্ষে গিয়ে আশ্রয় নেন। পরে তিনি খুদে বার্তা পাঠিয়ে রংপুর মেট্রোপলিটন পুলিশ কমিশনারের কাছে সাহায্য প্রার্থনা করেন এবং সাংবাদিকদের বিষয়টি জানান।পরে পুলিশ ও সাংবাদিকরা গিয়ে সেখান থেকে তাকে উদ্ধার করে আনেন। এ ঘটনায় কোতোয়ালি থানায় একটি অভিযোগ করা হয়েছে।এ সম্পর্কে কলেজ অধ্যক্ষের কাছে জানতে চাইলে তিনি স্বীকার করেন যে, সরকারি বিধি অনুযায়ী জীবন্ত গাছগুলো কেটে ফেলার জন্য নিলাম করা হয়নি। পূর্বের নিলাম প্রক্রিয়া অনুসরণ করা হয়েছে।কবে নিলাম করা হল, কারা অংশগ্রহণ করেছেন- এসব বিষয়ে কলেজ অধ্যক্ষ তাৎক্ষণিক কিছু জানাতে পারেননি।বনবিভাগের সদর রেঞ্জ কর্মকর্তা মোশাররফ হোসেন জানান, গাছগুলোর মূল্য নির্ধারণের জন্য কলেজ কর্তৃপক্ষ তাদের পত্র দিয়েছিল গত মাসের ৫ তারিখ। পরে মূল্য নির্ধারণ করে কলেজ কর্তৃপক্ষকে ২৭ আগস্ট অবিহিত করে পত্র দেয়া হয়। কিন্তু গাছ কাটার বিষয়ে তারা কোনো কিছুই জানায়নি।ওই কর্মকর্তা জানান, সেখানে ১১ প্রজাতির ২৬টি গাছ আছে। এর মধ্যে মেহগনি, ইউক্যালিপটাস, অর্জুন, আম, পিতরাজ, জামসহ নানা প্রকার গাছ রয়েছে।যুগান্তর ব্যুরোপ্রধানকে অপহরণের চেষ্টার তীব্র নিন্দা ও ক্ষোভ জানিয়েছেন- রংপুর প্রেস ক্লাবের সভাপতি রশীদ বাবু ও সাধারণ সম্পাদক রফিক সরকার, রংপুর সাংবাদিক ইউনিয়নের সাধারণ সম্পাদক মাজাহারুল মান্নান, রংপুর ফটো জার্নালিস্ট অ্যাসোসিয়েশনের সভাপতি আদর রহমান, সাধারণ সম্পাদক রেজাউল করিম জীবন, জাতীয় সাংবাদিক সোসাইটির রংপুর বিভাগীয় সাংগঠনিক সম্পাদক সুশান্ত ভৌমিক, বাংলাদেশ মফস্বল সাংবাদিক ফোরামের রংপুর জেলা কমিটির সভাপতি সফিউল করিম সফি, সাধারণ সম্পাদক রেজাউল করিম মানিক, বাংলাদেশ ফটো জার্নালিস্ট অ্যাসোসিয়েশনের সভাপতি জাহিদ হোসেন লুসডি, সাধারণ সম্পাদক মোমিনুল ইসলাম রিপন প্রমুখ।",21/9/2020,country-news
রংপুরে বেড়েই চলছে করোনার নীরব সংক্রমণ,"রংপুর বিভাগে করোনাভাইরাসের নীরব সংক্রমণ বেড়েই চলছে। গত ২৪ ঘণ্টায় বিভাগের আট জেলার মধ্যে ছয়টিতে আরও ৬৫ জনের করোনা শনাক্ত হয়েছে। তাদের মধ্যে বিভিন্ন বয়সী নারী-পুরুষ রয়েছেন।



এ নিয়ে বিভাগে সর্বমোট করোনাভাইরাসে সংক্রমিত রোগীর সংখ্যা বেড়ে দাঁড়িয়েছে ১১ হাজার ৩৯৮ জনে। এই বিভাগে মৃতের সংখ্যা বেড়ে ২০৫ জনে পৌঁছেছে। সুস্থ হয়েছেন ১০ হাজার ১৬৬ জন।রোববার বিকালে রংপুর বিভাগীয় স্বাস্থ্য পরিচালকের কার্যালয় সূত্রে এসব তথ্য জানা গেছে।সূত্র জানায়, বিভাগের মধ্যে দিনাজপুর জেলায় এখন পর্যন্ত সর্বোচ্চসংখ্যক কোভিড-১৯ রোগী শনাক্ত হয়েছেন। এ জেলায় মোট শনাক্ত ৩ হাজার ২৮১ জন এবং মৃত্যু হয়েছে ৭১ জনের।এরপর রংপুর জেলায় মোট শনাক্ত ২ হাজার ৭০৩ জন এবং মৃত্যু ৪৬ জনের। গাইবান্ধা জেলায় শনাক্ত হয়েছে ১ হাজার ১১৯ জন এবং মৃত্যু ১৪ জনের।
নীলফামারী জেলায় শনাক্ত ৯৯৩ জন ও মৃত্যু ২০, ঠাকুরগাঁও জেলায় শনাক্ত হয়েছে ১ হাজার ৩৬ জন ও মৃত্যু হয়েছে ২০ জনের, কুড়িগ্রাম জেলায় শনাক্ত ৮৭২ জন ও মৃত্যু হয়েছে ১৪ জনের। লালমনিরহাট জেলায় ৮২৪ জন শনাক্ত ও মৃত্যু ৯ জনের, পঞ্চগড় জেলায় শনাক্ত হয়েছে ৫৭০ ও মৃত্যু হয়েছে ১১ জনের।করোনা সন্দেহে রংপুর বিভাগে গত ২৪ ঘণ্টায় আরও ২৭৫ জনসহ হোম কোয়ারেন্টিনে রাখা মোটসংখ্যা দাঁড়িয়েছে ৭৭ হাজার ৬৬০ জনে। একই সময়ে এই বিভাগে রোববার ১৬৯ জনসহ মোট ৭৩ হাজার ২৪৩ জনকে ছাড়পত্র দেয়া হয়েছে।",21/9/2020,country-news
ভারত থেকে শনিবার আসা পেঁয়াজের অধিকাংশই পচা,"দিনাজপুরের হিলি স্থলবন্দর দিয়ে রোববার ভারত থেকে প্রবেশ করেনি কোনো পেঁয়াজবাহী ট্রাক। এদিকে শনিবার এ বন্দর দিয়ে যে ২৪৬ টন পেঁয়াজ এসেছে, তার অধিকাংশই পচা বলে জানিয়েছেন আমদানিকারকরা।



হিলি স্থলবন্দরের আমদানিকারক গ্রুপের সভাপতি হারুন-উর রশিদ হারুন জানান, গত ১৪ সেপ্টেম্বর সোমবার ভারত পেঁয়াজ রফতানি বন্ধ করে দেয়ার ঘোষণার আগের দিন রোববার যে পরিমাণ পেঁয়াজের টেন্ডার করা হয়েছিল, সেই ২৪৬ টন পেঁয়াজ নিয়ে ১১টি ট্রাক শনিবার বাংলাদেশে প্রবেশ করেছে। এরপর আর টেন্ডার করা না থাকায় রোববার কোনো পেঁয়াজবাহী ট্রাক হিলি স্থলবন্দর দিয়ে বাংলাদেশে প্রবেশ করেনি। তবে ভারত থেকে পেঁয়াজ আমদানির চেষ্টা অব্যাহত আছে বলে জানান তিনি।শনিবার হিলি স্থলবন্দর দিয়ে ১১টি ট্রাকে যে ২৪৬ টন পেঁয়াজ এসেছে তার অধিকাংশই পচা বলে জানিয়েছে হিলি স্থলবন্দরের আমদানিকারকরা। এসব পেঁয়াজ ২৫ টাকা থেকে ৪০ টাকা কেজি দরে বিক্রি করেছে আমদানিকারক ব্যবসায়ীরা। এছাড়াও অতিরিক্ত পচে যাওয়া পেঁয়াজের প্রতি ৫০ কেজির বস্তা বিক্রি করা হয়েছে মাত্র ১০০ থেকে ১৫০ টাকায়।হিলি স্থলবন্দর সিএন্ডএফ এজেন্ট অ্যাসোসিয়েশনের সাধারণ সম্পাদক আবদুর রহমান লিটন জানান, সীমান্তের ওপারে ৫ দিন আটকে থাকায় অতিমাত্রায় গরম ও বৃষ্টিতে ভিজে পেঁয়াজগুলো পচে নষ্ট হয়েছে।আমদানিকারক হারুন-উর রশিদ জানান, প্রতি ট্রাকের ৭৫ শতাংশ পেঁয়াজ পচে নষ্ট হয়ে গেছে। এ অবস্থায় দারুণ ক্ষতির মুখে পড়েছেন পেঁয়াজ আমদানিকারকরা।",21/9/2020,country-news
সিজারের টাকা পরিশোধে বিক্রি করা সন্তান ফিরে পেলেন মা,"গাইবান্ধা শহরের একটি ক্লিনিকে সিজারিয়ান অপারেশনের টাকা পরিশোধ করতে না পারায় সদ্য ভূমিষ্ঠ সন্তানকে বিক্রি করে দেয়ার ঘটনা ঘটে। এ ঘটনা জানার পর জেলা প্রশাসনের হস্তক্ষেপে হতভাগী মা ফিরিয়ে পেলেন তার সন্তানকে।



শনিবার রাতে ওই শিশু ছেলেসন্তানকে অর্থের বিনিময়ে গ্রহণকারী ব্যক্তির কাছ থেকে শিশুটিকে উদ্ধার করে তার মায়ের কাছে ফিরিয়ে দেয়া হয়।গাইবান্ধা সদর উপজেলার ঘাগোয়া ইউনিয়নের শোলাগাড়ি গ্রামের দিনমজুর শাহজাহান মিয়ার গর্ভবতী স্ত্রী আমেনা বেগমের প্রসব বেদনা উঠলে স্থানীয় চিকিৎসকদের পরামর্শে তাকে গত ১৩ সেপ্টেম্বর সিজারিয়ানের জন্য জেলা শহরের একটি ক্লিনিকে ভর্তি করা হয়। সেখানে সিজারের পর সন্তানসহ মা ১৭ সেপ্টেম্বর পর্যন্ত ভর্তি থাকেন।পরে তাকে রিলিজ দেয়ার সময় ক্লিনিকের পাওনা হয় ১৬ হাজার টাকা। ওই টাকা পরিশোধ করার মতো সামর্থ্য ছিল না শাহজাহান মিয়ার। এ অবস্থায় তিনি তার নবজাত শিশুটিকে সাদুল্লাপুর উপজেলার মনোহরপুর গ্রামের এক নি:সন্তান দম্পতির কাছে বিক্রি করে দিয়ে ক্লিনিকের পাওনা পরিশোধ করেন। সন্তান বিক্রি করার ঘটনায় মা মানসিকভাবে বিপর্যস্ত হয়ে পড়েন। মা অসুস্থ অবস্থায় বিছানায় পড়ে থেকে শুধু বিলাপ করেন।গাইবান্ধা জেলা প্রশাসক মো. আবদুল মতিন জানান, শনিবার বিকালে বিষয়টি জানতে পেরে তাৎক্ষণিকভাবে উপজেলা নির্বাহী অফিসার প্রসূন কুমার চক্রবর্তী ও এনডিসি এসএম ফয়েজ উদ্দিনকে সন্তানহারা বাবা-মার কাছে পাঠান তিনি। পরে তাদের কাছ থেকে সন্তান গ্রহণকারীর পরিচয় জানতে পেরে সেখানে গিয়ে ওই রাতেই সন্তানকে তাদের জিম্মায় নিয়ে নেন।তিনি জানান, এ সময় জেলা প্রশাসনের পক্ষ থেকে সন্তান গ্রহণকারী ওই ব্যক্তিকে ১৬ হাজার টাকা পরিশোধ করে দেয়া হয়। পরে সেখান থেকে জেলা প্রশাসনের প্রতিনিধি দল ওই শিশুটির বাড়িতে গিয়ে মায়ের কোলে তুলে দেন শিশুটিকে। এ সময় ওই পরিবারকে ২০ কেজি চাল, ২ কেজি ডাল, ২ কেজি তেল, শাড়ি, লুঙ্গি ও নগদ ২ হাজার টাকা তুলে দেয়া হয়।",21/9/2020,country-news
ইউএনও ওয়াহিদার ওপর একাই হামলা চালিয়েছিল রবিউল,"সরকারি বাসভবনে ঢুকে দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানম ও তার বাবা মুক্তিযোদ্ধা ওমর আলী শেখের ওপর একাই হামলা চালিয়েছিল তারই অফিসের বরখাস্তকৃত কর্মচারী (মালি) রবিউল ইসলাম। রোববার আদালতে রবিউলের ১৬৪ ধারায় দেয়া স্বীকারোক্তিমূলক জবানবন্দি শেষে মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর এ তথ্য জানিয়েছেন।



দ্বিতীয় দফা তিন দিনের রিমান্ড শেষে রবিউল ইসলামকে রোববার সকাল ১০টায় দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে নেয়া হয়। আদালতে ১৬৪ ধারায় স্বীকারোক্তিমূলক জবানবন্দি শেষে বেলা সাড়ে ৩টায় আদালত থেকে বের করা হয় রবিউলকে। এরপর দিনাজপুর ডিবি পুলিশ তাকে জেলা কারাগারে দিয়ে আসে।বেলা সাড়ে ৩টায় আদালত থেকে রবিউলকে বের করে মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর সাংবাদিকদের জানান, ইউএনও ওয়াহিদা খানমের ওপর হামলার ঘটনায় রবিউল ইসলাম রিমান্ডে আমাদের কাছে দায় স্বীকার করে। দায় স্বীকারের একপর্যায়ে আমরা আদালতে আবেদন দিয়েছিলাম তার স্বীকারোক্তিমূলক দায় লেখার জন্য। আদালত তার স্বেচ্ছায় দেয়া স্বীকারোক্তিমূলক জবানবন্দি লিপিবদ্ধ করেন এবং রবিউল এ ঘটনায় তার দায় স্বীকার করেছেন।এ হামলার ঘটনায় তিনি একাই ছিলেন বলে জানিয়ে মামলার তদন্তকারী কর্মকর্তা সাংবাদিকদের আর কোনো প্রশ্নের উত্তর দিতে রাজি হননি।ইউএনও ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলা মামলায় পাঁচজনকে গ্রেফতার করা হয়। তারা হলেন ঘোড়াঘাট পৌর যুবলীগের বহিষ্কৃত নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ এবং ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।আসামির মধ্যে সর্বশেষ গ্রেফতারকৃত রবিউল ইসলামকে গত ১২ সেপ্টেম্বর আদালতে হাজির করে ছয় দিনের রিমান্ডে নেয়া হয়। ছয় দিনের দিনের রিমান্ড শেষে গত ১৭ সেপ্টেম্বর বৃহস্পতিবার আদালতে তাকে হাজির করা হয়। সেদিন দীর্ঘ সাত ঘণ্টা আদালতে রেখেও রবিউল স্বীকারোক্তিমূলক জবানবন্দি না দেয়ায় দ্বিতীয় দফায় তাকে আবার তিন দিনের রিমান্ডে নেয়া হয়। দ্বিতীয় দফার রিমান্ড শেষে রোববার আদালতে হাজির করা হলে ইউএনওর ওপর হামলার ঘটনায় দায় স্বীকার করে স্বীকারোক্তিমূলক জবানবন্দি দেন রবিউল ইসলাম।এর আগে এ ঘটনায় গত কয়েক দিনে আদালতে ৫ জন সাক্ষীর জবানবন্দি ১৬৪ ধারায় রেকর্ড করা হয়েছে।গত ৪ সেপ্টেম্বর রংপুরে এক সংবাদ সম্মেলনে র‌্যাব দাবি করে, এ ঘটনার সঙ্গে নিজের সম্পৃক্ততার কথা প্রাথমিকভাবে স্বীকার করেছে আসাদুল ইসলাম।পাশাপাশি গত ১২ সেপ্টেম্বর দিনাজপুর পুলিশ সুপার কার্যালয়ে এক সংক্ষিপ্ত প্রেস ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য্য জানান, গ্রেফতারকৃত রবিউল ইসলাম ইউএনওর ওপর হামলা ঘটনার সঙ্গে নিজের সম্পৃক্ততার কথা প্রাথমিকভাবে স্বীকার করেছে।র‌্যাবের কাছে প্রাথমিকভাবে স্বীকারোক্তি দেয়া আসাদুল ইসলামকে ৭ দিনের রিমান্ড শেষে গত ১২ সেপ্টেম্বর আদালতে সোপর্দ করা হয়। তদন্তকারী কর্মকর্তার নতুন কোনো আবেদন না থাকায় আদালত তাকে জেলহাজতে প্রেরণ করে। পাশাপাশি পুলিশের কাছে প্রাথমিকভাবে স্বীকারোক্তি দেয়া রবিউল ইসলামকে প্রথম দফায় ছয় দিন এবং দ্বিতীয় দফায় আরও তিন দিনের রিমান্ডে নেয়া হয়।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়। এদের মধ্যে প্রধান আসামি আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করে। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়। সর্বশেষ আসামি রবিউল ইসলামকে প্রথম দফায় ছয় দিন ও দ্বিতীয় দফায় তিন দিন রিমান্ড শেষে রোববার দিনাজপুর জেলহাজতে প্রেরণ করা হয়।",21/9/2020,country-news
ইউএনও ওয়াহিদার ওপর হামলার দায় স্বীকার রবিউলের,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের ওপর হামলার দায় স্বীকার করে আদালতে স্বীকারোক্তিমূলক জবানবন্দি দিয়েছেন আসামি রবিউল ইসলাম।



এ মামলায় দ্বিতীয় দফা তিনদিনের রিমান্ড শেষে রোববার দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে তিনি এ জবানবন্দি দেন।এর আগে সকাল ১০টায় রবিউল ইসলামকে আদালতে হাজির করা হয়। এসময় আদালত প্রাঙ্গণে অতিরিক্ত পুলিশ মোতায়েন করা হয়।মামলার তদন্তকারী কর্মকর্তা ইমাম জাফর জানান, আসামি রবিউলকে দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে হাজির করা হয়। আদালতে রবিউল ইউএনওর ওপর হামলার দায় স্বীকার করেছেন। ১৬৪ ধারায় দেয়া সেই জবানবন্দি রেকর্ড করা হয়েছে।তিনি আরও জানান, জবানবন্দিতে এ ঘটনা সে একাই ঘটিয়েছে বলে স্বীকার করেছে রবিউল।

এর আগে গত বৃহস্পতিবার ৬ দিনের রিমান্ড শেষে রবিউলকে আদালতে হাজির করে আবার তিনদিনের রিমান্ডে নেয় গোয়েন্দা পুলিশ (ডিবি)।উল্লেখ্য, ইউএনও ওয়াহিদা খানমের ওপর হামলার ঘটনায় মোট ৫ জনকে গ্রেফতার দেখানো হয়েছে। এর মধ্যে রবিউল ছাড়া বাকি চারজন জেল হাজতে রয়েছেন।",21/9/2020,country-news
রংপুরে দুই বোনের মরদেহ উদ্ধারের ঘটনায় মামলা,"রংপুর নগরীর মধ্য গণেশপুর এলাকায় দুই বোনের মরদেহ উদ্ধারের ঘটনায় হত্যা মামলা দায়ের করা হয়েছে। শনিবার রংপুর মেট্টোপলিটন কোতোয়ালী থানায় নিহত জান্নাতুল মাওয়ার বাবা মমিনুল ইসলাম বাদি হয়ে অজ্ঞাতনামা আসামি করে এ মামলা দায়ের করেন।



রংপুর মেট্টোপলিটন পুলিশের অতিরিক্ত উপ-পুলিশ কমিশনার (ডিবি) উত্তম প্রসাদ পাঠক বিষয়টি নিশ্চিত করে বলেন, শুক্রবার গনেশপুর এলাকা থেকে সোমাইয়া আক্তার মীমের (১৬) মরদেহ ঘরের ভেতর ফ্যানের সঙ্গে ঝুলানো অবস্থায় এবং তার চাচাতো বোন জান্নাতুল মাওয়ার (১৪) মরদেহ মেঝে পড়ে থাকা অবস্থায় উদ্ধার করে পুলিশ।এ ঘটনায় শনিবার নিহত জান্নাতুল মাওয়ার বাবা বাদি হয়ে অজ্ঞাতনামা ব্যক্তিদের আসামি করে একটি হত্যা মামলা দায়ের করেছেন। আমরা সর্বোচ্চ গুরুত্ব দিয়ে হত্যা বা আত্মহত্যার মুল মোটিভ জানার চেস্টা করছি। পোস্টমর্টেম রিপোর্ট পেলে বিষয়টি আরও পরিস্কার হবে। ইতিমধ্যে ক্রাইম সিন থেকে আলামত জব্দসহ তাদের আত্মীয় স্বজনদের জিজ্ঞাসাবাদ করা হচ্ছে। আমরা বেশ কয়েকটি দিক বিবেচনা করা তদন্ত কার্যক্রম পরিচালনা করছি।এখন পর্যন্ত কাউকে আটক কিংবা গ্রেফতার করা হয়েছে কিনা জানতে চাইলে তিনি বলেন, আমরা অনেককেই নিয়ে এসে জিজ্ঞাসাবাদ করছি। বিভিন্ন তথ্য সংগ্রহ করছি। তবে কাউকে গ্রেফতার বা আটক করা হয়নি। মূল ঘটনা উদঘাটন করে সংবাদ সম্মেলন করে জানানো হবে।
",21/9/2020,country-news
মেয়েকে উত্যক্তের প্রতিবাদ করে বখাটের হামলায় প্রাণ গেল মায়ের,"মেয়ে গোসল করার সময় সজিব নামে এক বখাটে ঢিল মারে। এর প্রতিবাদ করার বখাটের পরিবার হামলা চালিয়ে হত্যা করে মা নুরজাহান বেগমকে (৪০)। নীলফামারীর ডিমলা হাসপাতালে ১৩ দিন চিকিৎসাধীন থাকার পর শুক্রবার রাতে তিনি মারা যান।



পুলিশ সূত্রে জানা যায়, গত ৫ সেপ্টেম্বর নীলফামারীর ডিমলা উপজেলা গয়াবাড়ী গ্রামের সুটিবাড়ী বাজার সংলগ্ন আমিনের স্কুল পড়ুয়া মেয়ে গোসল করছিল। এ সময় সেখানে প্রতিবেশী আব্দুল খালেকের ছেলে সজিব ঢিল মারে। স্কুল ছাত্রীটির মা এর প্রতিবাদ করলে আব্দুল খালেকের স্ত্রী খদেজা বেগমসহ পরিবারের লোকজন তার (নুরজাহান) উপর হামলা চালায়। তাকে এলাকার লোকজন হাসপাতালে ভর্তি করেন।দীঘ ১৩ দিন চিকিৎসাধীন থাকার পর শুক্রবার রাতে ডিমলা হাসপাতালে তিনি মৃত্যুবরণ করেন। নুরজাহানের ছেলে শাহ আলম বাদী হয়ে গত ১৬ সেপ্টেম্বর ডিমলা থানায় ১০ জনকে আসামি করে মামলা দায়ের করেন।পুলিশ ঘটনার সঙ্গে জড়িত থাকার অভিযোগে বখাটে সজিবকে গ্রেফতার করে জেলা কারাগারে পাঠিয়েছে। শনিবার সকালে নুরজাহানের লাশ জেলার মর্গে ময়নাতদন্ত সম্পন্ন করা হয়েছে।ডিমলা থানার ওসি সিরাজুল ইসলাম বলেন, মামলার এজাহার নামীয় আসামিদের গ্রেফতারের চেষ্টা অব্যাহত রয়েছে।",21/9/2020,country-news
"পঞ্চগড় এক্সপ্রেস ট্রেন লাইনচ্যুত, ৪ জেলার সঙ্গে রেলযোগাযোগ বন্ধ","দিনাজপুরের বিরামপুরে লাইনচ্যুত হয়েছে ঢাকাগামী পঞ্চগড় এক্সপ্রেস আন্তঃনগর ট্রেনের দুটি বগি। এতে হতাহতের কোনো ঘটনা না ঘটলেও শনিবার বিকাল সাড়ে ৪টা থেকে বন্ধ রয়েছে দিনাজপুরসহ উত্তরাঞ্চলের ৪টি জেলার সঙ্গে সারাদেশের রেল যোগাযোগ।



বিরামপুর রেলওয়ে স্টেশন মাষ্টার মো. মিজানুর রহমান জানান, শনিবার বিকালে পঞ্চগড় থেকে ঢাকাগামী আন্তঃনগর ট্রেন পঞ্চগড় এক্সপ্রেস ট্রেনটি বিকেল সাড়ে ৪টায় বিরামপুর উপজেলার ঢেলুপাড়া নামক স্থানে পৌঁছলে ট্রেনের ‘ঘ’ বগির পেছনের দুটি চাকা এবং ‘গ’ বগির সামনের দুটি চাকা লাইনচ্যুত হয়। তিনি জানান, ওই স্থানে রেললাইনের একটি ব্রিজ সংস্কারের কাজ চলায় আন্তঃনগর ট্রেনটির গতি কম ছিল। ফলে লাইনচ্যুত হলেও কোনো হতাহতের ঘটনা ঘটেনি। কিন্তু এই ঘটনার পর সারাদেশের সঙ্গে দিনাজপুর, ঠাকুরগাঁও, পঞ্চগড়, নীলফামারী জেলার রেলযোগাযোগ বন্ধ রয়েছে। স্টেশন মাস্টার মিজানুর রহমান আরও জানান, সন্ধ্যা ৬টা ৪২ মিনিটে পার্বতীপুর থেকে একটি রিলিফ ট্রেন ঘটনাস্থলে এসে লাইনচ্যুত বগিগুলো উদ্ধারের চেষ্টা চালাচ্ছে। উদ্ধারকাজ শেষ হলেই আবার ট্রেন চলাচল শুরু হবে। ",21/9/2020,country-news
"ইউএনও ওয়াহিদা ওএসডি, স্বামী স্বাস্থ্য মন্ত্রণালয়ে","দুর্বৃত্তদের হামলায় গুরুতর আহত দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমকে বদলি করে জনপ্রশাসন মন্ত্রণালয়ে বিশেষ ভারপ্রাপ্ত কর্মকর্তা (ওএসডি) করা হয়েছে। একই সঙ্গে রংপুরের পীরগঞ্জে ইউএনও হিসেবে কর্মরত তার স্বামী মো.মেসবাউল হোসেনকেও ঢাকায় স্বাস্থ্য মন্ত্রণালয়ের স্বাস্থ্য সেবা বিভাগের সিনিয়র সহকারী সচিব হিসেবে বদলি করা হয়েছে।



জনপ্রশাসন মন্ত্রণালয় গত বুধবার এক প্রজ্ঞাপনে এ তথ্য জানায়।গত ২ সেপ্টেম্বর গভীর রাতে দুর্বৃত্তরা ইউএনওর সরকারি বাসায় ঢুকে ওয়াহিদা খানম ও তাঁর বাবা ওমর আলীকে (৭০) হাতুড়ি দিয়ে পিটিয়ে গুরুতর আহত করে পালিয়ে যায়। বর্তমানে ঢাকার আগারগাঁওয়ে ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে ওয়াহিদা খানমের চিকিৎসা চলছে। এই ঘটনায় একাধিক ব্যক্তিকে আটক করা হলেও সর্বশেষ পুলিশের তদন্ত বলছে, ইউএনও ওয়াহিদা খানমের অফিসের চতুর্থ শ্রেণির এক কর্মচারী এই হামলা চালিয়েছেন। ওই কর্মচারীর নাম মো. রবিউল ইসলাম। তাঁকেও পুলিশ গ্রেপ্তার করেছে।ওয়াহিদা খানম ৩১ তম বিসিএসে প্রশাসন ক্যাডারের কর্মকর্তা। তার স্বামী মেসবাউল হোসেনও একই ব্যাচে একই ক্যাডারের কর্মকর্তা।",21/9/2020,country-news
রংপুর নগরীর নিম্নাঞ্চল প্লাবিত,"অবিরাম বৃষ্টিতে রংপুর মহানগরীর স্বাভাবিক জীবনযাত্রা অচল হয়ে পড়েছে। পানি জমে জলাবদ্ধতা সৃষ্টি হয়েছে নগরীর অনেক সড়কে। নগরীর নিম্নাঞ্চল ও বর্ধিত এলাকাসহ কমপক্ষে ৩০টি পাড়া-মহল্লার সড়ক তলিয়ে গেছে। অনেকের বাড়িতে পানি জমে সৃষ্টি হয়েছে জলাবদ্ধতা। এতে চরম দুর্ভোগে পড়েছেন নগরবাসী।



এছাড়া নগরীর গুরুত্বপূর্ণ সড়ক জাহাজ কোম্পানি থেকে শাপলা চত্বর, কেরানিপাড়া সড়ক, শাপলা-টার্মিনাল সড়ক, বঙ্গবন্ধু চত্বর থেকে ধাপবাজার সড়কসহ প্রায় ১৫টি সড়কের বিস্তীর্ণ এলাকাজুড়ে খানাখন্দের সৃষ্টি হয়েছে। এতে পানি জমে থাকায় চরম দুর্ভোগে পড়েছেন যানবাহন চালক ও পথচারীরা।রংপুর আবহাওয়া অফিসের সহকারী আবহাওয়াবিদ মোস্তাফিজুর রহমান জানান, বৃহস্পতিবার সকাল ৯টা পর্যন্ত ১০ ঘণ্টায় ১০২ মিলিমিটার বৃষ্টিপাত রেকর্ড করা হয়েছে।এদিকে বৃষ্টির সঙ্গে বজ পাতে জেলার তারাগঞ্জ উপজেলার কাছনা হাজিপাড়া গ্রামে সরুজ আলী নামের শিক্ষার্থী ও গঙ্গাচড়া উপজেলার চর চিলাখাল গ্রামে মশিউর রহমান নামে এক কৃষক মারা গেছেন।সরেজমিন দেখা গেছে, অবিরাম বৃষ্টির কারণে নগরীর মুলাটোল, কোতোয়ালি থানাসংলগ্ন সড়ক, বাবুখা, নিউ জুম্মাপাড়া, আলমনগর, দর্শনা, কলেজপাড়া, হাবিব নগর, মডার্ন মোড়সংলগ্ন এলাকা, চকবাজার ঈদগাহ পাড়া, মাহিগঞ্জ, খাসবাগ, বালাটারি, মনো গোপালসহ বিভিন্ন জায়গায় রাস্তা হাঁটু পানিতে তলিয়ে গেছে। এছাড়াও নগরীর বর্ধিত এলাকার তামপাট, হোসেন নগর, মেকুড়া, পানবাড়ি, মোগলেরবাগ, দমদমা, শেখপাড়া, বনগ্রাম, মানজাই, বড়বাড়ি, দামোদরপুর, উত্তম, কোবারু, চব্বিশ হাজারি, বাহার কাছনা, ময়নাকুটিসহ বিভিন্ন সড়কে পানি উঠেছে। অনেক জায়গায় সৃষ্টি হয়েছে জলাবদ্ধতা। এতে নগরবাসীর দুর্ভোগ আরও বেড়েছে। তাদের অভিযোগ, বৃষ্টি হলেই এসব এলাকার রাস্তা হাঁটু পানিতে তলিয়ে যায়। জলাবদ্ধতা দূর করতে সিটি কর্পোরেশনের কোনো উদ্যোগ নেই।তামপাট হোসেন নগর এলাকার হারুন-উর রশিদ সোহেল ও মিজানুর রহমানসহ বেশ কয়েকজন জানান, সিটি কর্পোরেশনের শেষ প্রান্তের মহল্লা হোসেন নগর। এই মহল্লাবাসী নাগরিক সুবিধা থেকে বঞ্চিত। একই রকম অভিযোগ রয়েছে প্রায় ২০ মহল্লাবাসীর। নগরীর কোনো সুফল পাননি এখনকার মানুষ। ড্রেনেজ ব্যবস্থা না থাকায় হোসেন নগর বাজারসহ বগুড়াপাড়া, হিন্দুপাড়া, মাঠের পাড়া, মেকুড়া, বসুনিয়াপাড়া, নতুন মুসলিমপাড়াসহ আশপাশের গ্রামগুলোর সড়ক ও বাড়িতে পানি জমে থাকে।নগরীর কোতোয়ালি থানাসংলগ্ন এলাকার মর্জিনা বেগম ও শামসুল হোসেন জানান, নগরীর গুরুত্বপূর্ণ সড়কটি সংস্কারের কোনো উদ্যোগ নেই। এমনিতেই বিভিন্ন জায়গায় গর্ত সৃষ্টি হয়ে পানি জমে থাকে, তার ওপর বৃষ্টি হলে হাঁটু পানিতে তলিয়ে যায়। ওই সড়ক দিয়ে চলাচলকারী হাজারও মানুষ চরম দুর্ভোগের শিকার হচ্ছেন।রংপুর সিটি মেয়র মোস্তাফিজার রহমান মোস্তফা জানান, নগরীর সব সড়ক সংস্কার ও নতুন করে নির্মাণকাজ চলছে। আগামী দু’মাসের মধ্যে আর কোনো জলাবদ্ধতা থাকবে না।মেয়রের এমন কথা মানতে নারাজ নগরবাসী। তাদের অভিযোগ, সিটি কর্পোরেশনের দায়িত্ব নেয়ার পর থেকে তিনি এমন প্রতিশ্রুতি দিয়ে আসছেন। কিন্তু কাজের কিছুই হচ্ছে না।",21/9/2020,country-news
ঠাকুরগাঁওয়ে সীমান্তে বাংলাদেশি কৃষকের লাশ,"ঠাকুরগাঁওয়ের বালিয়াডাঙ্গী উপজেলার কোটপাড়া সীমান্তের জিরো লাইনের একটি ব্রিজের নিচে আবদুল আলীম আদু (২৭) নামে বাংলাদেশি এক কৃষকের ক্ষতবিক্ষত লাশ দেখতে পেয়েছেন স্থানীয়রা। লাশ ফিরে পেতে বিজিবির কাছে আবেদন করেছে মৃতের পরিবার।



আমজানখোর ইউনিয়ন পরিষদের (ইউপি) চেয়ারম্যান মো. আকালু বলেন, আলীম আমার ইউনিয়নের হরিণমারী যুগীহার গ্রামের ইজাবুল হকের ছেলে।শুক্রবার সকালে মৃতের পরিবার জানতে পারে, হরিণমারী কোটপাড়া বিজিবির সীমান্ত ফাঁড়ির বিপরীতে ভারতের সোনামতি বিএসএফ চৌকির অদূরে মইডাঙ্গা এলাকার একটি ব্রিজের নিচে আলীমের লাশ পড়ে রয়েছে। আলীমের ছোটভাই জয়নাল জানান, বৃহস্পতিবার সন্ধ্যার পর তিনি বাড়ি থেকে বের হয়ে আর ফেরেননি। পরিবারের দাবি, বিএসএফ পাথর ছুড়ে ও পিটিয়ে তাকে হত্যা করেছে।আমজানখোর ইউনিয়ন পরিষদের ৫ নং ওয়ার্ড মেম্বার আতাবুল ইসলাম জানান, মৃত আলীম তার গ্রামের বাসিন্দা। তার লাশ পাওয়ার জন্য পরিবারের পক্ষ থেকে জয়নাল আবেদীন বালিয়াডাঙ্গী কোটপাড়া বিজিবি ক্যাম্পের কমান্ডারের কাছে লিখিত আবেদন করেছেন।ঠাকুরগাঁও-৫০ বিজিবির অধিনায়ক লেফটেন্যান্ট কর্নেল সহিদুল ইসলাম বলেন, এ বিষয়টি এখন প্রক্রিয়াধীন।৯ দিন আগে এই উপজেলার আমজানখোর ইউনিয়নের চড়ইগেদী গ্রামের আবদুল হকের ছেলে শরিফুল ইসলামকেও গুলি করে হত্যা করেছে ভারতীয় সীমান্তরক্ষী বাহিনীর (বিএসএফ) বড়বিল্লা সীমান্ত চৌকির সদস্যরা।",21/9/2020,country-news
আলমারিতে লাখ লাখ টাকা থাকার কথা জানতেন রবিউল,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের বাসার আলমারিতে লাখ লাখ টাকা থাকার কথা জানতেন মালী রবিউল ইসলাম। তাই টাকা চুরি করতেই তিনি ইউএনওর বাসায় যান এবং উদ্ভূত পরিস্থিতিতে ইউএনও ও তার বাবার ওপর হামলা করেন। তদন্ত সংশ্লিষ্ট সূত্রে এসব তথ্য জানা গেছে।



রবিউল জুয়ায় আসক্ত। কয়েক মাস আগে জুয়ার নেশায় ইউএনওর বাসা থেকে ১৬ হাজার টাকা চুরি করেন। এ টাকা ফেরত পাওয়ার পর ইউএনও ওয়াহিদা খানম তাকে হুমকি দিয়ে বলেন, ‘৬০ হাজার টাকা না দিলে তোমার নামে জেলা প্রশাসক (ডিসি) কার্যালয়ে অভিযোগ দেয়া হবে। তখন তোমার চাকরি থাকবে না।’ চাকরি রক্ষার জন্য ধার-দেনা করে রবিউল তাকে ৫০ হাজার টাকা দেন। কিন্তু তার আগেই ওয়াহিদা ডিসি অফিসে রবিউলের নামে অভিযোগ দেন। অভিযোগের তদন্ত শেষে ডিসি অফিস থেকে রবিউলকে সাময়িক বরখাস্ত করা হয়।সূত্র জানায়, চাকরি থেকে সাময়িক বরখাস্ত হওয়ার পর রবিউলের বেতন বেসিকের অর্ধেক হয়ে যায়। পাওনাদারদের চাপ ও জুয়া খেলতে না পারায় রবিউল মানসিক অস্বস্তিতে পড়ে যান। এরপর ইউএনওর বাসায় চুরির পরিকল্পনা করেন। ২ সেপ্টেম্বর রাতে ওয়াহিদা খানমের রুমে ঢুকে তিনি ওয়্যারড্রবের ওপর থাকা ভ্যানেটিব্যাগ থেকে ৫০ হাজার টাকা চুরি করেন।এ সময় ইউএনওর তিন বছর বয়সী সন্তান কান্নাকাটি শুরু করলে ইউএনও জেগে যান। রবিউলকে তিনি চিনে ফেলেন। তখন ইউএনওর মাথায় হাতুড়ি দিয়ে তিনি আঘাত করেন। এতে ওয়াহিদা জ্ঞান হারিয়ে ফেলেন। এরপর ওয়াহিদার বাবা ওমর আলী শেখের কাছে গিয়ে আলমারির চাবি চান রবিউল। ওমর আলী চাবি দিতে রাজি না হলে তাকেও হাতুড়ি দিয়ে একের পর এক আঘাত করেন তিনি।একপর্যায়ে ইউএনওর শিশুসন্তানকে মেরে ফেলার হুমকি দিলে ওমর আলী তাকে চাবির গোছা দেন। কিন্তু অনেকগুলো চাবি থাকায় রবিউল বুঝতে পারছিলেন না, আলমারির চাবি কোনটি। রবিউল অনেক চেষ্টা করেও আলমারি খুলতে না পেরে একপর্যায়ে চাবির রিং নিয়ে পালিয়ে যান। তাকে গ্রেফতারের পর তার দেখানো তথ্যমতে চাবির গোছা উদ্ধার করা হয়।সূত্র জানায়, ১৬১ ধারায় রবিউল পুলিশের কাছে সব খুলে বলেছে। ঘটনার দিন রাত ২টার দিকে রবিউল প্রথম দফায় ইউএনওর বাসায় প্রবেশের চেষ্টা করে ব্যর্থ হন। এরপর রাত সাড়ে ৩টার দিকে দ্বিতীয়বার চেষ্টায় সফল হন। ইউএনওর প্রতি ক্ষোভ এবং টাকা চুরি করতেই রবিউল এ হামলা করেছেন।জবানবন্দি রেকর্ড করাতে তাকে বৃহস্পতিবার আদালতে হাজির করা হয়। কিন্তু শেষ পর্যন্ত জবানবন্দি রেকর্ড না করে ফের রিমান্ডে নেয়া হয়। তবে দ্বিতীয় দফায় রিমান্ড শেষে রবিউল আদালতে জবানবন্দি দেবেন বলে সূত্র নিশ্চিত করেছে। এ ক্ষেত্রে জবানবন্দিতে চুরির উদ্দেশ্যের বিষয়টি উল্লেখ নাও থাকতে পারে।রোববার নির্বাহী ম্যাজিস্ট্রেট শাহানুর রহমান, ঘোড়াঘাট থানার ওসি আজিম উদ্দিন, পরিদর্শক (তদন্ত) মমিনুল ইসলাম ও মামলার বাদী ওয়াহিদা খানমের ভাই শেখ ফরিদ উদ্দিনসহ সংশ্লিষ্টরা ইউএনওর বাসার আলমারি খুলে ৪০ লাখ টাকা, পাঁচ হাজার মার্কিন ডলার, স্বর্ণালংকার, ব্যাংকের চেক, জমির রসিদ ও দলিলপত্র পান। এগুলো জব্দ না দেখিয়ে নির্বাহী ম্যাজিস্ট্রেটের উপস্থিতিতে মামলার বাদী শেখ ফরিদ উদ্দিনের হাতে তুলে দেয়া হয়। আলমারিতে প্রাপ্ত ৪০ লাখ টাকার সবই এক হাজার টাকার নোট এবং ৪০টি বান্ডিল ছিল বলে জানা গেছে।পুলিশের রংপুর রেঞ্জের ডিআইজি দেবদাস ভট্টাচার্য যুগান্তরকে বলেন, ইউএনওর ওপর হামলার ঘটনায় র‌্যাব তিনজনকে গ্রেফতার করেছিল। আমরা দু’জনকে গ্রেফতার করেছি। এই পাঁচজনের মধ্যে এখন পর্যন্ত রবিউলের সংশ্লিষ্টতার প্রমাণ পাওয়া গেছে। বাকি চারজনের কোনো সংশ্লিষ্টতা পাওয়া যায়নি। তাই আমরা রবিউলের জবানবন্দি নেয়ার চেষ্টা করছি। তার জবানবন্দি পাওয়ার পর এ বিষয়ে বিস্তারিত বলা যাবে।তিনি আরও জানান, তদন্তের স্বার্থে যেসব আলামত জব্দ করা দরকার, সেগুলো জব্দ করেছি। আলমারিতে কী ছিল না-ছিল, তা আমাদের তদন্তের বিষয় না। তাই আলমারি থেকে পাওয়া কোনো জিনিস জব্দ করা হয়নি।সূত্র জানায়, ওয়াহিদা খানম ঘোড়াঘাট উপজেলা নির্বাহী কর্মকর্তা হলেও সহকারী কমিশনারের (ভূমি) অতিরিক্ত দায়িত্বে ছিলেন। জেলা প্রশাসকের কার্যালয়ে কয়েকজন নির্বাহী ম্যাজিস্ট্রেট (সহকারী কমিশনার, ভূমি পদমর্যাদার) রয়েছেন। তাদের মধ্য থেকে একাধিকবার ঘোড়াঘাটের সহকারী কমিশনার (ভূমি) পদে পদায়নের উদ্যোগ নেয়া হলেও ইউএনও তা ঠেকিয়ে দেন বলে পুলিশের গোয়েন্দা প্রতিবেদনে উঠে এসেছে।২ সেপ্টেম্বর রাতে ইউএনও ওয়াহিদা খানমের সরকারি বাসায় হামলার ঘটনা ঘটে। পরদিন সকালে আশঙ্কাজনক অবস্থায় তাদের উদ্ধার করে হাসপাতালে ভর্র্তি করা হয়। এ ঘটনা দেশজুড়ে ব্যাপক আলোড়ন সৃষ্টি করে। র‌্যাব-পুলিশের অভিযানে এ পর্যন্ত পাঁচজনকে গ্রেফতার করা হয়। তারা হলেন : আসাদুল ইসলাম (বহিষ্কৃত যুবলীগ নেতা), নজরুল ইসলাম (রংমিস্ত্রি), সান্টু কুমার দাস (স্থানীয়), নৈশপ্রহরী নাজিম হোসেন পলাশ ও মালী রবিউল ইসলাম। তাদের মধ্যে আসাদুল, নজরুল ও সান্টুকে সাত দিনের রিমান্ড শেষে কারাগারে পাঠানো হয়েছে।১২ সেপ্টেম্বর রবিউলকে গ্রেফতারের পর ছয় দিনের রিমান্ড শেষে বৃহস্পতিবার ফের তিন দিনের রিমান্ডে নিয়েছে পুলিশ। গ্রেফতারের পর র‌্যাবের কাছে আসাদুল প্রাথমিকভাবে ঘটনার দায় স্বীকার করেছেন। চুরির জন্য বাসায় গিয়েছিলেন বলে র‌্যাবকে জানিয়েছেন। চুরির জন্য হামলা-এ বিষয়টি মেনে নিতে পারেনি প্রশাসন বিভাগের কর্মকর্তারা। র‌্যাবের ওই দাবির বিরুদ্ধে সংবাদ সম্মেলনও করা হয়।",21/9/2020,country-news
ছেঁড়া বস্তা সরবরাহ করে ২ কোটি টাকা আত্মসাৎ,"রংপুর অঞ্চলের সরকারি খাদ্যগুদামে নতুন বস্তা সরবরাহের পরিবর্তে অতি নিম্নমানের ছেঁড়া বস্তা দিয়ে প্রায় দুই কোটি টাকা আত্মসাৎ করা হয়েছে।



কেন্দ্রীয়ভাবে খাদ্য অধিদফতরের অসাধু কর্মকর্তাদের একটি চক্র এ দুর্নীতির সঙ্গে জড়িত বলে প্রাথমিক অনুসন্ধানে জানা গেছে।সম্প্রতি নীলফামারীর খাদ্যগুদামে নিম্নমানের ছেঁড়াফাটা বস্তা সরবরাহ করা হলে সেখানকার এক খাদ্য কর্মকর্তা তা গ্রহণ না করে ফেরত পাঠালে বিষয়টি জানাজানি হয়ে যায়।এভাবে রংপুর অঞ্চলের বিভিন্ন খাদ্যগুদামে প্রায় ৭ লাখ বস্তা সরবরাহ করা হয়েছে। এ নিয়ে খাদ্য বিভাগের রংপুরে অঞ্চলে তোলপাড় শুরু হয়েছে। কেন্দ্রীয়ভাবে খাদ্য অধিদফতরের ওই দরপত্রে ৩০ কেজি ধারণক্ষমতার প্রতি বস্তা ৫৩ টাকা, আর ৫০ কেজি ধারণক্ষমতার প্রতি বস্তা ৭৩ টাকা নির্ধারণ করা হয়; যা খোলা বাজারে যথাক্রমে ১০-১২ টাকায় পাওয়া যাচ্ছে।কুড়িগ্রাম জেলা খাদ্য নিয়ন্ত্রকের এক গোপন পত্র থেকে জানা যায়, ওই বস্তাগুলো নাটোর জুট মিলস ও বিভিন্ন নামের সরবরাহকারী প্রতিষ্ঠান কর্তৃক রংপুর অঞ্চল গুদামের আওতায় দিনাজপুর, ঠাকুরগাঁও, পঞ্চগড়, নীলফামারী, কুড়িগ্রাম, গাইবান্ধা, লালমনিরহাট ও রংপুর খাদ্যগুদামে সরবরাহ করা হয়েছে। অনুসন্ধানে জানা যায়, আঞ্চলিক খাদ্য বিভাগ রংপুরের স্মারক নং ১৯২০ (০৮/০৯/২০২০) মোতাবেক নীলফামারী সদর এলএসডিতে ১ লাখ পিস ৩০ কেজি ধারণক্ষমতা খালি বস্তা চলাচলের সূচি জারি করেন। যার প্রোগ্রাম নং-২১/ডিআরটিসি।ওই চলাচল সূচির আওতায় নীলফামারী সদর এলএসডিতে ১৩ সেপ্টেম্বর খালি বস্তার ৪টি ট্রাক প্রবেশ করে। নীলফামারী জেলার খাদ্য নিয়ন্ত্রক নাজমুল হকসহ অন্য কর্মকর্তাদের উপস্থিতিতে বস্তাগুলো যাচাইকালে চরম ত্রুটি পাওয়া যায়।বস্তাগুলো বিভিন্ন এলএসডিতে ব্যবহৃত। এগুলো ২০১৫-১৬ সালের, ছেঁড়াফাটা ও সেলাই করা। কিছু বস্তায় ৫-৬ বছর আগের মহিলা বিষয়ক দফতরের বিভিন্ন খাতে ব্যবহৃত ও বিলি বিতরণের স্টেনসিল রয়েছে।বস্তাগুলো উল্টানো ও ক্যালেন্ডার করা। এ কারণে নীলফামারী সদর খাদ্যগুদাম কর্মকর্তা শাহ মোহাম্মদ শাহেদুর রহমান ব্যবহার অযোগ্য বস্তাগুলো কুড়িগ্রাম সদর এলএসডিতে পাঠিয়ে দেন।সূত্র জানায়, কেন্দ্রীয়ভাবে খাদ্য অধিদফতরের পক্ষ থেকে কুড়িগ্রাম সদর এলএসডিতে ৭ লাখ বস্তা সরবরাহ করা হয়।কোম্পানিগুলো বিভিন্ন খাতের ব্যবহৃত বস্তা খোলা বাজার থেকে ১০-১২ টাকা দরে ক্রয় করে তা উল্টিয়ে স্টেনসিল ব্যবহার ও ক্যালেন্ডার করে পুনরায় নতুন বস্তা দেখিয়ে চালিয়ে যাচ্ছে। বিষয়টি জানার পরও রংপুর আঞ্চলিক খাদ্য নিয়ন্ত্রক আবদুস সালাম কোনো ব্যবস্থা গ্রহণ করেননি। শুধু তাই নয়, তিনি ওই নিম্নমানের বস্তাগুলো বিভিন্ন খাদ্যগুদামে গ্রহণ করতে বাধ্য করেছেন।মোটা অঙ্কের অর্থের বিনিময়ে কোম্পানিগুলোর কাছ থেকে নতুন বস্তার পরিবর্তে পুরাতন ছেঁড়াফাটা রিপেয়ারিং বস্তা গ্রহণ করতে বাধ্য করা হয়।এক হিসাবে দেখা গেছে, দরপত্র অনুযায়ী নতুন বস্তার নামে পুরাতন বস্তা সরবরাহ করে সরকারের প্রায় ২ কোটি টাকা আত্মসাৎ করা হয়েছে। অভিযোগের বিষয়ে জানতে চাইলে আবদুস সালাম বলেন, কুড়িগ্রামের বস্তাগুলো পরিদর্শন করেছি সেখানে নিম্নমানের বস্তা ছিল না।নীলফামারী ১ লাখ পিস বস্তা ফেরত পাঠানো প্রসঙ্গে বলেন, বিষয়টি তদন্ত করা হচ্ছে। এক প্রশ্নের উত্তরে তিনি বলেন, খালি বস্তাগুলো ঢাকা থেকে পাঠানো হয়েছিল সেখানে আমার কিছু করার নেই।এ ব্যাপারে কুড়িগ্রাম জেলা খাদ্য নিয়ন্ত্রক মিজানুর রহমান বলেন, নীলফামারীতে কোনো খারাপ বস্তা দেয়া হয়নি। খাদ্য বিভাগের দুটি গ্রুপের দ্বন্দ্বের কারণে বস্তাগুলো ফেরত পাঠানো হয়েছে।
",21/9/2020,country-news
বাসরঘরে কিশোরী নববধূর লাশ,"নীলফামারীর কিশোরগঞ্জে বাসরঘর থেকে রিংকি আক্তার (১৪) নামে এক নববধূর ঝুলন্ত লাশ উদ্ধার করেছে পুলিশ।



বৃহস্পতিবার সন্ধ্যায় পুলিশ তার ঝুলন্ত লাশ উদ্ধার করে শুক্রবার সকালে মর্গে পাঠিয়েছে। চাঁদখানা ইউনিয়নের ৩নং ওয়ার্ডের পসারিপাড়া গ্রামে ঘটনাটি ঘটেছে।নিহত রিংকি আক্তার ওই ইউনিয়নের বোটপাড়া গ্রামের রাজু মিয়ার মেয়ে এবং চাঁদখানা স্কুলের ৮ম শ্রেণির ছাত্রী ছিল।পুলিশ ও এলাকাবাসী সূত্রে জানা যায়, শিশুকাল থেকে রিংকি তার নানা সাহাদতের বাড়িতে ছিলেন। সেখানে থেকেই চাঁদখানা মাধ্যমিক স্কুলে সে পড়াশুনা করত। পরিবারের লোকজন ১৫ আগস্ট তার অসম্মতিতে নীলফামারীর চাপড়া এলাকার সাইদুলের ছেলে লাজু মিয়ার সঙ্গে তার বিয়ে দেয়।বুধবার রাতের খাবার শেষে পরিবারের লোকজন নবদম্পতিকে বাসরঘরের ব্যবস্থা করে দেন। গভীর রাতে রিংকি আক্তারের ঝুলন্ত লাশ দেখতে পায় পরিবারের সদস্যরা। পরে বৃহস্পতিবার সন্ধ্যায় পুলিশ এসে তার লাশ উদ্ধার করে।কিশোরগঞ্জ থানার ওসি আব্দুল আউয়াল জানান, এ ঘটনায় ইউডি মামলা হয়েছে। লাশ মর্গে পাঠানো হয়েছে। রিপোর্টে মৃত্যুর কারণ যাবে। তখন আইনানুগ ব্যবস্থা নেয়া হবে।",21/9/2020,country-news
অবিরাম বৃষ্টিতে তলিয়ে গেছে রংপুর নগরীর ৩০ পাড়া-মহল্লা,"অবিরাম বৃষ্টিতে রংপুর মহানগরীর স্বাভাবিক জীবনযাত্রা অচল হয়ে পড়েছে। নগরীর অনেক সড়কে পানি জমে জলাবদ্ধতা সৃষ্টি হয়েছে। নগরীর নিম্নাঞ্চল ও বর্ধিত এলাকাসহ কমপক্ষে ৩০টি পাড়া-মহল্লার সড়ক তলিয়ে গেছে। অনেকের বাসা-বাড়িতে পানি জমে সৃষ্টি হয়েছে জলাবদ্ধতা। এতে চরম দুর্ভোগে পড়েছেন নগরবাসী।



এছাড়া নগরীর গুরুত্বপুর্ণ সড়ক জাহাজ কোম্পানি থেকে শাপলা চত্বর, কোরনীপাড়া সড়ক, শাপলা-টার্মিনাল সড়ক, বঙ্গবন্ধু চত্বর থেকে ধাপ বাজার সড়কসহ প্রায় ১৫টি সড়কের বিস্তীর্ণ এলাকাজুড়ে খানাখন্দের সৃষ্টি হয়েছে। এ কারণে পানি জমে থাকছে। এতে করে চরম দুর্ভোগে পড়েছেন যানবাহন চালকসহ পথচারীরা।রংপুর আবহাওয়া অফিসের সহকারী আবহাওয়াবিদ মোস্তাফিজুর রহমান জানান, বৃহস্পতিবার সকাল ৯টা পর্যন্ত ১০ ঘণ্টায় ১০২ মিলিমিটার বৃষ্টিপাত রেকর্ড করা হয়েছে।এদিকে বৃষ্টির সঙ্গে বজ্রপাতে জেলার তারাগঞ্জ উপজেলার কাছনা হাজিপাড়া গ্রামে সরুজ আলী নামের শিক্ষার্থী ও গঙ্গাচড়া উপজেলার চর চিলাখাল গ্রামে মশিউর রহমান নামে এক কৃষক মারা গেছেন।সরেজমিনে দেখা গেছে, অবিরাম বৃষ্টির কারণে নগরীর মুলাটোল, কোতয়ালি থানা সংলগ্ন সড়ক, মুলাটোল, বাবুখা, নিউ জুম্মাপাড়া, আলমনগর, দর্শনা, কলেজপাড়া, হাবিব নগর, মর্ডান মোড় সংলগ্ন এলাকা, চকবাজার ঈদগাহপাড়া, মাহিগঞ্জ, খাসবাগ, বালাটারি, মনো গোপালসহ বিভিন্ন স্থানে রাস্তা হাঁটু পানিতে তলিয়ে গেছে। এছাড়া নগরীর বর্ধিত এলাকার তামপাট, হোসেন নগর, মেকুড়া, পানবাড়ি, মোগলেরবাগ, দমদমা, শেখপাড়া, বনগ্রাম, মানজাই, বড়বাড়ি , দামোদরপুর, উত্তম, কোবারু, চব্বিশ হাজারি, বাহার কাছনা, গুলার বুদাই, ময়নাকুটিসহ বিভিন্ন সড়কে পানি উঠেছে। ৩০টির বেশি পাড়া-মহল্লা তলিয়ে গেছে। অনেক স্থানে জলাবদ্ধতা সৃষ্টি হয়েছে। ফলে নগরবাসীর দুর্ভোগ আরও বেড়েছে।নগরীর নিউ জুম্মাপাড়ার আজিজুল হক ও জয়নব বিবি জানান, এলাকায় বৃষ্টি হলেই রাস্তা হাঁটু পানিতে তলিয়ে যায়। জলাবদ্ধতা নিরসনে সিটি কর্পোরেশনের কোনো উদ্যোগ নেই।তামপাট হোসেন নগর এলাকার হারুন-উর রশিদ সোহেল ও মিজানুর রহমানসহ বেশ কয়েকজন জানান, সিটি কর্পোরেশনের শেষ প্রান্তের মহল্লা হোসেন নগর। এই মহল্লাবাসী সকল নাগরিক সুবিধা থেকে বঞ্চিত। একই রকম অভিযোগ প্রায় ২০টি মহল্লাবাসীর। সিটির কোনো সুফল পাননি এখানকার মানুষ। ড্রেনেজ ব্যবস্থা না থাকায় হোসেননগর বাজারসহ বগুড়াপাড়া, হিন্দুপাড়া, মাঠের পাড়া, মেকুড়া, বসুনিয়াপাড়া, নতুন মুসলিমপাড়াসহ আশপাশের গ্রামগুলোর সড়ক-বাড়িতে পানি জমে থাকে। সামান্য বৃষ্টিতে জলাবদ্ধতা চিত্র তাদের নিত্য সঙ্গী।নগরীর কোতয়ালি থানা সংলগ্ন এলাকার মর্জিনা বেগম ও শামসুল হোসেন। তারা জানান, নগরীর গুরুত্বপূর্ণ সড়কটি সংস্কারের কোনো উদ্যোগ নেই। এমনিতেই বিভিন্ন স্থানে গর্ত সৃষ্টি হয়ে পানি জমে থাকে, তার ওপর বৃষ্টি হলে হাঁটু পানিতে তলিয়ে যায়। ওই সড়ক দিয়ে চলাচলকারী হাজারো মানুষ চরম দুর্ভোগের শিকার হচ্ছে।তবে রংপুর সিটি মেয়র মোস্তাফিজার রহমান মোস্তফা বলেন, নগরীর সব সড়ক সংস্কার ও নতুন করে নির্মাণকাজ চলছে। আগামী দু’মাসের মধ্যে আর কোনো জলাবদ্ধতা থাকবে না।
",21/9/2020,country-news
বালিয়াডাঙ্গী সীমান্তে বাংলাদেশি কৃষকের লাশ,"ঠাকুরগাঁওয়ের বালিয়াডাঙ্গী উপজেলার কোটপাড়া সীমান্তের জিরো লাইনের একটি ব্রিজের নিচে আব্দুল আলীম আদু (২৭) নামে বাংলাদেশি এক কৃষকের মরদেহ দেখতে পেয়েছেন স্থানীয়রা।

আমজানখোর ইউনিয়ন পরিষদের চেয়ারম্যান মো. আকালু বলেন, মৃত ব্যক্তি তার ইউনিয়নের হরিণমারী যুগীহার গ্রামের ইজাবুল হকের ছেলে।



শুক্রবার সকালে তার পরিবার জানতে পারে, হরিণমারী কোটপাড়া বিজিবির সীমান্ত ফাড়িঁর বিপরীতে, ভারতের সোনামতি বিএসএফ চৌকির অদুরে মইডাঙ্গা এলাকার একটি ব্রিজের নিচে আলীমের মরদেহ পড়ে রয়েছে। আব্দুল আলীমের ছোট ভাই জয়নাল জানান, বৃহস্পতিবার সন্ধ্যার পর তিনি বাড়ি থেকে বের হলে আর বাড়িতে ফিরেননি। পরিবারের দাবি, তাকে বিএসএফ হত্যা করেছে। আমজানখোর ইউনিয়ন পরিষদের ৫নং ওয়ার্ড মেম্বার আতাবুল ইসলাম এই তথ্য নিশ্চিত করে বলেন, আব্দুল আলীম তার গ্রামের বাসিন্দা।বালিয়াডাঙ্গী থানার ওসি হাবিবুল হক প্রধান বলেন, এ বিষয়ে বিজিবির কাছ থেকে কোনো তথ্য জানানো হয়নি পুলিশকে। ঠাকুরগাঁও-৫০ বিজিবির অধিনায়ক লেফটেন্যান্ট কর্নেল সহিদুল ইসলাম জানান, এ বিষয়টি এখনও তিনি নিশ্চিত না।নয়দিন আগে আমজানখোর ইউনিয়নের চড়ইগেদী গ্রামের আব্দুল হকের ছেলে শরিফুল ইসলামকে গুলি করে হত্যা করে ভারতী সীমান্তরক্ষী বাহিনীর (বিএসএফ) বড়বিল্লা সীমান্ত চৌকির সদস্যরা।
",21/9/2020,country-news
"ফ্যানে ঝুলছিল বড় বোন, মেঝেতে ছোট বোনের লাশ","রংপুর নগরীর গনেশপুর মহল্লায় বাসা থেকে দুই বোনের লাশ উদ্ধার করেছে পুলিশ। শুক্রবার দুপুর দেড়টার দিকে সুমাইয়া আখতার মীম নামে একজনের লাশ ঘরের সিলিং ফ্যানের সঙ্গে ঝুলন্ত অবস্থায় এবং অন্য ঘর থেকে জান্নাতুল মাওয়া নামে অপর জনের লাশ উদ্ধার করা হয়।



রংপুর মেট্রোপলিটন পুলিশের কোতোয়ালী থানার ওসি আব্দুর রশিদ ওই জোড়া লাশ উদ্ধার করার বিষয়টি নিশ্চিত করলেও মৃত্যুর কারণ জানাতে পারেননি। তারা দু’জনেই স্কুলছাত্রী ছিল।পুলিশ ও এলাকাবাসী জানায়, নগরীর গনেশপুর এলাকার মমিনুল ইসলামের মেয়ে জান্নাতুল মাওয়া নবম শ্রেণির ছাত্রী এবং সুমাইয়া আখতার মীম এসএসসি পরীক্ষা দিয়েছে। তারা দু'জন চাচাতো জেঠাতো বোন। শুক্রবার দুপুর দেড়টার দিকে সুমাইয়া আখতার মীমকে তার ঘরের মধ্যে সিলিং ফ্যানের সঙ্গে ওড়না পেঁচানো ঝুলন্ত অবস্থায় ও অন্যদিকে জান্নাতুল মাওয়াকে অন্যঘরে মৃত অবস্থায় পড়ে থাকতে দেখে প্রতিবেশীরা ট্রিপল নাইনে ফোন করে জানায়। এরপর পুলিশ এসে তাদের দু’বোনের লাশ উদ্ধার করে।পুলিশ জানায়, জান্নাতুল মাওয়ার গলায় ব্লেড দিয়ে আঘাতের চিহ্ন পাওয়া গেছে। তবে কেন কিভাবে তারা আত্মহত্যা করল বা কেউ তাদের হত্যা করেছে কিনা তাৎক্ষণিকভাবে তা নিশ্চিত করে জানাতে পারেনি পুলিশ। ঘটনার সময় বাবা-মা কুড়িগ্রামের উলিপুরে বেড়াতে গিয়েছিলেন বলে জানা গেছে। খবর পেয়ে মেট্রোপলিটন পুলিশের ডেপুটি পুলিশ কমিশনার মারুফ আহাম্মেদের নেতৃত্বে ঊর্ধ্বতন কর্মকর্তারা ঘটনাস্থলে এসে ঘটনা উদঘাটন করার চেষ্টা করেন। বিকাল সাড়ে ৪টার দিকে দু’বোনের লাশ রংপুর মেডিকেল কলেজে ময়নাতদন্তের জন্য নিয়ে যাওয়া হয়েছে। ডেপুটি পুলিশ কমিশনার মারুফ আহাম্মেদ সাংবাদিকদের বলেন, আমরা হত্যার প্রকৃত কারণ উদঘাটনের চেষ্টা করছি। প্রয়োজনীয় সব আলামত সংগ্রহ করা হয়েছে। ময়নাতদন্ত প্রতিবেদন পাওয়া গেলে বিস্তারিত বলা যাবে।",21/9/2020,country-news
ইউএনও ওয়াহিদার ওপর হামলার দায় স্বীকার রবিউলের,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের ওপর হামলার দায় স্বীকার করে আদালতে স্বীকারোক্তিমূলক জবানবন্দি দিয়েছেন আসামি রবিউল ইসলাম।



এ মামলায় দ্বিতীয় দফা তিনদিনের রিমান্ড শেষে রোববার দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে তিনি এ জবানবন্দি দেন।এর আগে সকাল ১০টায় রবিউল ইসলামকে আদালতে হাজির করা হয়। এসময় আদালত প্রাঙ্গণে অতিরিক্ত পুলিশ মোতায়েন করা হয়।মামলার তদন্তকারী কর্মকর্তা ইমাম জাফর জানান, আসামি রবিউলকে দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে হাজির করা হয়। আদালতে রবিউল ইউএনওর ওপর হামলার দায় স্বীকার করেছেন। ১৬৪ ধারায় দেয়া সেই জবানবন্দি রেকর্ড করা হয়েছে।তিনি আরও জানান, জবানবন্দিতে এ ঘটনা সে একাই ঘটিয়েছে বলে স্বীকার করেছে রবিউল।

এর আগে গত বৃহস্পতিবার ৬ দিনের রিমান্ড শেষে রবিউলকে আদালতে হাজির করে আবার তিনদিনের রিমান্ডে নেয় গোয়েন্দা পুলিশ (ডিবি)।উল্লেখ্য, ইউএনও ওয়াহিদা খানমের ওপর হামলার ঘটনায় মোট ৫ জনকে গ্রেফতার দেখানো হয়েছে। এর মধ্যে রবিউল ছাড়া বাকি চারজন জেল হাজতে রয়েছেন।",21/9/2020,country-news
"পঞ্চগড় এক্সপ্রেস ট্রেন লাইনচ্যুত, ৪ জেলার সঙ্গে রেলযোগাযোগ বন্ধ","দিনাজপুরের বিরামপুরে লাইনচ্যুত হয়েছে ঢাকাগামী পঞ্চগড় এক্সপ্রেস আন্তঃনগর ট্রেনের দুটি বগি। এতে হতাহতের কোনো ঘটনা না ঘটলেও শনিবার বিকাল সাড়ে ৪টা থেকে বন্ধ রয়েছে দিনাজপুরসহ উত্তরাঞ্চলের ৪টি জেলার সঙ্গে সারাদেশের রেল যোগাযোগ।



বিরামপুর রেলওয়ে স্টেশন মাষ্টার মো. মিজানুর রহমান জানান, শনিবার বিকালে পঞ্চগড় থেকে ঢাকাগামী আন্তঃনগর ট্রেন পঞ্চগড় এক্সপ্রেস ট্রেনটি বিকেল সাড়ে ৪টায় বিরামপুর উপজেলার ঢেলুপাড়া নামক স্থানে পৌঁছলে ট্রেনের ‘ঘ’ বগির পেছনের দুটি চাকা এবং ‘গ’ বগির সামনের দুটি চাকা লাইনচ্যুত হয়। তিনি জানান, ওই স্থানে রেললাইনের একটি ব্রিজ সংস্কারের কাজ চলায় আন্তঃনগর ট্রেনটির গতি কম ছিল। ফলে লাইনচ্যুত হলেও কোনো হতাহতের ঘটনা ঘটেনি। কিন্তু এই ঘটনার পর সারাদেশের সঙ্গে দিনাজপুর, ঠাকুরগাঁও, পঞ্চগড়, নীলফামারী জেলার রেলযোগাযোগ বন্ধ রয়েছে। স্টেশন মাস্টার মিজানুর রহমান আরও জানান, সন্ধ্যা ৬টা ৪২ মিনিটে পার্বতীপুর থেকে একটি রিলিফ ট্রেন ঘটনাস্থলে এসে লাইনচ্যুত বগিগুলো উদ্ধারের চেষ্টা চালাচ্ছে। উদ্ধারকাজ শেষ হলেই আবার ট্রেন চলাচল শুরু হবে। ",21/9/2020,country-news
"ইউএনও ওয়াহিদা ওএসডি, স্বামী স্বাস্থ্য মন্ত্রণালয়ে","দুর্বৃত্তদের হামলায় গুরুতর আহত দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমকে বদলি করে জনপ্রশাসন মন্ত্রণালয়ে বিশেষ ভারপ্রাপ্ত কর্মকর্তা (ওএসডি) করা হয়েছে। একই সঙ্গে রংপুরের পীরগঞ্জে ইউএনও হিসেবে কর্মরত তার স্বামী মো.মেসবাউল হোসেনকেও ঢাকায় স্বাস্থ্য মন্ত্রণালয়ের স্বাস্থ্য সেবা বিভাগের সিনিয়র সহকারী সচিব হিসেবে বদলি করা হয়েছে।



জনপ্রশাসন মন্ত্রণালয় গত বুধবার এক প্রজ্ঞাপনে এ তথ্য জানায়।গত ২ সেপ্টেম্বর গভীর রাতে দুর্বৃত্তরা ইউএনওর সরকারি বাসায় ঢুকে ওয়াহিদা খানম ও তাঁর বাবা ওমর আলীকে (৭০) হাতুড়ি দিয়ে পিটিয়ে গুরুতর আহত করে পালিয়ে যায়। বর্তমানে ঢাকার আগারগাঁওয়ে ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে ওয়াহিদা খানমের চিকিৎসা চলছে। এই ঘটনায় একাধিক ব্যক্তিকে আটক করা হলেও সর্বশেষ পুলিশের তদন্ত বলছে, ইউএনও ওয়াহিদা খানমের অফিসের চতুর্থ শ্রেণির এক কর্মচারী এই হামলা চালিয়েছেন। ওই কর্মচারীর নাম মো. রবিউল ইসলাম। তাঁকেও পুলিশ গ্রেপ্তার করেছে।ওয়াহিদা খানম ৩১ তম বিসিএসে প্রশাসন ক্যাডারের কর্মকর্তা। তার স্বামী মেসবাউল হোসেনও একই ব্যাচে একই ক্যাডারের কর্মকর্তা।",21/9/2020,country-news
আলমারিতে লাখ লাখ টাকা থাকার কথা জানতেন রবিউল,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের বাসার আলমারিতে লাখ লাখ টাকা থাকার কথা জানতেন মালী রবিউল ইসলাম। তাই টাকা চুরি করতেই তিনি ইউএনওর বাসায় যান এবং উদ্ভূত পরিস্থিতিতে ইউএনও ও তার বাবার ওপর হামলা করেন। তদন্ত সংশ্লিষ্ট সূত্রে এসব তথ্য জানা গেছে।



রবিউল জুয়ায় আসক্ত। কয়েক মাস আগে জুয়ার নেশায় ইউএনওর বাসা থেকে ১৬ হাজার টাকা চুরি করেন। এ টাকা ফেরত পাওয়ার পর ইউএনও ওয়াহিদা খানম তাকে হুমকি দিয়ে বলেন, ‘৬০ হাজার টাকা না দিলে তোমার নামে জেলা প্রশাসক (ডিসি) কার্যালয়ে অভিযোগ দেয়া হবে। তখন তোমার চাকরি থাকবে না।’ চাকরি রক্ষার জন্য ধার-দেনা করে রবিউল তাকে ৫০ হাজার টাকা দেন। কিন্তু তার আগেই ওয়াহিদা ডিসি অফিসে রবিউলের নামে অভিযোগ দেন। অভিযোগের তদন্ত শেষে ডিসি অফিস থেকে রবিউলকে সাময়িক বরখাস্ত করা হয়।সূত্র জানায়, চাকরি থেকে সাময়িক বরখাস্ত হওয়ার পর রবিউলের বেতন বেসিকের অর্ধেক হয়ে যায়। পাওনাদারদের চাপ ও জুয়া খেলতে না পারায় রবিউল মানসিক অস্বস্তিতে পড়ে যান। এরপর ইউএনওর বাসায় চুরির পরিকল্পনা করেন। ২ সেপ্টেম্বর রাতে ওয়াহিদা খানমের রুমে ঢুকে তিনি ওয়্যারড্রবের ওপর থাকা ভ্যানেটিব্যাগ থেকে ৫০ হাজার টাকা চুরি করেন।এ সময় ইউএনওর তিন বছর বয়সী সন্তান কান্নাকাটি শুরু করলে ইউএনও জেগে যান। রবিউলকে তিনি চিনে ফেলেন। তখন ইউএনওর মাথায় হাতুড়ি দিয়ে তিনি আঘাত করেন। এতে ওয়াহিদা জ্ঞান হারিয়ে ফেলেন। এরপর ওয়াহিদার বাবা ওমর আলী শেখের কাছে গিয়ে আলমারির চাবি চান রবিউল। ওমর আলী চাবি দিতে রাজি না হলে তাকেও হাতুড়ি দিয়ে একের পর এক আঘাত করেন তিনি।একপর্যায়ে ইউএনওর শিশুসন্তানকে মেরে ফেলার হুমকি দিলে ওমর আলী তাকে চাবির গোছা দেন। কিন্তু অনেকগুলো চাবি থাকায় রবিউল বুঝতে পারছিলেন না, আলমারির চাবি কোনটি। রবিউল অনেক চেষ্টা করেও আলমারি খুলতে না পেরে একপর্যায়ে চাবির রিং নিয়ে পালিয়ে যান। তাকে গ্রেফতারের পর তার দেখানো তথ্যমতে চাবির গোছা উদ্ধার করা হয়।সূত্র জানায়, ১৬১ ধারায় রবিউল পুলিশের কাছে সব খুলে বলেছে। ঘটনার দিন রাত ২টার দিকে রবিউল প্রথম দফায় ইউএনওর বাসায় প্রবেশের চেষ্টা করে ব্যর্থ হন। এরপর রাত সাড়ে ৩টার দিকে দ্বিতীয়বার চেষ্টায় সফল হন। ইউএনওর প্রতি ক্ষোভ এবং টাকা চুরি করতেই রবিউল এ হামলা করেছেন।জবানবন্দি রেকর্ড করাতে তাকে বৃহস্পতিবার আদালতে হাজির করা হয়। কিন্তু শেষ পর্যন্ত জবানবন্দি রেকর্ড না করে ফের রিমান্ডে নেয়া হয়। তবে দ্বিতীয় দফায় রিমান্ড শেষে রবিউল আদালতে জবানবন্দি দেবেন বলে সূত্র নিশ্চিত করেছে। এ ক্ষেত্রে জবানবন্দিতে চুরির উদ্দেশ্যের বিষয়টি উল্লেখ নাও থাকতে পারে।রোববার নির্বাহী ম্যাজিস্ট্রেট শাহানুর রহমান, ঘোড়াঘাট থানার ওসি আজিম উদ্দিন, পরিদর্শক (তদন্ত) মমিনুল ইসলাম ও মামলার বাদী ওয়াহিদা খানমের ভাই শেখ ফরিদ উদ্দিনসহ সংশ্লিষ্টরা ইউএনওর বাসার আলমারি খুলে ৪০ লাখ টাকা, পাঁচ হাজার মার্কিন ডলার, স্বর্ণালংকার, ব্যাংকের চেক, জমির রসিদ ও দলিলপত্র পান। এগুলো জব্দ না দেখিয়ে নির্বাহী ম্যাজিস্ট্রেটের উপস্থিতিতে মামলার বাদী শেখ ফরিদ উদ্দিনের হাতে তুলে দেয়া হয়। আলমারিতে প্রাপ্ত ৪০ লাখ টাকার সবই এক হাজার টাকার নোট এবং ৪০টি বান্ডিল ছিল বলে জানা গেছে।পুলিশের রংপুর রেঞ্জের ডিআইজি দেবদাস ভট্টাচার্য যুগান্তরকে বলেন, ইউএনওর ওপর হামলার ঘটনায় র‌্যাব তিনজনকে গ্রেফতার করেছিল। আমরা দু’জনকে গ্রেফতার করেছি। এই পাঁচজনের মধ্যে এখন পর্যন্ত রবিউলের সংশ্লিষ্টতার প্রমাণ পাওয়া গেছে। বাকি চারজনের কোনো সংশ্লিষ্টতা পাওয়া যায়নি। তাই আমরা রবিউলের জবানবন্দি নেয়ার চেষ্টা করছি। তার জবানবন্দি পাওয়ার পর এ বিষয়ে বিস্তারিত বলা যাবে।তিনি আরও জানান, তদন্তের স্বার্থে যেসব আলামত জব্দ করা দরকার, সেগুলো জব্দ করেছি। আলমারিতে কী ছিল না-ছিল, তা আমাদের তদন্তের বিষয় না। তাই আলমারি থেকে পাওয়া কোনো জিনিস জব্দ করা হয়নি।সূত্র জানায়, ওয়াহিদা খানম ঘোড়াঘাট উপজেলা নির্বাহী কর্মকর্তা হলেও সহকারী কমিশনারের (ভূমি) অতিরিক্ত দায়িত্বে ছিলেন। জেলা প্রশাসকের কার্যালয়ে কয়েকজন নির্বাহী ম্যাজিস্ট্রেট (সহকারী কমিশনার, ভূমি পদমর্যাদার) রয়েছেন। তাদের মধ্য থেকে একাধিকবার ঘোড়াঘাটের সহকারী কমিশনার (ভূমি) পদে পদায়নের উদ্যোগ নেয়া হলেও ইউএনও তা ঠেকিয়ে দেন বলে পুলিশের গোয়েন্দা প্রতিবেদনে উঠে এসেছে।২ সেপ্টেম্বর রাতে ইউএনও ওয়াহিদা খানমের সরকারি বাসায় হামলার ঘটনা ঘটে। পরদিন সকালে আশঙ্কাজনক অবস্থায় তাদের উদ্ধার করে হাসপাতালে ভর্র্তি করা হয়। এ ঘটনা দেশজুড়ে ব্যাপক আলোড়ন সৃষ্টি করে। র‌্যাব-পুলিশের অভিযানে এ পর্যন্ত পাঁচজনকে গ্রেফতার করা হয়। তারা হলেন : আসাদুল ইসলাম (বহিষ্কৃত যুবলীগ নেতা), নজরুল ইসলাম (রংমিস্ত্রি), সান্টু কুমার দাস (স্থানীয়), নৈশপ্রহরী নাজিম হোসেন পলাশ ও মালী রবিউল ইসলাম। তাদের মধ্যে আসাদুল, নজরুল ও সান্টুকে সাত দিনের রিমান্ড শেষে কারাগারে পাঠানো হয়েছে।১২ সেপ্টেম্বর রবিউলকে গ্রেফতারের পর ছয় দিনের রিমান্ড শেষে বৃহস্পতিবার ফের তিন দিনের রিমান্ডে নিয়েছে পুলিশ। গ্রেফতারের পর র‌্যাবের কাছে আসাদুল প্রাথমিকভাবে ঘটনার দায় স্বীকার করেছেন। চুরির জন্য বাসায় গিয়েছিলেন বলে র‌্যাবকে জানিয়েছেন। চুরির জন্য হামলা-এ বিষয়টি মেনে নিতে পারেনি প্রশাসন বিভাগের কর্মকর্তারা। র‌্যাবের ওই দাবির বিরুদ্ধে সংবাদ সম্মেলনও করা হয়।",21/9/2020,country-news
"ইউএনও’র ওপর হামলা, আবারও ৩ দিনের রিমান্ডে রবিউল","দিনাজপুরের ঘোড়াঘাট ইউএনও অফিসে হামলার ঘটনায় আলোচিত আসামি রবিউলকে আবারও তিন দিনের রিমান্ডে নিয়েছে পুলিশ।



দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলা মামলায় আসামি রবিউলকে আবারও তিন দিনের রিমান্ডে নিয়েছে পুলিশ। বৃহস্পতিবার দিনাজপুরের জুডিশিয়াল ম্যাজিস্ট্রেট আঞ্জুমান আরার আদালত এ রিমান্ড মঞ্জুর করেন। বিষয়টি নিশ্চিত করে মামলার তদন্তকারী কর্মকর্তা ডিবি পুলিশের ওসি ইমাম জাফর যুগান্তরকে বলেন, আমরা তার ৭ দিনের রিমান্ড আবেদন করেছিলাম। আদালত তার ৩ দিনের রিমান্ড মঞ্জুর করেছেন।এর আগে ছয় দিনের রিমান্ড শেষে বেলা সাড়ে ১১টায় আসামি রবিউলকে কড়া পুলিশি প্রহরায় আদালতে আদালতে হাজির করা হয়।বিশ্বস্ত সূত্র জানায়, আসামি রবিউল ইসলামের ১৬৪ ধারায় জবানবন্দি নেয়ার চেষ্টা করা হয়। কিন্তু জবানবন্দি নিতে না পারায় আবারও রিমান্ড আবেদন করে পুলিশ। উল্লেখ্য, ইউএনও ওয়াহিদা খানম ও তার বাবার ওপর হামলার ঘটনায় ইউএনও অফিসের বরখাস্তকৃত মালি রবিউল ইসলামকে গত ১২ সেপ্টেম্বর গ্রেফতার দেখিয়ে আদালতে হাজির করে ছয় দিনের রিমান্ডে নেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।বৃহস্পতিবার তার ছয় দিনের রিমান্ড শেষ হয়। এ মামলায় এর আগে আরও চার আসামিকে গ্রেফতার করা হয়। ওই চার আসামি বর্তমানে জেলহাজতে রয়েছেন।উল্লেখ্য, গত ২ সেপ্টেম্বর রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর রাতে ঘোড়াঘাট থানায় একটি মামলা করেন।মামলাটি ইতোমধ্যে ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।",21/9/2020,country-news
ইউএনও ওয়াহিদার ওপর হামলা: রিমান্ড শেষে আদালতে রবিউল,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলা মামলায় আসামি রবিউল ইসলামকে ছয় দিনের রিমান্ড শেষে আদালতে হাজির করা হয়েছে।



বৃহস্পতিবার বেলা সাড়ে ১১টায় তাকে কড়া পুলিশি প্রহরায় আদালতে আনা হয়। এর পর তাকে জুডিশিয়াল ম্যাজিস্ট্রেট আঞ্জুমান আরার এজলাসে নেয়া হয়। সেখানে আসামি রবিউল ইসলামের ১৬৪ ধারায় জবানবন্দি নেয়া হচ্ছে বলে জানান মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।উল্লেখ্য, ইউএনও ওয়াহিদা খানম ও তার বাবার ওপর হামলার ঘটনায় ইউএনও অফিসের বরখাস্তকৃত মালি রবিউল ইসলামকে গত ১২ সেপ্টেম্বর গ্রেফতার দেখিয়ে আদালতে হাজির করে ছয় দিনের রিমান্ডে নেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।বৃহস্পতিবার তার ছয় দিনের রিমান্ড শেষ হয়। এ মামলায় এর আগে আরও চার আসামিকে গ্রেফতার করা হয়। ওই চার আসামি বর্তমানে জেলহাজতে রয়েছেন।উল্লেখ্য, গত ২ সেপ্টেম্বর রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর রাতে ঘোড়াঘাট থানায় একটি মামলা করেন।মামলাটি ইতোমধ্যে ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে। ",21/9/2020,country-news
দিনভর অপেক্ষার পরও এলো না ২৫০ ট্রাক ভারতীয় পেঁয়াজ,"দিনাজপুরের হিলি স্থলবন্দরে দিনভর অপেক্ষা করেও প্রবেশ করেনি ভারতে আটকে পড়া পেঁয়াজবাহী ২৫০টি ট্রাক।



বাংলাদেশি আমদানিকারকদের আগের এলসির বিপরীতে টেন্ডার প্রক্রিয়া সম্পন্ন করা এসব পেঁয়াজ বুধবার হিলি স্থলবন্দর দিয়ে বাংলাদেশে প্রবেশের কথা ছিল। কিন্তু আমদানিকারকরা বুধবার সন্ধ্যা পর্যন্ত অপেক্ষা করলেও পেঁয়াজবাহী কোনো ট্রাক বাংলাদেশে প্রবেশ করেনি। তবে অন্যান্য পণ্যবাহী ট্রাক প্রবেশ করেছে। হিলি স্থলবন্দরের আমদানিকারক গ্রুপের সভাপতি হারুন-উর রশিদ জানান, অভ্যন্তরীণ বাজারে পেঁয়াজের সংকট ও মূল্যবৃদ্ধির কারণে গত সোমবার ভারত সরকার হঠাৎ করেই পেঁয়াজ রফতানি বন্ধ করে দেয়। এতে পেঁয়াজবাহী ২৫০টি ট্রাক ভারতের বাংলা-হিলি স্থলবন্দরে আটকা পড়ে যায়। এলসির বিপরীতে টেন্ডার প্রক্রিয়া সম্পন্ন করা এসব পেঁয়াজ বুধবার বাংলাদেশে আসতে পারে বলে জানিয়েছিলেন ভারতের রফতানিকারকরা। সেই মোতাবেক আমদানিকারকরা প্রস্তুতি নিয়ে ছিলেন। কিন্তু দিনভর অপেক্ষা করেও আটকে পড়া সেসব পেঁয়াজ বাংলাদেশে আসেনি।তিনি জানান, এ বিষয়ে ভারতের রফতানিকারকরা তাদের জানিয়েছেন, বাণিজ্য মন্ত্রণালয়ের অনুমতি না পাওয়ায় তা পাঠানো সম্ভব হয়নি। তবে বৃহস্পতিবার সেসব পেঁয়াজ আসার সম্ভাবনা রয়েছে।হারুন-উর রশিদ জানান, ভারত থেকে আমদানির জন্য ১০ হাজার টন পেঁয়াজের বিপরীতে এলসি করা ছিল হিলি স্থলবন্দরের আমদানিকারকদের। ভারত পেঁয়াজ রফতানি বন্ধ করে দেয়ার ব্যাপারে তিনি জানান, আমরা শুধু ভারতের ওপর নির্ভরশীল নই। ইতোমধ্যেই বিভিন্ন দেশ থেকে পেঁয়াজ আমদানির জন্য এলসি খোলা হচ্ছে। তাই পেঁয়াজ নিয়ে সংকট হবে না। উল্লেখ্য, ভারত সরকার হঠাৎ করেই গত সোমবার থেকে পেঁয়াজ রফতানি বন্ধের ঘোষণা দেয়। ফলে ভারত থেকে পেঁয়াজ আমদানি বন্ধ হয়ে যায়। এতে বাজারে হু-হু করে বাড়তে থাকে পেঁয়াজের দাম।",21/9/2020,country-news
ইউএনও ওয়াহিদার বাসভবনে টাকা-পয়সা পাওয়া যায়নি,"দুর্বৃত্তের হামলায় আহত দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের সরকারি বাসভবনে টাকা-পয়সা পাওয়া যায়নি বলে জানিয়েছে পুলিশ। বুধবার ঘোড়াঘাট থানার ওসি আজিমউদ্দীন এ তথ্য জানান।



গত ১৩ সেপ্টেম্বর সন্ধ্যায় দিনাজপুরের নির্বাহী ম্যাজিস্ট্রেট শাহানুর রহমানের উপস্থিতিতে ঘোড়াঘাট থানার ওসি আজিমউদ্দীন, পরিদর্শক (তদন্ত) মমিনুল ইসলাম, মামলার বাদী ইউএনও ওয়াহিদা খানমের ভাই শেখ ফরিদউদ্দীন ঘোড়াঘাটে ইউএনওর সরকারি বাসভবনে প্রবেশ করেন।সেখান থেকে ইউএনওর ব্যবহার্য প্রয়োজনীয় জিনিসপত্র ও কাপড়চোপড় উদ্ধার করা হয়। সেসব জিনিসপত্র ইউএনওর ভাই মামলার বাদী শেখ ফরিদউদ্দীনের হাতে তুলে দেয়া হয়।এ বিষয়ে ঘোড়াঘাট থানার ওসি আজিমউদ্দীন বুধবার জানান, চাবি উদ্ধারের পর ম্যাজিস্ট্রেটের উপস্থিতিতে ইউএনওর কাপড়চোপড় ও আনুষঙ্গিক জিনিসপত্র ইউএনওর ভাইয়ের হাতে তুলে দেয়া হয়। যেহেতু এগুলো মামলার কোনো আলামত নয়, তাই এগুলো তার পরিবারের কাছেই ফেরত দেয়া হয়েছে।তিনি বলেন, ওই সময় আমি সেখানে ছিলাম, ইউএনওর বাসভবন থেকে কোনো টাকা উদ্ধার করা হয়নি।এক প্রশ্নের জবাবে দিনাজপুরের পুলিশ সুপার মোহাম্মদ আনোয়ার হোসেন বলেন, ইউএনওর বাসভবনে কোনো টাকা পাওয়া যায়নি বা উদ্ধার করা হয়নি।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদউদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ইতোমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয় এবং মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।মামলায় এ পর্যন্ত পাঁচজন আসামিকে গ্রেফতার দেখিয়েছে দিনাজপুর ডিবি পুলিশ। এরা হল ঘোড়াঘাটের বহিষ্কৃত যুবলীগ নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ ও ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।এদের মধ্যে আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করেন। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়।",21/9/2020,country-news
রিমান্ড শেষে রবিউল ইসলামকে আদালতে নেয়া হবে বৃহস্পতিবার,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখের ওপর হামলা মামলায় অফিসের সাময়িক বরখাস্তকৃত কর্মচারী (মালি) রবিউল ইসলামকে রিমান্ড শেষে বৃহস্পতিবার আদালতে হাজির করা হবে। এ ঘটনায় গ্রেফতারকৃত ৫ আসামির মধ্যে তাকেই সর্বশেষে গ্রেফতার করা হয়।



তবে আদালতে রবিউলের স্বীকারোক্তিমূলক জবানবন্দি নেয়া হবে কিনা, অথবা তাকে আবার রিমান্ডে নেয়া হবে কিনা, বুধবার বিকাল পর্যন্ত তা নিশ্চিত করতে পারেননি মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।বুধবার বিকাল ৫টায় ইমাম জাফর জানান, সাত দিনের রিমান্ড শেষে বৃহস্পতিবার আসামি রবিউল ইসলামকে আদালতে নেয়া হবে।আদালতে তার ১৬৪ ধারায় স্বীকারোক্তিমূলক জবানবন্দি নেয়া হবে কিনা- এমন প্রশ্নের জবাবে তিনি বলেন, এটা এখন তো বলা যাচ্ছে না, দেখি আগে।তিনি আরও বলেন, বৃহস্পতিবার আমরা তাকে আদালতে হাজির করব, তারপর ডিসিশন হবে কী করব। বুধবার আমাদের শেষ দিন, তাই কাজ নিয়ে ব্যস্ত আছি।তবে ওই কর্মকর্তা জানান, আদালতে এ পর্যন্ত ৩ জন সাক্ষীর ১৬৪ ধারায় জবানবন্দি রেকর্ড করা হয়েছে। যাদের ঘটনার সঙ্গে সংশ্লিষ্টতা রয়েছে।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ইতোমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।এ মামলায় এ পর্যন্ত পাঁচজন আসামিকে গ্রেফতার দেখিয়েছে দিনাজপুর ডিবি পুলিশ। এরা হল- ঘোড়াঘাটের বহিষ্কৃত যুবলীগ নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ ও ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।এদের মধ্যে আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করে। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়।",21/9/2020,country-news
শিগগিরই বিরল স্থলবন্দরকে পূর্ণাঙ্গ বন্দর হিসেবে চালু করা হবে,"বাংলাদেশ স্থলবন্দর কর্তৃপক্ষের চেয়ারম্যান কেএম তারিকুল ইসলাম বলেছেন, বিরল স্থলবন্দর একটি গুরুত্বপূর্ণ সম্ভাবনাময় বন্দর। কারণ এখানে ভারতের সঙ্গে রেলপথ ও সড়কপথ দুটোরই সংযোগ রয়েছে। ইতোমধ্যে বন্দরের অবকাঠামোগত নির্মাণকাজ শুরু হয়েছে। শিগগিরই এটি পূর্ণাঙ্গ বন্দর হিসেবে চালু করা হবে।



বুধবার দুপুরে দিনাজপুরের বিরল স্থলবন্দর এলাকা পরিদর্শনকালে এক সুধীসমাবেশে তিনি এসব কথা বলেন।কেএম তারিকুল ইসলাম বলেন, এখানে অধিগ্রহণকৃত ১৭ একর জমির উপর ইতোমধ্যেই মাটি ভরাট শুরু হয়েছে। মাটি ভরাট শেষ হলে প্রথমেই এখানে প্রাচীর নির্মাণ করা হবে। এরপর শুরু হবে অবকাঠামো নির্মাণ কাজ। এছাড়াও ইতোমধ্যে বন্দরের দায়িত্বপ্রাপ্ত বেসরকারি অপারেটরেরা অবকাঠামো নির্মাণ কাজও শুরু করে দিয়েছেন।স্থলবন্দর কর্তৃপক্ষের চেয়ারম্যান কেএম তারিকুল ইসলাম আরও বলেন, ভারতের সঙ্গে এ বন্দর দিয়ে রেলপথ ও সড়কপথ দুটোরই সংযোগ থাকায় ভারত এবং বাংলাদেশ সরকারের এ বন্দরটি পূর্ণাঙ্গভাবে চালুর আগ্রহ রয়েছে। তাই অচিরেই আনুষঙ্গিক অবকাঠামোগত কাজ সম্পন্ন করে এটিকে পূর্ণাঙ্গ বন্দর হিসেবে চালু করা হবে।তিনি বলেন, বন্দরের অবকাঠামোগত উন্নয়নের পাশাপাশি বাংলাদেশ রেলওয়ে এখানে মূল রেললাইনের পাশাপাশি লুপলাইন নির্মাণেরও উদ্যোগ নিয়েছে। যাতে ভারত থেকে আমদানি-রফতানিকৃত পণ্য এখানেই লোড বা আনলোড করা যেতে পারে।সুধী সমাবেশে সভাপতিত্ব করেন বিরল উপজেলা আওয়ামী লীগের সভাপতি ও বিরল পৌরসভার মেয়র সবুজার সিদ্দিক সাগর। বক্তব্য রাখেন বেসরকারি অপারেটর বিরল ল্যান্ড পোর্টের ব্যবস্থাপনা পরিচালক সহিদুর রহমান পাটেয়ারী ও বিরল উপজেলা আওয়ামী লীগের সাধারণ সম্পাদক রমাকান্ত রায়।এ সময় উপস্থিত ছিলেন দিনাজপুর জেলা প্রশাসক মো. মাহমুদুল আলম, রংপুর কাস্টমস অ্যান্ড ভ্যাটের কমিশনার শওকত আলী সাদী, বাংলাদেশ রেলওয়ের পশ্চিমাঞ্চলীয় জোনের অতিরিক্ত প্রধান প্রকৌশলী মো. আসাদুল হক, ৪২ বিজিবির অধিনায়ক লে. কর্নেল রেজাউল করিম রেজা, বিরল উপজেলা চেয়ারম্যান একেএম মোস্তাফিজুর রহমান বাবু, ভারপ্রাপ্ত উপজেলা নির্বাহী কর্মকর্তা জাবের মো. সোয়াইব প্রমুখ।বিরল স্থলবন্দর পরিদর্শনকালে ভারত সীমান্ত পর্যন্ত পরিদর্শন করেন বাংলাদেশ স্থলবন্দর কর্তৃপক্ষের চেয়ারম্যান কেএম তারিকুল ইসলাম।",21/9/2020,country-news
সীমান্তে বাংলাদেশি যুবকের খণ্ড-বিখণ্ড লাশ,"দিনাজপুরের বিরল উপজেলার ভারত সীমান্ত থেকে জাহাঙ্গীর আলম (৩৫) নামে এক বাংলাদেশি নাগরিকের খণ্ড-বিখণ্ড লাশ উদ্ধার করেছে পুলিশ।



বুধবার সীমান্ত কাঁটাতারের বেড়ার ৫শ' গজের মধ্যে তার লাশটি উদ্ধার করা হয়। নিহত জাহাঙ্গীর আলম বিরল উপজেলার ধর্মজৈন ব্রিজপাড়া এলাকার মৃত কবির উদ্দীনের ছেলে। তিনি একজন কৃষক। পরিবারের উদ্ধৃতি দিয়ে বিরল উপজেলার জগতপুর পুলিশ তদন্ত কেন্দ্রের ইনচার্জ তৌহিদুল ইসলাম জানান, সাত দিন আগে বাড়ি থেকে নিখোঁজ হন জাহাঙ্গীর আলম। পরিবারের লোকজন অনেক খোঁজাখুঁজি করেও তার সন্ধান পাননি। বুধবার দুপুরে সীমান্ত এলাকায় ঘাস কাটতে গিয়ে স্থানীয়রা সেখানে খণ্ড-বিখণ্ড একটি লাশ দেখতে পেয়ে পুলিশকে খবর দেন। পরে পরিবারের লোকজন ঘটনাস্থলে গিয়ে জাহাঙ্গীরের লাশ শনাক্ত করেন।পুলিশ জানায়, সীমান্ত পিলার ৩২১/১০এস এবং ৩২১/১১এসের মধ্যবর্তী স্থানে কাঁটাতারের বেড়ার ৫শ' গজের মধ্যে গোবড়া বিল এলাকায় তার লাশ পড়েছিল। তার লাশ থেকে মাথা, দুটি হাত এবং একটি পা বিচ্ছিন্ন করা ছিল।পরে বিএসএফ এবং বিজিবির উপস্থিতিতে লাশ উদ্ধার করে ময়নাতদন্তের জন্য দিনাজপুর এম আব্দুর রহিম মেডিকেল কলেজ হাসপাতাল মর্গে পাঠানো হয়েছে বলে জানিয়েছে পুলিশ। পুলিশ ধারণা করছে, পূর্বশত্রুতার জেরেই তাকে এভাবে হত্যা করা হয়েছে।",21/9/2020,country-news
আসামিদের আগে তিন সাক্ষীর জবানবন্দি,"ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের ওপর হামলার ঘটনায় করা মামলায় মঙ্গলবার দুই সাক্ষীর জবানবন্দি রেকর্ড করা হয়েছে। এর আগে শনিবার আরেক সাক্ষীর জবানবন্দি রেকর্ড করা হয়। তবে এখন পর্যন্ত কোনো আসামির জবানবন্দি রেকর্ড করা হয়নি।



পুলিশের এক কর্মকর্তা জানান, মঙ্গলবার দিনাজপুরের জুডিশিয়াল ম্যাজিস্ট্রেট আঞ্জুমান আরা বেগমের আদালতে সাক্ষী মুরাদ হোসেন ও আইনুল হকের জবানবন্দি ১৬৪ ধারায় রেকর্ড করা হয়। এর আগে শনিবার দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে আরেক সাক্ষী খোকন আলীর জবানবন্দি একই ধারায় রেকর্ড করা হয়।সাক্ষীদের জবানবন্দি রেকর্ডের বিষয়ে পাবলিক প্রসিকিউটর (পিপি) অ্যাডভোকেট রবিউল ইসলাম যুগান্তরকে জানান, অনেক সময় আসামির আগে আদালতে সাক্ষীদের জবানবন্দি রেকর্ড করাতে পারেন মামলার তদন্তকারী কর্মকর্তা। সাক্ষী যাতে পরবর্তীতে অন্য কারও দ্বারা প্রভাবিত না হতে পারে সেজন্য জবানবন্দি রেকর্ড করা হয়। পুলিশ সুপার মোহাম্মদ আনোয়ার হোসেন জানান, রিমান্ডে নেয়া আসামির দেয়া তথ্য-উপাত্ত মিলিয়ে নিতে এবং ঘটনার সঙ্গে সংশ্লিষ্টতা থাকায় তিন সাক্ষীর জবানবন্দি রেকর্ড করা হয়েছে।ইউএনও ওয়াহিদা খানমের ওপর হামলার ঘটনায় করা মামলায় এ পর্যন্ত পাঁচ আসামিকে গ্রেফতার দেখানো হয়েছে। তাদের মধ্যে আসাদুল ইসলামের সাতদিনের রিমান্ড শেষ হলেও আদালতে তার জবানবন্দি রেকর্ড করা হয়নি। নবীরুল ইসলাম ও সান্টু কুমার দাসের সাত দিনের রিমান্ড শেষ হলেও তাদেরও জবানবন্দি নেয়া হয়নি। ইউএনও অফিসের বরখাস্ত কর্মচারী রবিউল ইসলামকে ৭ দিনের রিমান্ডে নিয়ে জিজ্ঞাসাবাদ করা হচ্ছে। বৃহস্পতিবার তার ৭ দিনের রিমান্ড শেষ হবে।উল্লেখ্য, ২ সেপ্টেম্বর রাতে ঘোড়াঘাটের ইউএনও ওয়াহিদা খানম ও তার বাবা মুক্তিযোদ্ধা ওমর আলী শেখকে হাতুড়ি দিয়ে পিটিয়ে জখম করে দুর্বৃত্তরা।",21/9/2020,country-news
"সংকট নয়, আশঙ্কায় বাড়ছে পেঁয়াজের দাম","ভারত রফতানি বন্ধ করে দেয়ার সঙ্গে সঙ্গে দিনাজপুরে একদিনের ব্যবধানে পেঁয়াজের দাম বেড়েছে দ্বিগুণ। সেই সঙ্গে সংকটের আশংকায় বাজারে পেঁয়াজ বিক্রি বেড়েছে অস্বাভাবিক হারে। ফলে চাহিদা বৃদ্ধির কারণে দামও বেড়েছে।



মঙ্গলবার দিনাজপুরের বিভিন্ন বাজার ঘুরে দেখা যায়, সোমবার আমদানিকৃত পেঁয়াজ খুচরা বাজারে বিক্রি হতো প্রতিকেজি ৪০ থেকে ৪৫ টাকা। একদিনের ব্যবধানে মঙ্গলবার সেই দাম বেড়ে বিক্রি হয় ৯০ টাকা থেকে ১০০ টাকা কেজি দরে। পাশাপাশি সোমবার দেশি পেঁয়াজ বিক্রি হয় ৬০ টাকা কেজি দরে। সেই পেঁয়াজ মঙ্গলবার বিক্রি হয় ১১০ টাকা থেকে ১২০ টাকা কেজি দরে।বাজারের খুচরা বিক্রেতারা জানান, পাইকারদের কাছ থেকে বেশি দামে পেঁয়াজ কেনায় বাধ্য হয়েই তাদের বেশি দামে বিক্রি করতে হচ্ছে।দাম বেশি হলেও বিক্রি বেড়েছে বলে জানান দিনাজপুর বড় মাঠের খুচরা পেঁয়াজ বিক্রেতা মমতাজ হোসেন। তিনি জানান, সংকটের আশংকায় অনেকেই বেশি বেশি করে পেঁয়াজ কিনে নিয়ে যাচ্ছে। এতে দাম আরও বাড়ছে।দিনাজপুরের পাইকারি পেঁয়াজ ব্যবসায়ী মাজেদুর রহমান জানান, মোকামে পেঁয়াজ না পাওয়ায় তাদের বিভিন্ন স্থান থেকে বেশি দামে পেঁয়াজ কিনতে হচ্ছে।তিনি জানান, হিলি স্থলবন্দর থেকে পেঁয়াজ এনে বিক্রি করেন তিনি। কিন্তু সোমবার হিলিতে কোনো পেঁয়াজ পাওয়া যায়নি। বাধ্য হয়েই বগুড়া থেকে দ্বিগুণ দাম দিয়ে তাকে পেঁয়াজ কিনতে হয়েছে।মাজেদুর রহমান জানান, এর আগে গত রোববার আমদানিকৃত পেঁয়াজ প্রতি কেজি ৩০ টাকা দরে কিনলেও গত সোমবার বগুড়ায় তাকে সেই পেঁয়াজ কিনতে হয়েছে ৬৫ থেকে ৭০ টাকায়।পাইকারি এই ব্যবসায়ী জানান, সোমবার তিনি আমদানিকৃত পেঁয়াজ ৪০ টাকা কেজি দরে বিক্রি করলেও মঙ্গলবার তিনি বিক্রি করেছেন ৮০ টাকা কেজি দরে। আর ৫৮ টাকা দরের দেশি পেঁয়াজ বিক্রি করেছেন ৯০ টাকা কেজি দরে।বিক্রি বৃদ্ধির কথা জানিয়ে তিনি বলেন, প্রতিদিন তিনি ১০০ বস্তা পেঁয়াজ বিক্রি করলেও মঙ্গলবার তিনি বিক্রি করেছেন ১৪০ বস্তা পেঁয়াজ। আরও দাম বৃদ্ধি ও সংকটের আশংকায় ভোক্তারা বেশি বেশি করে পেঁয়াজ কিনছেন। এজন্য বিক্রি বৃদ্ধির সঙ্গে সঙ্গে দামও বাড়ছে বলে জানান তিনি।এদিকে হঠাৎ করে ভারত পেঁয়াজ রফতানি বন্ধ করে দেয়ায় বাংলাদেশে প্রবেশের অপেক্ষায় দিনাজপুরের হিলি স্থলবন্দরের ওপারে ভারতের বাংলা হিলি স্থলবন্দরে আটকা পড়েছে পেঁয়াজবাহী ১৫০টি ট্রাক।হিলি স্থলবন্দরের আমদানিকারক গ্রুপের সভাপতি হারুন-উর রশিদ হারুন যুগান্তরকে জানান, ভারতের বাজারে পেঁয়াজের দাম বৃদ্ধি পাওয়ায় ঊর্ধ্বমূল্য রুখতে তারা হঠাৎ করেই বাংলাদেশে পেঁয়াজ রফতানি বন্ধ করে দিয়েছে। হিলি স্থলবন্দরের আমদানিকারকদের ভারত থেকে পেঁয়াজ আমদানির জন্য ১০ হাজার টন পেঁয়াজের এলসি করা ছিল এবং পেঁয়াজভর্তি ১৫০টি ট্রাক হিলি স্থলবন্দরের ওপারে বাংলাদেশে প্রবেশের অপেক্ষায় ছিল। কিন্তু সোমবার হঠাৎ করে পেঁয়াজ রফতানি বন্ধের ঘোষণা দেয়ায় সেসব পেঁয়াজ বাংলাদেশে প্রবেশ করতে পারছে না। এতে মারাত্মক আর্থিক লোকসানের মুখে পড়েছেন হিলি স্থলবন্দরের আমদানিকারকরা।তিনি জানান, শুধুমাত্র ভারতের ওপর নির্ভরশীল নয়, আমরা আমদানিকারকরা অন্যান্য দেশেও এলসি দিয়েছি। তাই দেশে পেঁয়াজের ঘাটতি হবে না বলে আশা প্রকাশ করেন তিনি।এদিকে সোমবার ভারতের শিল্প ও বাণিজ্য মন্ত্রণালয়ের বৈদেশিক বাণিজ্য শাখার মহাপরিচালক অমিত যাদব স্বাক্ষরিত এক নোটিশে পেঁয়াজ রফতানি বন্ধের ঘোষণা দেয়া হয়। নোটিশে জানানো হয়, পরবর্তী নির্দেশ না দেয়া পর্যন্ত পেঁয়াজ রফতানি বন্ধ থাকবে। এই সংক্রান্ত একটি আদেশ ভারতের বিভিন্ন বন্দরের কাস্টমসে পাঠানো হয়।সম্প্রতি ভারতের বিভিন্ন রাজ্যে অতিবৃষ্টি ও বন্যায় সরবরাহ ঘাটতি দেখা দেয়ায় ভারতে পেঁয়াজের দাম বৃদ্ধি পেয়েছে। মূল্যবৃদ্ধি রুখতেই তারা পেঁয়াজ রফতানি বন্ধের সিদ্ধান্ত নিয়েছে বলে জানা গেছে।সোমবার বিকালে এই বন্ধের ঘোষণা দেয়া হলেও সোমবার সকাল থেকেই দিনাজপুরের হিলি স্থলবন্দর দিয়ে ভারত থেকে কোনো পেঁয়াজবাহী ট্রাক বাংলাদেশে প্রবেশ করেনি। সর্বশেষ রোববার ২৯টি পেঁয়াজবাহী ট্রাক হিলি স্থলবন্দর দিয়ে বাংলাদেশে প্রবেশ করেছে বলে নিশ্চিত করেছেন হিলি স্থলবন্দরের বেসরকারি অপারেটর পানামা পোর্ট লিংক লিমিটেডের জনসংযোগ কর্মকর্তা সোহরাব হোসেন মল্লিক প্রতাপ।",21/9/2020,country-news
দিনাজপুরে সড়কে প্রাণ হারালেন ২ জন,"দিনাজপুরের বিরল ও চিরিরবন্দর উপজেলায় পৃথক সড়ক দুর্ঘটনায় এক নারীসহ দুজন নিহত হয়েছেন।



মঙ্গলবার বেলা ১১টায় দিনাজপুর-বোঁচাগঞ্জ সড়কের বিরল উপজেলার বাজনাহার নামক স্থানে এবং সকাল ১০টায় চিরিরবন্দর উপজেলার অমরপুর গ্রামে এ দুর্ঘটনা দুটি ঘটে।নিহত ফিরোজ জামান (৩৮) বিরল উপজেলার ভারাডাঙ্গী গ্রামের মৃত মহিউদ্দীনের ছেলে। নিহত শাপলা খাতুন (৩৭) চিরিরবন্দর উপজেলার শান্তির বাজার এলাকার শামীম সরকারের স্ত্রী।বিরল থানার ওসি শেখ নাসিম হাবিব জানান, মঙ্গলবার বেলা ১১টায় দিনাজপুর-বোঁচাগঞ্জ সড়কের বিরল উপজেলার বাজনাহার নামক স্থানে শ্যালোচালিত একটি ভটভটির সঙ্গে বিপরীতগামী একটি মোটরসাইকেলের মুখোমুখী সংঘর্ষ হয়। এতে মোটরসাইকেলচালক ফিরোজ জামান ও আরোহী হরিশ চন্দ্র রায় গুরুতর আহত হন।আহতদের উদ্ধার করে দিনাজপুর এম আবদুর রহিম মেডিকেল কলেজ হাসপাতালে নেয়া হলে সেখানে চিকিৎসাধীন থেকে মোটরসাইকেলচালক ফিরোজ জামান মারা যান।এদিকে চিরিরবন্দর থানার ওসি সুব্রত কুমার সরকার জানান, মঙ্গলবার সকাল ১০টায় চিরিরবন্দর উপজেলার অমরপুর গ্রাম থেকে স্বামী শামীম হোসেনের মোটরসাইকেলে একই উপজেলার কারেন্টহাট বাজারে যাওয়ার পথে উপজেলা পরিষদের সন্নিকটে একটি ট্রাক্টর মোটরসাইকেলটিকে ধাক্কা দেয়। এতে স্ত্রী শাপলা খাতুন মোটরসাইকেল থেকে পড়ে গেলে ট্রাক্টরটি তাকে পিষ্ট করে চলে যায়। এতে ঘটনাস্থলেই শাপলা খাতুন নিহত হন।",21/9/2020,country-news
ইউএনও’র বাবা ওমর আলীকে ঢাকায় আনা হচ্ছে,"দিনাজপুরের ঘোড়াঘাটে নিজ বাসভবনে হামলার শিকার উপজেলা নির্বাহী কর্মকর্তা (ইউএনও) ওয়াহিদা খানমের বাবা মুক্তিযোদ্ধা ওমর আলী শেখকে উন্নত চিকিৎসার জন্য রংপুর মেডিকেল কলেজ ও হাসপাতাল থেকে ঢাকায় প্রেরণের প্রস্তুতি চলছে।



শনিবার রাত সোয়া ১০টার দিকে যুগান্তরকে এ তথ্য নিশ্চিত করেছেন রংপুর মেডিকেল কলেজ ও হাসপাতালের পরিচালক ডা. ফরিদুল ইসলাম চৌধুরী।এর আগে চিকিৎসকরা জানিয়েছিলেন, ওমর আলী শেখের কোমর থেকে নিচের অংশ পুরোটাই অবশ হয়ে পড়েছে। কথা বলতে ও খেতে পারলেও তিনি চলাচল করতে পারছেন না।রংপুর মেডিকেল কলেজ হাসপাতালের নিউরো সার্জারি বিভাগের প্রধান ডা. তোফায়েল হোসেন ভূঁইয়া জানিয়েছিলেন, ওমর আলী শেখের আগে থেকে ডায়াবেটিস ছিল। ঘটনার রাতে তিনি ঘাড়ে আঘাতপ্রাপ্ত হন। এতে স্পাইনাল কর্ড ইনজুরি হয়। সাধারণত এ ধরণের জটিলতায় চার হাত-পা অবশ হয়ে থাকে। এক্ষেত্রে তার দুই হাত কিছুটা সচল থাকলেও নাভির নিচ থেকে পুরো নিচের অংশ অবশ হয়ে পড়েছে।তিনি জানান, এ ধরণের সমস্যা সেরে উঠতে দুই থেকে তিন মাস পর্যন্ত সময় লাগে। আপাতত তার অস্ত্রোপচারের প্রয়োজন না হলেও দীর্ঘমেয়াদি চিকিৎসা প্রয়োজন।গত বৃহস্পতিবার রাতে ইউএনও ওয়াহিদা খানমের বাবা ওমর আলী শেখকে রমেক হাসপাতালের ৫ম তলার নিউরো সার্জারি ওয়ার্ড থেকে তৃতীয় তলায় ভিআইপি কেবিনে নেয়া হয়েছে।প্রসঙ্গত, গত বুধবার দিবাগত রাত ৩টার দিকে দুর্বৃত্তরা ঘোড়াঘাট উপজেলা পরিষদ চত্বরে ইউএনও ওয়াহিদা খানমের সরকারি বাসভবনে প্রবেশ করে দুর্বৃত্তরা। তারা ইউএনও ওয়াহিদা খানম ও তার বাবা ওমর আলী শেখকে কুপিয়ে ও হাতুড়ি দিয়ে আঘাত করে গুরুতর জখম করে।",21/9/2020,country-news
"ইউএনও’র ওপর হামলা, পুলিশের চোখ এখন অন্যদিকে","ঘোড়াঘাট ইউএনও ওয়াহিদা খানম ও তার পিতা ওমর আলী শেখের ওপর হামলার ঘটনায় যুবলীগের বহিষ্কৃত নেতা আসাদুল ইসলামকে এ ঘটনার প্রধান আসামি ও হামলাকারী হিসেবে চিহ্নিত করেছিল র‌্যাব। কিন্তু পুলিশ এখন বলছে এই ঘটনার মূল নায়ক রবিউল ইসলাম।



গত ৪ সেপ্টেম্বর র‌্যাব-১৩ রংপুর কার্যালয়ে এক সংবাদ সম্মেলনে জানায়, আসাদুল ইসলাম দাবি করেছে, চুরির উদ্দেশ্যেই ইউএনও’র বাসায় প্রবেশ করে ইউএনও’র ওপর হামলা চালায়। একথা আসাদুল ইসলাম র‌্যাবের কাছে স্বীকার করেছে।র‌্যাবের সেই দেয়া তথ্য অনুয়ায়ীই আসাদুল ইসলামকে এই মামলার প্রধান আসামি করা হয় এবং তাকে ৭ দিনের রিমান্ডে নেয়া হয়। কিন্তু এর ৮ দিন পর পুলিশ বলছে অন্যকথা। পুলিশ জানায়, আসাদুল ইসলাম নয়, এই হামলার মূল নায়ক রবিউল ইসলাম।দিনাজপুর পুলিশ সুপারের কার্যালয়ে প্রেস ব্রিফিং শনিবার বিকালে এ বিষয়ে রংপুর ডিআইজি দেবদাস ভট্টাচার্য্য বলেন, ঘোড়াঘাটে ইউএনও’র ওপর হামলার ঘটনায় অনেককে জিজ্ঞাসাবাদ করা হয়েছে। সম্প্রতি রবিউল ইসলাম নামে একজন আসামিকে গ্রেফতার করা হয়েছে। সে ঘটনার সঙ্গে সম্পৃক্ততার কথা স্বীকার করে তার বক্তব্য প্রদান করেছে। তার বক্তব্যের প্রেক্ষিতে আমরা বেশ কিছু আলামতও উদ্ধার করেছি। সিসিটিভি ফুটেজ সংগ্রহ করে, সেটির সাথে আমরা মিলিয়ে দেখছি। আজকে (শনিবার) আমরা তাকে বিজ্ঞ আদালতে সোপর্দ করবো এবং রিমান্ড চাইবো। রিমান্ডে নিয়ে এসে আমরা তাকে আরও জিজ্ঞাসাবাদ করবো এবং ঘটনা সম্পর্কে সম্পূর্ণ তথ্য সংগ্রহ করার চেষ্টা করবো। যেহেতু বিষয়টি এখনও চলমান রয়েছে, আমি মনে করি যে, এই পর্যন্তই আমার বক্তব্য। পরবর্তীতে তদন্ত সমাপ্ত করলে, আমরা বিস্তারিত জানাতে পারবো।সাংবাদিকদের এক প্রশ্নের জবাবে রংপুর ডিআইজি বলেন, যেহেতু বিষয়টি তদন্ত চলছে, তাই তদন্তাধীন বিষয়ে এর চেয়ে এখন বেশি কিছু বলা ঠিক হবে না, তদন্ত শেষ হলেই আমরা সবকিছু জানাবো। হামলায় ব্যবহৃত অস্ত্রের মধ্যে হাতুরী উদ্ধার করা হয়েছে বলে জানান তিনি। তবে রবিউল কী কারণে হামলা করেছিলো-সে বিষয়ে কিছু বলেননি ডিআইজি দেবদাস ভট্টাচার্য্য।এসময় সাংবাদিকরা প্রশ্ন করেন, র‌্যাব বলেছিল আসাদুল ইসলামই ঘটনার সঙ্গে সরাসরি সম্পৃক্ত, তাহলে এখন বিষয়টা কী দাঁড়ালো?- এর জবাবে ডিআইজি দেবদাস ভট্টাচার্য্য বলেন, এ বিষয়ে আমরা কোন মন্তব্য করতে চাই না। কিন্তু র‌্যাবের যে কর্মকর্তা ছিলেন, তিনি একজন অত্যন্ত চৌকষ কর্মকর্তা এবং তাকে আমি ব্যাক্তিগতভাবেই চিনি। এটি আসাদুল কেনো বলেছে, হতে পারে তাকে হয়তো মিসগাইড করেছে বা অন্যকিছু থাকতে পারে। আমরা সব বিষয়গুলো এখন দেখছি তদন্ত করে।

তবে প্রেসব্রিফিংয়ে বিভিন্ন আলমত উদ্ধারের কথা বলা হলেও সাংবাদিকদের সামনে কোনো আলামত উপস্থাপন করা হয়নি।প্রেস ব্রিফিংয়ে উপস্থিত ছিলেন দিনাজপুরের পুলিশ সুপার মোহাম্মদ আনোয়ার হোসেন, মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফরসহ পুলিশের অন্যান্য কর্মকর্তারা।উচ্ছ্বসিত ও হাস্যোজ্জ্বল আসাদুল: সাত দিনের রিমান্ড শেষে শনিবার বিকালে যখন মামলার প্রধান আসামি ঘোড়াঘাটের বহিষ্কৃত যুবলীগ নেতা আসাদুল ইসলামকে আদালতে হাজির করা হয় তখন তাকে ফুরফুরে মেজাজে দেখা যায়। এসময় তাকে বেশ উচ্ছ্বসিত ও হাস্যোজ্জ্বল দেখা যায়।এসময় উপস্থিত অনেকেই ধারণা করেন, সন্দেহের তীর তার দিক থেকে অন্যদিকে ধাবিত হওয়ায় তাকে বেশ ফুরফুরে মেজাজে দেখাচ্ছে। অনেকেই বলেন, ইতিমধ্যেই সে জেনে ফেলেছে সন্দেহের তীর এখন তার দিকে নেই এবং তিনি এই মামলা থেকে নিষ্কৃতি পাচ্ছেন। যদিও র‌্যাবের হাতে ধরা পড়ার পর সে স্বীকার করেছিল সে-ই এই ঘটনা ঘটিয়েছে।গত ৪ সেপ্টেম্বর রংপুরে র‌্যাব-১৩ সংবাদ সম্মেলনে জানিয়েছিল, আসাদুল ঘটনার সঙ্গে সম্পৃক্ততার কথা স্বীকার করেছে। সে অনুযায়ী তাকে মামলার তদন্তকারী কর্মকর্তা দিনাজপুর ডিবি পুলিশ ৭ দিনের রিমান্ডও নেয়। কিন্তু এর ৮ দিন পর পুলিশ আসাদুল ইসলামকে বাদ দিয়ে ঘটনার মুল নায়ক হিসেবে রবিউল ইসলামকে উপস্থাপন করে।প্রসঙ্গত, গত ২ সেপ্টেম্বর বুধবার দিবাগত রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুরী দিয়ে পিটিয়ে জখম করে দুর্বত্তরা। বর্তমানে ইউএনও ওয়াহিদা খানম ঢাকায় নিউরোসায়েন্স হাসপাতালে এবং তার পিতা ওমর আলী শেখ রংপুর মেডিকেল কলেজ হাসপাতালে চিকিৎসাধীন রয়েছে।এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন। মামলাটি ইতিমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়। মামলার তদন্তকারী কর্মকর্তা হিসেবে নিযুক্ত হয়েছেন দিনাজপুর ডিবি পুলিশের ওসি ইমাম জাফর। এই মামলায় বর্তমানে ৫ জনকে গ্রেফতার দেখানো হয়েছে। এরা হলো-আসাদুল ইসলাম, নবীরুল ইসলাম, সান্টু কুমার দাস, রবিউল ইসলাম ও নাদিম হোসেন পলাশ। রবিউল ইসলাম শনিবার থেকে ৬ দিনের রিমান্ডে রয়েছেন। বাকি ৪ জন বর্তমানে রয়েছেন দিনাজপুর জেলা কারাগারে।",21/9/2020,country-news
ইউএনও ওয়াহিদার ভ্যানিটি ব্যাগ থেকে টাকা চুরি করে রবিউল,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখের ওপর হামলা ঘটনায় শনিবার নতুন করে রবিউল ইসলাম ও নাদিম হোসেন পলাশ নামে ২ জনকে গ্রেফতার দেখিয়েছে পুলিশ। এ নিয়ে এই মামলার গ্রেফতারের সংখ্যা দাঁড়ালো ৫ জন। নতুন দুইজন গ্রেফতারকৃতদের মধ্যে শনিবার বিকেলে রবিউল ইসলাম নামে এক আসামিকে ৬ দিনের রিমান্ডে নিয়েছে দিনাজপুর ডিবি পুলিশ।



গ্রেফতারকৃত রবিউল ইসলাম (৩০) দিনাজপুরের বিরল উপজেলার ধামাহার ভীমপুর গ্রামের খতিবউদ্দীনের ছেলে এবং ঘোড়াঘাট ইউএনও অফিসের বরখাস্তকৃত একজন কর্মচারী। ঘোড়াঘাট উপজেলায় মালি হিসেবে কর্মরত থাকা অবস্থায় গত জানুয়ারি মাসে তাকে ইউএনও ওয়াহিদা খানমের ভ্যানিটি ব্যাগ থেকে টাকা চুরির অভিযোগে সাময়িকভাবে বরখাস্ত করা হয়।শনিবার বিকাল ৫টায় রবিউল ইসলামের ১০ দিনের রিমান্ড আবেদন করেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর। বিচারক শুনানি শেষে তাকে ৬ দিনের রিমান্ড মঞ্জুর করেন।মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর যুগান্তরকে জানান, এই মামলায় রবিউল ইসলাম নাদিম হোসেন পলাশকে গ্রেফতার দেখিয়ে আদালতে হাজির করা হয়। আদালত রবিউল ইসলামের ৬ দিনের রিমান্ড মঞ্জুর করায় তাকে শনিবারই রিমান্ডে নেয়া হয়। অপর আসামি নাদিম হোসেনের রিমান্ড আবেদন করা হয়নি বলে জানান তিনি।প্রসঙ্গত, গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে।",21/9/2020,country-news
র‌্যাবের কাছে স্বীকারোক্তি দেয়া আসাদুলের জবানবন্দি কেন নেয়া হয়নি?,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের ওপর হামলার ঘটনায় র‌্যাবের কাছে হত্যাকাণ্ডে নিজে জড়িত থাকার স্বীকারোক্তি দিয়েছিল যুবলীগের আসাদুল। হামলার ঘটনায় অভিযুক্ত ওই যুবলীগ নেতাকে দল থেকে বহিষ্কার করা হয়। কিন্তু সেই আসাদুলকে স্বীকারোক্তিমূলক জবানবন্দি ছাড়াই কারাগারে পাঠানো হয়েছে। আবার পুলিশ বলছে, আসাদুলকে আর রিমান্ডে নেয়ার প্রয়োজন নেই।



মামলার প্রধান আসামি আসাদুল ইসলামের ৭ দিনের রিমান্ড শেষ হওয়ায় শনিবার বিকালে তাকে আদালতে সোপর্দ করে দিনাজপুর ডিবি পুলিশ। আদালতে হাজির করার সময় আসাদুলকে বেশ হাস্যোজ্জ্বল ও উচ্ছ্বসিত দেখাচ্ছিল। আদালতে আসাদুলের কোনো জবানবন্দি নেয়া হয়নি। এছাড়াও নতুন করে কোন রিমান্ড আবেদন করা হয়নি ডিবি পুলিশের পক্ষ থেকে। ফলে তাকে জেলহাজতে প্রেরনের নির্দেশ দেন আদালতের বিচারক দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেন।এর আগে গত শুক্রবার ৭ দিনের রিমান্ড শেষে এই মামলার আসামী নবীরুল ইসলাম ও সান্টু কুমার দাসকে আদালতে সোপর্দ করে ডিবি পুলিশ এবং আদালত তাদের দুজনকে জেল হাজতে প্রেরনের নির্দেশ দেন।শনিবার বিকালে এক ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য এ নিয়ে সাংবাদিকদের প্রশ্নের মুখোমুখি হন।সাংবাদিকদের এমন প্রশ্নের জবাবে পুলিশের রংপুর রেঞ্জের ডিআইজি দেবদাস ভট্টাচার্য বলেন, ‘এ বিষয়ে আমি কোনো মন্তব্য করতে চাই না। র‌্যাবের কর্মকর্তা যিনি, তিনি অত্যন্ত চৌকষ কর্মকর্তা, ভালো একজন কর্মকর্তা। তাকে আমি ব্যক্তিগতভাবে চিনি। এটি আসাদুল কেন বলেছে? হয়তোবা তাকে কেউ মিসগাইড করেছে। অন্য কোনো ইয়ে থাকতে পারে। সব বিষয়গুলো আমরা এখন দেখছি তদন্ত করে’।এদিকে পুলিশ জানিয়েছে, ঘটনার সঙ্গে জড়িত থাকার কথা স্বীকার করেছে ইউএনও অফিসের বরখাস্তকৃত কর্মচারী রবিউল ইসলাম। রংপুর রেঞ্জের ডিআইজি দেবদাস ভট্টাচার্য বলেন, সম্প্রতি আমরা রবিউল নামের একজন ব্যক্তিকে গ্রেফতার করেছি। তার বাড়ি বিরলের বিজরা গ্রামে। সে তার সম্পৃক্ততার কথা স্বীকার করে বক্তব্য প্রদান করেছে। আর তার বক্তব্যের প্রেক্ষিতে কিছু আলামতও উদ্ধার করেছি। ব্যবহৃত অস্ত্র হাতুড়িটি একটি পুকুর থেকে উদ্ধার করেছি। যে সিসিটিভি ফুটেজকে সংগ্রহ করে সেটির সঙ্গে আমরা মিলিয়ে দেখছি। আজকে তাকে আমরা বিজ্ঞ আদালতে সোপর্দ করব এবং তার রিমান্ড চাইব। রিমান্ডে নিয়ে এসে তাকে আরও জিজ্ঞাসাবাদ করব। ঘটনার সঙ্গে সম্পূর্ণ তথ্য সংগ্রহের সর্বোচ্চ চেষ্টা করব। যেহেতু বিষয়টি এখনও চলমান রয়েছে, সেহেতু এই পর্যন্তই আমার বক্তব্য।পরে রবিউলকে ৬ দিনের রিমান্ড দিয়েছেন আদালত।মামলার অপর দুই আসামি যুবলীগের আসাদুল ও নৈশপ্রহরী নাহিদ হোসেন পলাশকে কারাগারে পাঠানো হয়েছে।প্রসঙ্গত, গত শুক্রবার রাতে র‌্যাব-১৩ (রংপুর) অধিনায়ক রেজা আহমেদ ফেরদৌস জানিয়েছিলেন, আসাদুল ইসলাম এ ঘটনায় জড়িত বলে র‌্যাবের কাছে স্বীকার করেছে। আর ঘটনার সময় নবীরুল ইসলাম ও সান্টু কুমার বিশ্বাসও তার সঙ্গে ছিল বলে জানিয়েছে আসাদুল।র‌্যাবের ওই কর্মকর্তা বলেন, আসাদুল জানিয়েছে তারা চুরির জন্য ওই বাসায় মই বেয়ে ভেন্টিলেটর ভেঙে ঘরে প্রবেশ করে। তাদের বাধা দেয়ায় ওই হামলা চালায়। হামলার সময় উপজেলা নির্বাহী কর্মকর্তার মাথায় হাতুড়ি দিয়ে আঘাত করার জন্য নবীরুল দায়ী বলে র‌্যাবকে জানিয়েছে আসাদুল।গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে। ওই মামলায় এখন পর্যন্ত অন্তত ৩০ জনকে জিজ্ঞাসাবাদ করা হলেও র‌্যাব তিনজনকে গ্রেফতার করে পুলিশের কাছে হস্তান্তর করেছে। এ ঘটনার পর ঘোড়াঘাট থানার ওসি আমিরুল ইসলামকে প্রত্যাহার করা হয়েছে।",21/9/2020,country-news
বিরামপুরে ৩৪২ বস্তা সরকারি চাল জব্দ,"দিনাজপুরের বিরামপুর উপজেলা প্রশাসন ৩৪২ বস্তা সরকারি চাল জব্দ করেছে। এ সময় চালগুলোর মালিক মো. দবিরুল ইসলাম নামের এক ব্যবসায়ীকে আটক করা হয়েছে।



পরে ওই ব্যক্তির নামে বিশেষ ক্ষমতা আইনে মামলায় বৃহস্পতিবার বিকাল সাড়ে ৪টার দিকে দিনাজপুর জেলহাজতে প্রেরণ করেছে বিরামপুর থানা পুলিশ। বুধবার রাত সাড়ে ৯টার দিকে শহরের কলাবাগান এলাকা থেকে ট্রাকসহ চালগুলো জব্দ করেন বিরামপুর উপজেলা সহকারী কমিশনার (ভূমি) মুহসিয়া তাবাসসুম। আটক দবিরুল ইসলাম নবাবগঞ্জ উপজেলার দাউদপুর ইউনিয়নের ইয়াকুব আলীর ছেলে। বিরামপুর থানার ওসি মো. মনিরুজ্জামান মনির বিষয়টি নিশ্চিত করেন।বিরামপুর থানার ওসি যুগান্তরকে বলেন, আটক ব্যক্তিকে চালগুলোর বৈধ কাগজ দেখাতে বললেও তিনি কোনো কাগজ দেখাতে পারেননি। ফলে সরকারি খাদ্যগুদামের লোগো ব্যবহার করা অধিক মুনাফার আশায় কালোবাজারি করার অভিযোগে তাকে বিশেষ ক্ষমতা আইনে মামলা দিয়ে জেলহাজতে প্রেরণ করা হয়েছে। 
",21/9/2020,country-news
বিরামপুরে ইউএনও করোনায় আক্রান্ত,"দিনাজপুরের বিরামপুর উপজেলা নির্বাহী অফিসার পরিমল কুমার সরকার (ইউএনও) করোনাভাইরাসে আক্রান্ত হয়েছেন।



বুধবার রাত ৯টার দিকে তার নমুনা পরীক্ষার রিপোর্ট করোনা পজিটিভ আসে।বিরামপুর উপজেলা স্বাস্থ্য কর্মকর্তা ডা. সোলেমান হোসেন মেহেদী বিষয়টি নিশ্চিত করেছেন।বিরামপুর উপজেলা স্বাস্থ্য কর্মকর্তা ডা. সোলেমান হোসেন মেহেদী যুগান্তরকে জানান, বিরামপুরে এ পর্যন্ত করোনাভাইরাসের নমুনা পরীক্ষা করা হয়েছে ৮২০ জনের, এতে করোনা পজিটিভ হয়েছে ১৮৬ জন, সুস্থ হয়েছেন ১১৯ জন, অস্থায়ী হাসপাতালে (মুক্তিযোদ্ধা ভবনে) আছেন সাতজন এবং বাকিরা নিজ নিজ বাড়িতে হোম কোয়ারেন্টিনে আছেন।বিশেষ করে বিরামপুর উপজেলা নির্বাহী অফিসার পরিমল কুমার সরকার তার করোনা পজিটিভ রিপোর্ট বুধবার রাতে পাওয়া যায়।তিনি আরও বলেন, সোমবার রাত থেকে শরীরে সামান্য জ্বর অনুভব হলে সন্দেহবশত তার করোনা পরীক্ষার জন্য নমুনা দেন। আর বুধবার রাতে তার করোনা পজিটিভ রিপোর্ট পাওয়া যায়।বিরামপুর উপজেলা পরিষদের চেয়ারম্যান খায়রুল আলম রাজু যুগান্তরকে জানান, উপজেলা নির্বাহী অফিসার পরিমল কুমার সরকার গত ৮ জুন বিরামপুর উপজেলায় ইউএনও হিসাবে যোগদান করেছেন।প্রথম দিন থেকেই এই করোনাকে ভয় না করে নিরলসভাবে কাজ করেই যাচ্ছেন। শহরবাসীকে সচেতন রাখতে নিয়মিত মাইকিং, বিভিন্ন স্থান ঘুরে ঘুরে সামাজিক দূরত্ব নিশ্চিতসহ প্রতিটি রাস্তার মোড়ে মোড়ে মাস্ক, হ্যান্ড স্যানিটাইজার, জীবাণুনাশক স্প্রে করার ব্যবস্থা করেছেন। সেই সঙ্গে বিভিন্ন প্রতিষ্ঠানের সহয়োগিতা নিয়েছেন এবং আমি চেয়ারম্যান হিসাবে তার সঙ্গে থেকে প্রতিটি কাজের সহয়োগিতা করেছি। অবশেষে তিনি নিজেই আক্রান্ত হলেন।বিরামপুর উপজেলা নির্বাহী অফিসার পরিমল কুমার সরকার যুগান্তরকে বলেন, আমি সরকারের নির্দেশে কাজ করছি। এই মহামারীতে সমাজের সব মানুষকে সচেতন হতে হবে। আমি নিজেও অনেক সচেতন ছিলাম, কিন্তু গুরুত্বপর্ণ কাজের মধ্যে থেকেই হয়তো কোনোভাবে আক্রান্ত হয়েছি। তবে নমুনা পরীক্ষা দেয়ার পর থেকে অফিস করিনি। নিজ বাড়িতে হোম কোয়ারেন্টিনে আছি।",21/9/2020,country-news
বিরামপুর পৌর মেয়র করোনায় আক্রান্ত,"দিনাজপুরের বিরামপুর পৌরসভার মেয়র লিয়াকত আলী সরকার টুটুল করোনাভাইরাসে আক্রান্ত হয়েছেন।



মঙ্গলবার সন্ধ্যায় তার নমুনা পরীক্ষার রিপোর্ট পজিটিভ আসে।বিরামপুর উপজেলা স্বাস্থ্য কর্মকর্তা ডা. সোলেমান হোসেন মেহেদী বিষয়টি নিশ্চিত করেছেন।বিরামপুর উপজেলা স্বাস্থ্য কর্মকর্তা ডা. সোলেমান হোসেন মেহেদী যুগান্তরকে জানান, বিরামপুরে এ পর্যন্ত করোনাভাইরাসের নমুনা পরীক্ষা করা হয়েছে ৭৯৩ জনের। এতে করোনা পজিটিভ হয়েছে ১৭৩ জন, সুস্থ হয়েছেন ১০৪, অস্থায়ী হাসপাতালে (মুক্তিযোদ্ধা ভবনে) আছেন সাতজন, বাকিরা নিজ নিজ বাড়িতে হোম কোয়ারেন্টিনে আছেন।

তিনি আরও জানান, বিরামপুর পৌর মেয়র লিয়াকত আলী সরকার টুটুলের করোনা পজিটিভ রিপোর্ট মঙ্গলবার সন্ধ্যায় পাওয়া যায়। এ নিয়ে পৌর মেয়রের পরিবারের ২২ সদস্যের মধ্যে ১৬ জন করোনায় আক্রান্ত হয়েছেন। বাকি সদস্যদের রিপোর্ট এখনও পাওয়া যায়নি।বিরামপুর মহিলা কলেজ পরিচালনা পর্ষদের সভাপতি আবদুস সালাম যুগান্তরকে বলেন, এই করোনা মহামারী শুরু থেকেই প্রথম সারিতে থেকে কাজ করে যাচ্ছিলেন মেয়র লিয়াকত আলী সরকার টুটুল। তিনি করোনাকালে লকডাইনে পৌরসভার খেটে খাওয়া মানুষের বাড়ি বাড়ি গিয়ে খাবার ও ত্রাণসামগ্রী পৌঁচ্ছে দিয়েছেন এবং এখনও দিচ্ছেন।বিরামপুর পৌর মেয়র লিয়াকত আলী সরকার টুটুল বলেন, আমি জনগণের সঙ্গে কাজ করি। এ জন্যই কোনো না কোনোভাবে আক্রান্ত হয়েছি।জনসাধারণের সঙ্গে আছি এবং থাকব। আমার পরিবারে ২২ সদস্যের মধ্যে ১৬ জনই করোনায় আক্রান্ত হয়েছেন। তাই পৌরসভায় অফিস না করে নিজ বাড়িতে অবস্থান করছি।",21/9/2020,country-news
ইউপি চেয়ারম্যানের বিরুদ্ধে ভিজিএফের চাল চুরির অভিযোগ,"দিনাজপুরের নবাবগঞ্জের ভাদুরিয়া ইউপি চেয়ারম্যান আসমান জামিনের বিরুদ্ধে ভিজিএফের চাল চুরির অভিযোগ উঠেছে। এ ঘটনায় মানববন্ধন করেছে ভুক্তভোগীরা।



শুক্রবার বিকালে উপজেলার ভাদুরিয়া বাজারের চার মাথা মোড়ে এ মানববন্ধন করা হয়।জানা যায়, ঈদুল আজহা উপলক্ষে সারা দেশের মতো নবাবগঞ্জ উপজেলার ৬নং ভাদুরিয়া ইউপিতে চাল বরাদ্দ আসে ১৫৩৫ জনের নামে ১৫.৩৫ টন।গত বৃহস্পতিবার চাল বিতরণকালে ১৫০ থেকে ২০০ জন পায়নি। পরে চাল চুরির অভিযোগ উঠলে চেয়ারম্যান আসমান জামিন দ্রুত ইউনিয়ন পরিষদ থেকে পালিয়ে যান।এই সময় ৬নং ভাদুরিয়া ইউনিয়ান পরিষদে তালিকাভুক্ত ব্যক্তিরা ভিজিএফ চাল না পেয়ে বিক্ষোভ করতে থাকেন। তালিকায় নাম ও টোকেন হাতে নিয়ে গ্রাম ভাদুরিয়া, সাকোপাড়া, দীঘিরত্না, পাকুড়িয়া, বাজিদপুর, মহেশপুর, হলাইজানসহ বেশ কিছু গ্রামের প্রায় ২০০ ব্যক্তি টোকেন হাতে নিয়ে চেয়ারম্যানের বিরুদ্ধে চাল চুরির অভিযোগ করেন।এ বিষয়ে ভাদুরিয়া ইউপির সদস্য হারুনুর রশিদ যুগান্তরকে বলেন, আমরা চেয়ারম্যানের ওপর কোনো কথা বলতে পারি না। আমাদের কোনো কথাই তিনি রাখেন না।প্রতিটি ওয়ার্ডে ইউপি সদস্যদের মাধ্যমে পাওয়া তালিকা অনুযায়ী ভুক্তভোগীদের টোকেন দেয়া হয়েছে। কিন্তু চাল বিতরণের শেষ সময়ে পরিষদে আর চাল না থাকায় ১৫০ থেকে প্রায় ২০০ জন বরাদ্দ পেল না।ইউপি সদস্য শাবানা ইয়াসমিন যুগান্তরকে বলেন, এই চেয়ারম্যান বয়স্ক ভাতা, বিধবা ভাতা থেকে শুরু করে; যা গরীব দুস্থদের মাঝে দেয়া হয়; তা দিতে বা কার্ড করে দিতে ৫ হাজার করে টাকা নেয়। টাকা ছাড়া কোনো কার্ড কেউ পায় না।

ভিজিএফ চাল বিতরণকালীন টেক অফিসার জিয়াউর রহমান যুগান্তরকে বলেন, আমি চাল বিতরণ শুরু থেকে শেষ সময় পর্যন্ত ছিলাম। তালিকাভুক্ত প্রতি টোকেনধারীকে ১০ কেজি করে চাল দেয়া হয়েছে। প্রতি বস্তায় চাউল ৫০ কেজি থাকায় পাঁচজনকে একটি করে চালের বস্তা দেয়া হয়েছে। কিন্তু শেষ পর্যায়ে এসে অনেক তালিকাভুক্ত টোকেনধারীরা চাল পেল না।নবাবগঞ্জ উপজেলা প্রকল্প বাস্তবায়ন কর্মকর্তা রেফাতুল্লাহ (পিআইয়ু) জানান, ভাদুরিয়া ইউপি চেয়ারম্যানকে ১৫.৩৫ টন চালের ডিও বরাদ্দ দেয়া হয়েছে। চেয়ারম্যান সেই বরাদ্দকৃত চাল ইউনিয়ন পরিষদে নিয়ে গেছেন এবং বিতরণ করছেন। কেন এত জন চাল পেলো না তা তদন্ত করে দেখতে হবে।অভিযোগ অস্বীকার করে ভাদুরিয়া ইউপি চেয়ারম্যান আসমান জামিন যুগান্তরকে জানান, আমার নামে যে অভিযোগ করা হচ্ছে তা সত্য নয়। প্রতিবার চাল দিতে দেখা যায়, কার্ড বা টোকেনবিহীন কিছু ব্যক্তি আসেন। তাদেরও কম বেশি করে চাল দেয়া হয়।‘এবার এক বস্তা চাল ৫ জনকে দেয়া হয়েছে, তাই বাড়তি কোনো চাল দিতে না পারায় অনেকের মাঝে ক্ষোভ সৃষ্টি হয়েছে। কিন্তু পরে সন্ধ্যা পর্যন্ত না পাওয়া ৪৫ জনকে আমি চাল বিতরণ করেছি।’এ বিষয়ে নবাবগঞ্জ উপজেলা নির্বাহী অফিসার নাজমুনাহার বলেন, আমরা বিষয়টি শুনেছি। সঙ্গে সঙ্গে চেয়ারম্যানকে নির্দেশ দিয়েছি, যাতে কোনো টোকেনধারী ব্যক্তি চাল নিতে এসে ফেরত না যায়।তবে কেন এত টোকেনধারী ব্যক্তি চাউল পেল না তা তদন্ত সাপেক্ষে ব্যবস্থা গ্রহণ করা হবে।",21/9/2020,country-news
"মা গোসলে ব্যস্ত, পানিতে পড়ে শিশুর মৃত্যু","দিনাজপুরের বিরামপুরে পানিতে পড়ে মো. নাহিয়ান আহম্মেদ লিমন (২) নামের এক শিশুর মৃত্যু হয়েছে। রোববার দুপুরে উপজেলার কাটলা ইউনিয়নের চকানদেব গ্রামে বাড়ির পাশে নিচু জমির পানিতে ডুবে ওই শিশুটির মৃত্যু হয়।



নিহত শিশু নাহিয়ান আহম্মেদ লিমন ওই এলাকার মোশারফ হোসেনের ছেলে। স্থানীয় কাটলা ইউনিয়নের চেয়ারম্যান মো. নাজির হোসেন বিষয়টি নিশ্চিত করেছেন।স্থানীয় ইউপি চেয়ারম্যান নাজির হোসেন যুগান্তরকে বলেন, মোশারফের বাড়ির পাশে নিচু জমিগুলো বৃষ্টিতে ভরে উঠেছে। রোববার দুপুরে শিশুটির মা বাড়িতে গোসল করছিল। এ সময় শিশুটি বাড়ির উঠানের সামনে খেলা করছিল। গোসল শেষে নাহিয়ান আহম্মেদ লিমনকে বাড়িতে দেখতে না পেয়ে খোঁজা-খুঁজির পর বাড়ির পাশে জমির হাঁটু সমান পানিতে পড়ে থাকতে দেখে। এর পরে শিশুটিকে উদ্ধার করে বিরামপুর উপজেলা স্বাস্থ্য কমপ্লেক্সে নিলে কর্তব্যরত চিকিৎসক তাকে মৃত ঘোষণা করেন।বিরামপুর থানার ওসি মো. মনিরুজ্জমান (মনির) যুগান্তরকে বলেন, পানিতে ডুবে শিশু মৃত্যুর বিষয়টি শুনেছি। ঘটনাস্থলে পুলিশ পাঠানো হয়েছে।",21/9/2020,country-news
বিরামপুরে প্রথম করোনায় রোগীর মৃত্যু,"দিনাজপুরের বিরামপুর উপজেলায় করোনায় আক্রান্ত হয়ে আনিসুর রহমান মিনু (৫০) নামে এক ব্যবসায়ীর মৃত্যু হয়েছে। এ উপজেলায় এই প্রথম করোনায় একজন প্রাণ হারালেন।



শনিরার রাত ৯টার দিকে দিনাজপুর আবদুর রহিম মেডিকেল কলেজ হাসপাতালে নেয়ার পথে তার মৃত্যু হয়।আনিসুর রহমান উপজেলার একইর মঙ্গলপুর গ্রামের মৃত্যু আবদুর রউফের ছেলে। তিনি সাবেক সেনাসদস্য ছিলেন।জানা যায়, আনিসুর রহমান শ্বাসকষ্ট ও উচ্চরক্তচাপ রোগে ভুগছিলেন। ১০ জুলাই তার করোনা পজিটিভ রিপোর্ট আসে। ১১ জুলাই রাতে শ্বাসকষ্ট খুব বেশি হলে দিনাজপুর আবদুর রহিম মেডিকেল কলেজ হাসপাতালে নেয়ার পথে তার মৃত্যু হয়।আনিসুর রহমান সেনাবাহিনী থেকে অবসরগ্রহণের পর হিমু কসমেটিক ও স্যামসং মোবাইল কাস্টমার কেয়ারের শোরুমের স্বত্বাধিকারী ছিলেন।উপজেলা স্বাস্থ্য কর্মকর্তা সোলেমান হোসেন মেহেদী যুগান্তরকে জানান, বিরামপুরে এই প্রথম একজন করোনায় মারা গেলেন। উপজেলায় ৫৯০ জনের করোনাভাইরাসের নমুনা সংগ্রহ করা হয়। এর মধ্যে ১০৬ জন করোনা পজিটিভ ধরা পড়ে। তার মধ্যে থেকে ৬৫ জন সুস্থ হন, বাকি ৪১ জনের মধ্যে ৮ জন মুক্তিযোদ্ধা ভবনে সরকারিভাবে আমাদের তত্ত্বাবধানে আছেন। বাকি ৩৩ জন নিজ নিজ বাড়িতে হোম কোয়ারেন্টিনে আছেন।বিরামপুর উপজেলা নির্বাহী কর্মকর্তা পরিমল কুমার সরকার যুগান্তরকে জানান এই প্রথম একজন করোনা রোগী মারা গেলেন। খবর পাওয়ার সঙ্গে সঙ্গে সরকারিভাবে স্বাস্থ্যবিধি মেনে দিনাজপুর কোয়ান্টাম ফাউন্ডেশন থেকে ছয় সদস্যের মাধ্যমে রাত ৩টায় মরদেহ দাফন করা হয়।সিভিল সার্জন আবদুল কুদ্দুস যুগান্তরকে জানান, দিনাজপুর জেলার বিরামপুর উপজেলায় এই প্রথম একজন করোনা আক্রান্ত হয়ে মৃত্যুবরণ করেছেন।",21/9/2020,country-news
পাখির খাঁচা তৈরির সময় যুবকের মৃত্যু,"পোষার পাখি খাঁচা তৈরির সময় দিনাজপুরের বিরামপুর উপজেলায় বিদ্যুৎস্পৃষ্ট হয়ে মো. শাকিল হোসেন (২৫) নামের এক শ্রমিকের মৃত্যু হয়েছে। বৃহস্পতিবার দুপুরে উপজেলার মুকুন্দপুর ইউনিয়নের হরেকৃষ্টপুর গ্রামে এ ঘটনা ঘটে।



নিহত শাকিল হোসেন রংপুর জেলার পীরগঞ্জ উপজেলার ধাপের হাট ইউনিয়নের বিশ্বনাথপুর গ্রামের ওবায়দুর রহমানের ছেলে।স্থানীয়দের বরাত দিয়ে বিরামপুর থানার এসআই সিরাজ হোসেন যুগান্তরকে বলেন, ‘মুকুন্দপুর ইউনিয়নের হরেকৃষ্টপুর গ্রামে মো. আলমগীর হোসেনের পাখির খাঁচা তৈরির কারখানা ছিল। ওই কারখানায় শাকিলসহ তিন যুবক খাঁচা তৈরি করত।বৃহস্পতিবার দুপুরে খাঁচা তৈরির সময় হঠাৎ শাকিল বিদ্যুতায়িত হয়। এ সময় কারখানার অন্য শ্রমিকরা তাকে উদ্ধার করে দ্রুত বিরামপুর উপজেলা স্বাস্থ্য কমপ্লেক্সে নিলে কর্তব্যরত চিকিৎসক তাকে মৃত ঘোষণা করেন।বিরামপুর থানার ওসি মো. মনিরুজ্জামান মনির বলেন, ‘ঘটনাস্থল পরিদর্শন করা হয়েছে। নিহতের কোনো অভিযোগ না থাকায় লাশ পরিবারের কাছে হস্তান্তর করা হয়েছে।",21/9/2020,country-news
"পানির বদলে দিল এসিড, প্রাণ গেল শিশুর","দিনাজপুরের নবাবগঞ্জে স্বর্ণের দোকানের এসিড পান করে মোনতাহুল জান্নাত সাবা (৫) নামের এক শিশুর মৃত্যু হয়েছে। বুধবার নবাবগঞ্জ উপজেলা শহরের ‘সোমা জুয়েলার্স’ নামের স্বর্ণের দোকানে এ ঘটনা ঘটে।



এ ঘটনায় ওই স্বর্ণের দোকান মালিক সাইফুল ইসলামকে (৪০) আটক করেছে থানা পুলিশ। নবাবগঞ্জ থানার ওসি অশোক কুমার চৌহান বিষয়টি নিশ্চিত করেছেন।শিশু মোনতাহুল জান্নাত সাবা উপজেলার বিনোদনগর নন্দনপুর গ্রামের শাহাজুল ইসলামের মেয়ে। আটক সাইফুল ইসলাম উপজেলার রামপুর এলাকার সবুজার রহমানের ছেলে।নবাবগঞ্জ থানার ওসি অশোক কুমার চৌহান যুগান্তরকে বলেন, ‘বুধবার সকালে মেয়ে মোনতাহুল জান্নাত সাবাকে নিয়ে উপজেলা শহরের ওই স্বর্ণের দোকানে মোর্শেদা বেগম গহনা তৈরি করতে যান। সেখানে ক্ষুধা পেলে শিশুটি মায়ের কাছে বিস্কুট খেতে চায়। পরে পানি খেতে চাইলে মালিক সাইফুল ইসলাম দোকানের কর্মচারীকে পানি দিতে বলেন। কোনো কারণে পানির বদলে বোতলে থাকা স্বর্ণ পরিষ্কার করা এসিড খেতে দেয়। এই এসিড খেয়ে শিশুটি অজ্ঞান হয়ে পড়লে দ্রুত তাকে উপজেলা স্বাস্থ্য কমপ্লেক্সে নিয়ে যাওয়ার পর শিশুটি মারা যায়।এ বিষয়ে জানতে চাইলে নবাবগঞ্জ উপজেলা স্বাস্থ্য ও পরিবার পরিকল্পনা অফিসার (ভারপ্রাপ্ত) শাহাজাহান আলী যুগান্তরকে বলেন, ‘অসুস্থ শিশুটিকে নিয়ে তার মা মোর্শেদা বেগম স্বাস্থ্য কমপ্লেক্সে এসেছিলেন। প্রাথমিক চিকিৎসা দেয়ার আগেই শিশুটি মারা গেছে। তবে শিশুটি মায়ের বর্ণনা অনুযায়ী সে পানির পরিবর্তে স্বর্ণের দোকানের এসিড পান করে তাই শিশুটির মৃত্যু হয়েছে।’ওসি অশোক কুমার চৌহান যুগান্তরকে বলেন, এ ঘটনায় দোকানের মালিক সাইফুল ইসলামকে আটক করা হয়েছে।বিরামপুর সার্কেলের সিনিয়র সহকারী পুলিশ সুপার মিথুন সরকার যুগান্তরকে বলেন, শিশুটির মৃত্যুর ঘটনায় দ্রুত ঘটনাস্থলে পুলিশ পাঠিয়ে ওই জুয়েলার্সের মালিক সাইফুল ইসলামকে আটক করা হয়েছে। ঘটনার তদন্ত করে প্রয়োজনীয় ব্যবস্থা গ্রহণ করা হবে।",21/9/2020,country-news
অ্যালকোহল পানে ১১ জনের মৃত্যু: মূলহোতা রফিকুল গ্রেফতার,"দিনাজপুরের বিরামপুর উপজেলায় অ্যালকোহল পানে ১১ জনের মৃত্যুর ঘটনার মূলহোতা স্পিরিট ব্যবসায়ী রফিকুল ইসলামকে গ্রেফতার করেছে পুলিশ।



শুক্রবার রাত ১১টার দিকে উপজেলার পূর্বজগন্নাথপুর মহল্লা থেকে তাকে গ্রেফতার করা হয়। শনিবার তাকে জেলা আদালতে পাঠানো হয়েছে।গ্রেফতার রফিকুল ইসলাম (৪০) একই এলাকার মৃত সিরাজুল ইসলামের ছেলে।জানা গেছে, ঈদুল ফিতরের পর গত ২৬ মে বিষাক্ত স্পিরিট (অ্যালকোহল) পানে স্বামী-স্ত্রীসহ ১১ জনের মৃত্যু ঘটে এবং ৬জন অন্ধত্ববরণ করে।এ ঘটনায় পুলিশ এক হোমিও চিকিৎসককে গ্রেফতার ও তার বিরুদ্ধে হত্যা মামলা রুজু করে। ওই মামলায় পলাতক আসামি বিরামপুর ও পার্শ্ববর্তী এলাকায় স্পিরিট সরবরাহকারী রফিকুল ইসলামকে রাত ১১টার দিকে উপজেলার পূর্বজগন্নাথপুর মহল্লা থেকে গ্রেফতার করা হয়।রফিকুলের বিরুদ্ধে ইতিপূর্বে ফুলবাড়ি থানায় একটি এবং বিরামপুর থানায় তিনটি মাদক মামলা চলমান রয়েছে।বিরামপুর থানার ওসি মনিরুজ্জামান যুগান্তরকে জানান, আটক রফিকুলকে হত্যা মামলায় গ্রেফতার দেখিয়ে সাত দিনের রিমাণ্ড আবেদনসহ শনিবার দিনাজপুর আদালতে পাঠানো হয়েছে।",21/9/2020,country-news
গলায় ওড়না পেঁচিয়ে নিজের মেয়েকে হত্যা করল মা,"প্রেমিকের দেয়া মোবাইল নিয়ে মা-মেয়ের মাঝে কথা কাটাকাটির এক পর্যায়ে মেয়ের গলায় থাকা ওড়না টান দিলে অষ্টম শ্রেণি পড়ুয়া মেয়ে ফাতেমা (১৩) মাটিতে পড়ে জ্ঞান হারায়। পরে প্রতিবেশীরা এসে দেখে সে মারা গেছে। এই ঘটনায় এলাকাবাসীর সহায়তায় মাকে আটক করেছে থানা পুলিশ।



রোববার গভীর রাতে দিনাজপুরের নবাবগঞ্জ উপজেলায় বিনোদনগর ইউনিয়নের বড়মাগুড়া গ্রামে এ ঘটনা ঘটে।মা মোছা. রহিমা বেগম (৪৩) উপজেলার বিনোদনগর ইউনিয়নের বড়মাগুড়া গ্রামের বুলু মিয়ার স্ত্রী। নিহত মেয়ে মোছা. ফাতেমা (১৩) ওই এলাকার বিনোদনগর বালিকা উচ্চবিদ্যালয়ের অষ্টম শ্রেণির ছাত্রী ছিল।স্থানীয় বিনোদনগর ইউনিয়নের চেয়ারম্যান মনোয়ার হোসেন যুগান্তরকে জানান, রহিমা বেগম ১ সপ্তাহ আগে একই ইউনিয়নের পাঠানগঞ্জ গ্রামে মেয়ে ফাতেমাকে নিয়ে বাবার বাড়িতে বেড়াতে যান। সেখান থেকে গত তিন দিন আগে নিজ বাড়িতে ফিরে আসেন। রোববার সকালে বাড়ির পাশে আমগাছ থেকে আম নামানোর সময় মেয়ে ফাতেমার কোমরে একটি মোবাইল ফোন দেখতে পায় মা রহিমা বেগম। পরে মেয়েকে মোবাইলের বিষয়ে জানতে চাইলে মেয়ে ফাতেমা কোনো সঠিক উত্তর দিতে পারেনি।চেয়ারম্যান বলেন, ঘটনার পর ‘মা’ ওই মোবাইল ফোনটি নিয়ে ঘরের শোকেসে তালাবদ্ধ করে পাশে গ্রামে বড় মেয়ের বাড়িতে চলে যান। এরপর বিকালে মেয়ের বাড়ি থেকে ফিরে শোকেসের তালা ভাঙ্গা দেখে ফাতেমাকে আবারো জিজ্ঞাসা করলে সে কোনো কথার উত্তর দেননি। এরপর মা ও মেয়ের মাঝে কথা কাটাকাটির এক পর্যায়ে মেয়ের গলায় থাকা ওড়না টান দেয় তার মা। পরে সেখানেই মেয়ে ফাতেমা মারা যায়।নবাবগঞ্জ থানার ওসি অশোক কুমার চৌহান যুগান্তরকে বলেন, ‘এলাকাবাসীর দেয়া খবরে দ্রুত ঘটনাস্থলে উপস্থিত হয়ে রাত ১২টার দিকে লাশ উদ্ধার ও রহিমা বেগমকে আটক করে থানায় আনা হয়। প্রাথমিক জিজ্ঞাসাবাদে তিনি মেয়েকে হত্যার কথা স্বীকার করেছেন।ওসি বলেন, রাতেই মেয়ের চাচা আলম হোসেন বাদী হয়ে মা রহিমা বেগমকে আসামি করে একটি হত্যা মামলা দায়ের করেছেন। মেয়ের লাশ ময়নাতদন্তের জন্য দিনাজপুর এম আবদুর রহিম মেডিকেল কলেজ মর্গে প্রেরণ করা হয়েছে। রহিমা বেগমকে দিনাজপুর জেলহাজতে প্রেরণ করা হয়।এলাকার কোন ছেলে ওই মেয়েটিকে মোবাইল ফোনটি দিয়েছে সেই বিষয়ে খোঁজ খরব নেয়া হচ্ছে বলে ওসি জানান।",21/9/2020,country-news
ঘুমন্ত বাবাকে হত্যা করল ছেলে,"দিনাজপুরের বিরামপুরে ছেলে আল বেনুস মুর্মুর (২৮) হাতে তার বাবা নিহত হয়েছেন।



বৃহস্পতিবার উপজেলার সাঁওতাল পল্লী বুচকি গ্রামে এ ঘটনা ঘটে। পুলিশ জানায়, বুচকি গ্রামের বাসিন্দা নাজরুশ মুর্মু (৬০) রাতে ঘুমিয়ে ছিলেন। বৃহস্পতিবার ভোরে নাজরুশের ছেলে আল বেনুস মুর্মু কাঠের পিঁড়ি দিয়ে তার বাবার মাথায় সজোরে আঘাত করে। এতে নাজরুশের মাথা ফেটে যায়। সকালে নাজরুশকে বিরামপুর হাসপাতালে চিকিৎসা দিয়ে দিনাজপুর হাসপাতালে নেয়া হলে সেখানে তার মৃত্যু ঘটে। এলাকাবাসী জানায়, ঘাতক আল বেনুস মুর্মু একজন মাদকাসক্ত।বিরামপুর থানার ওসি মনিরুজ্জামান যুগান্তরকে জানান, তাৎক্ষণিক অভিযান চালিয়ে ঘাতক ছেলে আল বেনুস মুর্মুকে আটক করা হয়েছে। এ ব্যাপারে মামলার প্রস্তুতি চলছে।
",21/9/2020,country-news
মামার সঙ্গে নদীতে গোসলে নেমে হারিয়ে গেল যুথি,"দিনাজপুরের বিরামপুরে ছোট যমুনা নদীতে মামার সঙ্গে গোসলে নেমে স্রোতে তলিয়ে গেছে যুথি আকতার (৯) নামের এক শিশু।



সোমবার দুপুরে বিরামপুর উপজেলার কৃষ্টচাঁদপুর এলাকায় শাখা যমুনা নদীতে এই ঘটনা ঘটে। রংপুর থেকে ডুবুরি দল এসে উদ্ধার অভিযান চালাচ্ছেন। এখনো শিশুটিকে উদ্ধার করা সম্ভব হয়নি।শিশু যুথি (৯) পৌর শহরের ইসলামপাড়া এলাকার কবির হোসেন এক মাত্র মেয়ে।শিশুটির মামা শাকিব হোসেন যুগান্তরকে বলেন, তিন দিন আগে মায়ের সঙ্গে আমাদের বাড়িতে বেড়াতে আসে যুথি ও তার মা। আজ বেলা সাড়ে ১১ টার দিকে আমাদের সঙ্গে যুথি নদীতে গোসল করতে নামে। গোসলের এক পর্যায়ে সে নদীর স্রোতে কোথায় তলিয়ে যায়।শিশুটির বাবা কবির হোসেন যুগান্তরকে বলেন, স্থানীয়দের সঙ্গে নিয়ে উদ্ধার অভিযান চালালেও এখন পর্যন্ত তাকে উদ্ধার করা সম্ভব হয়নি। রংপুরের ডুবুরি দল এসে উদ্ধার অভিযান চালাচ্ছে।বিরামপুর ফায়ার সার্ভিসের ভারপ্রাপ্ত স্টেশন কর্মকর্তা আফজাল হোসেন যুগান্তরকে বলেন, ঘটনার কিছুক্ষণের মধ্যেই আমারা এসেছি। কিন্তু আমাদের কাছে উদ্ধার কাজ পরিচালনা করবার মতো তেমন কোনো কিছু নেই। তাই রংপুর ডুবুরি দলকে খবর দেয়া হলে সেই ডুবুরি দল শিশুটিকে উদ্ধারে কাজ চালাচ্ছেন।",21/9/2020,country-news
বিরামপুরে করোনা আক্রান্ত শুনেই পালাল রোগী,"দিনাজপুরের বিরামপুরে করোনাভাইরাস শনাক্তের খবর শুনেই আইসোলেশন থেকে পালিয়েছেন মো. রুহুল আমিন (১৮) নামের এক যুবক। ওই যুবক গাজীপুর এলাকায় একটি পোশাক কারখানায় কর্মরত ছিলেন।



এ ঘটনায় উপজেলা বিভিন্ন স্থানে চেকপোষ্ট বসিয়ে স্বাস্থ্য বিভাগ, থানা পুলিশ ও উপজেলা প্রসাশন সারা রাত অনেক খোঁজা-খোঁজির পরও তাকে উদ্ধার করতে পারেনি। বিরামপুর উপজেলা স্বাস্থ্য ও পরিবার পরিকল্পনা অফিসার ডা.মো.সোলায়মান হোসেন মেহেদী বিষয়টি নিশ্চিত করেছেন।মো.রুহুল আমিন উপজেলার একইর গ্রামের মো.রবিউল ইসলামের ছেলে। শুক্রবার রাতে একইর উচ্চবিদ্যালয় থেকে উপজেলা স্বাস্থ্য বিভাগের লোকজন আনতে গেলে তিনি পালিয়ে যান।বিরামপুর উপজেলা স্বাস্থ্য ও পরিবার পরিকল্পনা কর্মকর্তা মো.সোলায়মান হোসেন মেহেদী যুগান্তরকে বলেন, শুক্রবার সন্ধ্যায় জেলা সিভিল সার্জন কার্যলয় থেকে বিরামপুর একই গ্রামের মো.রুহুল আমিন নামের এক যুবকসহ উপজেলায় মোট ৩ জনের শরীরে করোনা পজেটিভ রিপোর্ট আসে। এর পর উপজেলা প্রশাসন, পুলিশ ও স্বাস্থ্য বিভাগের লোকজন সেখানে উপস্থিত হয়ে ওই যুবককে বিরামপুর উপজেলা মুক্তিযোদ্ধা কমপ্লেক্সে রেখে চিকিৎসাসেবার জন্য দিতে যায়। এরপর ওই যুবকের শরীরে করোনাপজেটিভ এমন খবর শুনে টয়লেট করার কথা বলে প্রচীর টপকে পালিয়ে যান। তিনি বলেন,করোনা আক্রান্ত ওই যুবক গাজীপুরে একটি পোশাক কারখানায় কাজ করতেন। বেশ কয়েকদিন আগে তিনি এলাকায় আসলে গ্রামবাসী তাকে পার্শ্ববর্তী একইর হাইস্কুলের একটি কক্ষে আইসোলেশনে রাখে। স্বাস্থ্য বিভাগ তার শরীরে নমুনা সংগ্রহ করে দিনাজপুর এম আব্দুর রহিম মেডিকেল কলেজ হাসপাতালে পাঠালে শুক্রবার সন্ধ্যায় তার নমুনা পজেটিভ আসে।বিরামপুর থানার ভারপ্রাপ্ত কর্মকর্তা (ওসি) মো.মনিরুজ্জামান মনির যুগান্তরকে বলেন,করোনাভাইরাস নিয়ে পালানো ওই যুবককে ধরতে উপজেলার বিভিন্ন স্থানে সারা রাত অভিযান চালানো হয়েছে। এখন পর্যন্ত বিভিন্ন স্থানে চেকপোষ্ট বসিয়ে তল্লাশি করা হচ্ছে। বিরামপুর উপজেলা নির্বাহী অফিসার মো.তৌহিদুর রহমান যুগান্তরকে বলেন, উপজেলায় করোনায় আক্রান্তদের সবাইকে বিরামপুর মুক্তিযোদ্ধা কমপ্লেক্সে রেখে চিকিৎসাসেবা দেয়া হচ্ছে। ওই যুবককেও চিকিৎসাসেবা দেয়ার জন্য উপজেলা স্বাস্থ্য বিভাগ, পুলিশ ও উপজেলা প্রসাশন একইর হাইস্কুল থেকে আনতে যায়। এ সময় ওই যুবক টয়লেট করার কথা বলে প্রাচীর টপকে পালিয়ে যান। পরে ওই যুবককে ধরতে তার বাবাকে নিয়ে তার আত্মীয়-স্বজনের বাসায় খোঁজ করেও পাওয়া যায়নি। তবে তাকে ধরতে অভিযান অব্যাহত রয়েছে।প্রসঙ্গত.উপজেলায় করোনা রোগীর সংখ্যা সর্বমোট ২১ জন। তার মধ্যে ৩ জন সুস্থ হয়ে বাড়িতে ফিরে গেছেন।
",21/9/2020,country-news
বিরামপুরে অভিযানে ৪ হাজার বোতল বিষাক্ত স্পিরিট জব্দ,"দিনাজপুরের বিরামপুরে বিষাক্ত স্পিরিট (অ্যালকোহল) পানে ১০ জনের মৃত্যু হয়েছে। এ ঘটনায় পুলিশ এক হোমিও চিকিৎসককে আটক করেছে। একইসঙ্গে মাদক দ্রব্য নিয়ন্ত্রণ অধিদফতর অভিযান চালিয়ে ৪ হাজার ১ শত বোতল স্পিরিট জব্দ করেছে।



মাদক দ্রব্য নিয়ন্ত্রণ অধিদফতর দিনাজপুরের সহকারী পরিচালক রাজিউর রহমান যুগান্তরকে বলেন, আমরা বিরামপুর বিভিন্ন হোমিও দোকানে অভিযান চালাই। যিনি এই স্পিরিটগুলো ডিলার হিসাবে বিভিন্ন জায়গাতে বিক্রি করেন তাকে শনাক্ত করেছি। একই সঙ্গে সরকার হোমিও হল থেকে ৪ হাজার ১ শত বোতল স্পিরিট জব্দ করেছি। তবে সরকার হোমিও হল মালিক ডা. আফসার আলী অনুপস্থিত ছিলেন। এ বিষয়ে মাদক দ্রব্য নিয়ন্ত্রণ অধিদপ্তরে নিয়মিত মামলা দায়ের করা হবে বলে তিনি জানান।এ সময় উপজেলা নির্বাহী কর্মকর্তা ও নির্বাহী ম্যাজিস্ট্রেট তৌহিদুর রহমান উপস্থিত ছিলেন।পৌর মেয়র লিয়াকত আলী সরকার টুটুল যুগান্তরকে জানান, বিরামপুর শহরের অনেক হোমিও দোকানে অবাধে স্পিরিট বিক্রি হয়। এই স্পিরিট পানেই তাদের মৃত্যু ঘটেছে।দিনাজপুরের পুলিশ সুপার আনোয়ার হোসেন বিপিএম, পিপিএম (বার) যুগান্তরকে জানান, দিনাজপুর জেলার কোথাও স্পিরিট বা নেশা জাতীয় দ্রব্য বিক্রি করতে নিষেধ করা হচ্ছে। এরপরও কেউ বিক্রি করলে তাদের বিরুদ্ধে কঠোর ব্যবস্থা নেয়া হবে।দিনাজপুরের বিরামপুরে বিষাক্ত স্পিরিট (অ্যালকোহল) পানে বুধবার সকালে ৬ জন মৃত্যুর পর ওই দিন রাতে আরও ৪ জনের মৃত্যু ঘটেছে। এ নিয়ে মৃতের সংখ্যা বেড়ে ১০ জনে দাঁড়িয়েছে। এ ঘটনায় আরও কয়েকজন অসুস্থ হয়ে হাসপাতালে ভর্তি হয়েছে।",21/9/2020,country-news
বিরামপুরে অ্যালকোহল পানে স্বামী-স্ত্রীসহ ১০ জনের মৃত্যু,"দিনাজপুরের বিরামপুর উপজেলায় অ্যালকোহল পানে স্বামী-স্ত্রীসহ ১০ জনের মৃত্যু হয়েছে। এ ঘটনায় আরও ছয়জন দৃষ্টিশক্তি হারিয়েছেন।



বৃহস্পতিবার দিনাজপুরের পুলিশ সুপার আনোয়ার হোসেন বিপিএম, পিপিএম (বার) ঘটনাস্থল পরিদর্শন করেছেন। এ ঘটনায় পুলিশ এক হোমিও চিকিৎসককে আটক করেছে।মৃতরা হলেন- বিরামপুর পৌর এলাকার মাহমুদপুর গ্রামের আনোয়ার হোসেনের ছেলে আ. মতিন (২২), সুলতান আলীর ছেলে মহসীন আলী (২৭), তোজাম্মেলের ছেলে আজিজুল (৩০), হঠাৎপাড়া মহল্লার স্বামী শফিকুল (৫৫) ও স্ত্রী মঞ্জুয়ারা (৩৫), মাহমুদপুর গ্রামে আ. আজিজের ছেলে সোহেল রানা (৩০), আবুল হোসেনের ছেলে মনোয়ার হোসেন (৪২), আ. খালেকের ছেলে আবদুল আলীম (৪০) এবং ইসলামপাড়ার তাপস বাক্সির ছেলে অমৃত্যু বাক্সি (২৪) ও কাজীপাড়া মহল্লার ইসরাফিলের ছেলে আনোয়ার হোসেন (৪২)।জানা গেছে, মঙ্গলবার নেশা করার অ্যালকোহল পান করেন তারা। সন্ধ্যা থেকে তারা অসুস্থবোধ করলে বুধবার সকাল থেকে সন্ধ্যার মধ্যে একে একে ১০ জনের মৃত্যু ঘটে। স্পিরিট পানকারী আরও ছয়জন দৃষ্টিশক্তি হারিয়েছেন।খবর পেয়ে বিরামপুর উপজেলা নির্বাহী অফিসার তৌহিদুর রহমান, পৌর মেয়র লিয়াকত আলী সরকার টুটুল, সার্কেল এএসপি মিথুন সরকার ও বিরামপুর থানার ওসি মনিরুজ্জামান ঘটনাস্থল পরিদর্শন করে মরদেহগুলো থানা হেফাজতে নিয়েছেন। মৃত মহসীনের বাবা সুলতান আলী জানান, নিহতরা আগে থেকে মাদকাসক্ত ছিল। স্পিরিট পানে তারা অসুস্থ হয়ে মারা গেছেন। পৌর মেয়র লিয়াকত আলী সরকার টুটুল যুগান্তরকে জানান, বিরামপুর শহরের অনেক হোমিও দোকানে অবাধে স্পিরিট বিক্রি হয়। এই স্পিরিট পানেই তাদের মৃত্যু হয়েছে। বিরামপুর থানার ওসি মনিরুজ্জামান যুগান্তরকে জানান, কি ধরনের নেশা তারা পান করেছিল, তা পরীক্ষার জন্য মরদেহ দিনাজপুর মর্গে পাঠানো হয়েছে। থানা পুলিশ মাহমুদপুর গ্রামের হোমিও চিকিৎসক আবদুল মান্নানকে আটক করেছে।পুলিশ সুপার আনোয়ার হোসেন বিপিএম, পিপিএম (বার) যুগান্তরকে বলেন, দিনাজপুর জেলার কোথাও স্পিরিট বা নেশাজাতীয় দ্রব্য বিক্রি থেকে বিরত থাকার জন্য সংশ্লিষ্টদের বলা হয়েছে। এর পরও কেউ বিক্রি করলে তাদের বিরুদ্ধে কঠোর ব্যবস্থা নেয়া হবে।",21/9/2020,country-news
দিনাজপুরে অ্যালকোহল পানে স্বামী-স্ত্রীসহ ৫ জনের মৃত্যু,"দিনাজপুরের বিরামপুরে অ্যালকোহল পানে স্বামী-স্ত্রীসহ ৫ জনের মৃত্যু হয়েছে। বুধবার সকাল থেকে দুপুর ১টার মধ্যে একে একে পাঁচজনের মৃত্যু ঘটে।



মৃতরা হলেন- বিরামপুর পৌর এলাকার মাহমুদপুর গ্রামের আনোয়ার হোসেনের পুত্র আ. মতিন (২২), সুলতান আলীর ছেলে মহসীন আলী (২৭) ও তোজাম্মেলের ছেলে আজিজুল (৩০), হঠাৎ পাড়া মহল্লার স্বামী শফিকুল (৫৫) ও স্ত্রী মঞ্জুয়ারা (৩৫) । পৌর মেয়র লিয়াকত আলী সরকার টুটুল যুগান্তরকে জানান, বিরামপুর শহরের অনেক হোমিও দোকানে অবাধে অ্যালকোহল বিক্রি হয়। মঙ্গলবার তারা অ্যালকোহল পান করে। সন্ধ্যা থেকে তারা অসুস্থ বোধ করলে বুধবার ভোর রাতে একে একে তিনজন মারা যায়। পরে দুপুরের দিকে আরও দুজন মারা যায়।খবর পেয়ে বুধবার সকালে বিরামপুর উপজেলা নির্বাহী অফিসার তৌহিদুর রহমান, পৌর মেয়র লিয়াকত আলী সরকার টুটুল, সার্কেল এএসপি মিথুন সরকার ও বিরামপুর থানার ওসি মনিরুজ্জামান ঘটনাস্থল পরিদর্শন করে লাশগুলো থানা হেফাজতে নিয়েছেন।মৃত মহসীনের বাবা সুলতান আলী জানান, তারা আগে থেকেই মাদকাসক্ত ছিল। অ্যালকোহল পানের পর অসুস্থ হয়ে তারা মারা গেছে।ওসি মনিরুজ্জামান যুগান্তরকে জানান, নেশা পানে পাঁচজনের মৃত্যুর কথা তারা জেনেছেন। তবে কি ধরনের নেশা তারা পান করেছিল তা পরীক্ষার জন্য লাশ দিনাজপুর মর্গে পাঠানো হয়েছে। অসুস্থ অন্যদের চিকিৎসা চলছে।",21/9/2020,country-news
সৌদির সঙ্গে ঈদ পালন করলেন বিরামপুরের কয়েক গ্রামের মানুষ,"সারাদেশে সোমবার মুসলমানদের সবচেয়ে বড় ধর্মীয় উৎসব ‘ঈদ-উল ফিতর’ উদযাপন করা হবে। কিন্তু দিনাজপুরের বিরামপুর উপজেলার কয়েকটি গ্রামের মানুষ সৌদি আরবের সঙ্গে মিল রেখে ঈদের নামাজ আদায় করেছেন।



রোববার সকাল ৮টায় উপজেলার খয়েরবাড়ি-মির্জাপুর গ্রামের মসজিদে এবং ৭টা ৪৫ মিনিটে আয়ড়া বাজার মসজিদে ঈদের জামাত অনুষ্ঠিত হয়।দুই জামাতে ১৫ গ্রামের প্রায় শতাধিক লোক নামাজ আদায় করেন। একটিতে দেলোয়ার হোসেন কাজি এবং অন্যটিতে মাওলানা ইলিয়াস আলী ইমামতি করেন। জামায়াতে পুরুষ মুসল্লির পাশাপাশি নারীরাও উপস্থিত ছিলেন।এ বিষয়ে জানতে চাইলে ইমাম মো. দেলোয়ার হোসেন কাজি যুগান্তরকে বলেন, সৌদি আরবের সঙ্গে বাংলাদেশের সময়ের পার্থক্য মাত্র তিন ঘণ্টা। এই তিন ঘণ্টার ব্যবধানে দিনের পরিবর্তন হয় না। তাই এই নামাজ আদায় করার কোনো সমস্যা নেই।তিনি বলেন, ১৯৯৭ সাল থেকে এভাবে নামাজ আদায়ের পরিকল্পনা থাকলেও ২০১৩ সাল থেকে আমার সৌদি আরবের সঙ্গে মিল রেখে নামাজ আদায় করছি। তবে গতবারের চেয়ে এবার মুসল্লির সংখ্যা বৃদ্ধি পেয়েছে।বিরামপুর থানার ওসি মো. মনিরুজ্জামান মনির যুগান্তরকে বলেন, আগাম ঈদের জামাতে যাতে কোনো প্রকার বিশৃঙ্খলা না ঘটে সেজন্য পুলিশ মোতায়েন করা হয়।",21/9/2020,country-news
পৌনে ১ কোটি টাকা পেলেন দিনাজপুরের ইমাম-মুয়াজিনরা,"করোনাভাইরাসের সংক্রমণ ও পবিত্র রমজান উপলক্ষে দিনাজপুরের চার উপজেলার ইমাম, মুয়াজিনরা প্রায় পৌনে এক কোটি টাকা পেয়েছেন।



জেলার বিরামপুর, হাকিমপুর, নবাবগঞ্জ ও ঘোড়াঘাট উপজেলার ১ হাজার ৫০৮টি মসজিদের ৩ হাজার ১৬ জন ইমাম, মুয়াজিনদের মাঝে ৭৫ লাখ ৪০ হাজার টাকার সরকারি অনুদান প্রদান করা হয়। শনিবার সকাল থেকে দুপুর পর্যন্ত বিরামপুরে ৪৪৫, নবাবগঞ্জের ৫৬০, হাকিমপুরের ১৮৩ এবং ঘোড়াঘাটের ৩২০ জন ইমাম, মুয়াজিনকে প্রধানমন্ত্রীর পক্ষে দিনাজপুর-৬ আসনের এমপি ও সমাজকল্যাণ মন্ত্রণালয় বিষয়ক স্থায়ী কমিটির সদস্য শিবলী সাদিক এই অর্থ বিতরণ করেন।ইতিপূর্বে এই চার উপজেলার ইমাম, মুয়াজিনদের মাঝে নিজ তহবিল থেকে ইফতার সামগ্রী বিতরণ করেন এমপি শিবলী সাদিক। এছাড়াও বিরামপুর, নবাবগঞ্জ, ঘোড়াঘাট ও হাকিমপুর উপজেলার কর্মহীন শ্রমজীবী অসহায় ৮০ হাজার মানুষের মাঝে বিভিন্ন খাবার সামগ্রী বিতরণ কার্যক্রম চলমান রয়েছে। এমপি শিবলী সাদিক যুগান্তরকে বলেন, করোনা সংক্রমণ দিন দিন বাড়ছে। ফলে কর্মহীন হয়ে পড়ছে অনেক পেশার মানুষ। এর মধ্যে বাদ নেই মসজিদের ইমাম ও মুয়াজিনরা।তিনি বলেন, দিনাজপুরে জেলার সঙ্গে প্রধানমন্ত্রীর ভিডিও কনফারেন্সে এক ইমাম প্রধানমন্ত্রীকে জানান, করোনাভাইরাসের কারণে মসজিদের মুসল্লির উপস্থিতি কমে যাওয়ায় তারা মানবেতর জীবন যাপন করছেন। প্রধানমন্ত্রী সেই ইমামের কথাটিকে গুরুত্ব দেন।এ অনুদান দেয়ার সময় বিরামপুর উপজেলায় উপস্থিত ছিলেন উপজেলা চেয়ারম্যান খায়রুল আলম রাজু, পৌর মেয়র লিয়াকত আলী সরকার টুটুল, ইউএনও তৌহিদুর রহমান, ভাইস চেয়ারম্যান মেজবাউল ইসলাম, ওসি মনিরুজামান, অধ্যক্ষ ফরাদ হোসেন প্রমুখ।",21/9/2020,country-news
করোনায় দিনাজপুরে পুলিশ সদস্যের মৃত্যু,"করোনায় আক্রান্ত হয়ে দিনাজপুরের বীরগঞ্জ থানায় কর্মরত পুলিশ সদস্য (কনস্টেবল) এনামুল হকের (৩৮)-এর মৃত্যু হয়েছে। এ নিয়ে দিনাজপুরে করোনা আক্রান্ত হয়ে মৃতের সংখ্যা দাঁড়াল ৬ জনে।



বীরগঞ্জ থানার ওসি আব্দুল মতিন প্রধান বলেন, গত ২ জুন অসুস্থ হয়ে মো. এনামুল হক উপজেলা স্বাস্থ্য কমপ্লেক্সে ভর্তি হয়। পরে তার নমুনা পরীক্ষায় করোনা ধরা পড়লে ৬ জুন দিনাজপুর এম আব্দুর রহিম মেডিকেল কলেজ হাসপাতালে ভর্তি করা হয়। সেখানে অবস্থার অবনতি হলে ঢাকায় নিয়ে যাওয়ার পথে বুধবার সকালে তার মৃত্যু হয়।ওসি আব্দুল মতিন প্রধান জানান, এর আগে তিনি এ্যাজমা এবং হৃদরোগে ভুগছিলেন। তার বাড়ি পঞ্চগড়ে।এর আগে করোনায় আক্রান্ত হয়ে দিনাজপুরের সদর উপজেলায় একজন, চিরিরবন্দর উপজেলায় দুইজন, পার্বতীপুরে একজন, বোচাগঞ্জে একজনের মৃত্যু হয়।উল্লেখ্য, দিনাজপুর জেলায় এ পর্যন্ত করোনা শনাক্ত হয়েছে ৩৩৮ জনের। সুস্থ হয়েছেন ১০১ জন। হোম আইসোলেশনে আছে ১৮৪ জন, প্রাতিষ্ঠানিক আইসোলেশনে আছেন ২৭ জন এবং হাসপাতালে ভর্তি আছেন ৬ জন।",21/9/2020,country-news
ইউনাইটেড হাসপাতালে অগ্নিকাণ্ডের সঠিক তদন্ত দাবি নিহত লিটনের পরিবারের,"ইউনাইটেড হাসপাতালে অগ্নিকাণ্ডের ঘটনার সঠিক তদন্ত করে বিচার দাবি করেছেন ওই ঘটনায় নিহত রিয়াজুল আলম লিটনের পরিবারের সদস্যরা। প্রয়োজনে ইউনাইটেড হাসপাতালের নামে মামলা করা হবে বলে জানিয়েছেন নিহত লিটনের বড় ভাই রইসুল আযম ডাবলু।



স্বামীকে খুন করা হয়েছে দাবি করে লিটনের স্ত্রী ফৌজিয়া আক্তার জেনি বলেন, আমার স্বামীর জ্বর এবং সামান্য শ্বাসকষ্ট হয়েছিল। ভালো চিকিৎসা পাব সেই আশায় ইউনাইটেড হাসপাতালে নিয়ে গিয়েছিলাম। কিন্তু হাসপাতাল কর্তৃপক্ষ করোনা সন্দেহে বন্ডে সই নিয়ে আমার স্বামীকে আইসোলেশন সেন্টারে নিয়ে যায়। যদি বন্ড সই না দেই তাহলে তারা ভর্তি নেবে না বলে জানিয়ে দেয়।তিনি আরও বলেন, ভর্তির পর তারা আমার স্বামীকে পাশেই একটা গোডাউনের মতো একটি ঘরে আইসোলেশনে রাখে। এর পর তারা আমার সঙ্গে আর কোনো প্রকার কথা বলেনি। বাচ্চা ছোট থাকায় এক আত্মীয় আর গাড়িচালককে রেখে চলে আসি। ২ ঘণ্টা পর ফোন করে আমার আত্মীয় জানান, হাসপাতাল কর্তৃপক্ষ বলেছে আপনার রোগী ভালো আছে রাতের খাবার খেয়েছে। একটু আরাম পাওয়ার জন্য হালকা অক্সিজেন দেয়া হয়েছে। লিটনের স্ত্রী আরও বলেন, আমার স্বামী সুস্থই ছিলেন, অগ্নিকাণ্ডের ঘটনায় তিনি নিজেই বের হয়ে আসতে পারতেন এবং সঙ্গে আরও একজনকে নিয়ে আসতে পারতেন। কিন্তু ঘরে অতিরিক্ত দাহ্য পদার্থ থাকায় এবং ঘরের দরজা লক করা ছিল বলেই তিনি বের হতে পারিননি। এ কারণে আমি মনে করি আমার স্বামীকে খুন করা হয়েছে। আমাদের তিনজনের পরিবারের একমাত্র আয়ের উৎস ছিলেন আমার স্বামী। আমি এখন শিশু সন্তান নিয়ে অসহায় হয়ে পড়েছি। আমার সব শেষ হয়ে গেছে। আমি সরকারের কাছে বিচার চাই।স্থানীয় বাসিন্দা অ্যাডভোকেট ওয়ারিস-উল ইসলাম অলি জানান, বিভিন্ন সামাজিক কর্মকাণ্ডে জড়িত ছিলেন তিনি। ঢাকাস্থ বীরগঞ্জ সমিতির উপদেষ্টা এবং লায়নস ক্লাব অব দিনাজপুর গার্ডেনের সাবেক সভাপতি ছিলেন। গরীব মেধাবী ছাত্রদের আর্থিক সহযোগিতা প্রদান করেছেন। বীরগঞ্জ গত বন্যায় এলাকার ক্ষতিগ্রস্ত অনেক মানুষকে বাড়ি মেরামত করে দিয়েছেন। শীতের তীব্রতায় শীত বস্ত্র প্রদান করেছেন। সব শেষ করোনায় সাধারণ মানুষ যখন বিপদে আছেন তখন তাদের বাড়ি বাড়ি উপহার পৌঁছে দেয়ার ব্যবস্থা করেছেন লিটন। এ দিকে লিটনের এই অনাকাঙ্ক্ষিত মৃত্যুতে এলাকায় শোকের ছায়া নেমে এসেছে এবং এ ঘটনায় হাসপাতাল কর্তৃপক্ষের দৃষ্টান্তমূলক শাস্তি দাবি করেছেন অনেকে।বৃহস্পতিবার দুপুর ১২টায় লিটনের লাশ গ্রামের বাড়ি দিনাজপুরের বীরগঞ্জে নিয়ে আসা হয়। পরে বিকাল ৩টায় বাড়ির পাশে ঈদগা মাঠে জানাজা শেষে স্থানীয় দক্ষিণ সুজালপুর করবস্থানে বাবার পাশে দাফন করা হয়। দিনাজপুরের বীরগঞ্জ পৌর শহরের সুজালপুর মাস্টারপাড়ার বাসিন্দা ফরজান আলীর ছেলে রিয়াজুল আলম লিটন। ৪ ভাই ও ১ বোনের মধ্যে সবচেয়ে ছোট লিটন। লেখাপড়া এবং চাকরি সূত্রে দীর্ঘদিন ধরে ঢাকার শ্যামলী প্রিন্স বাজার এলাকায় স্ত্রী-সন্তান নিয়ে বসবাস করছেন তিনি। প্রসঙ্গত, গত ২৭ মে বুধবার রাত ৯টা ৫৫ মিনিটে ইউনাইটেড হাসপাতালের বর্ধিত অংশে করোনা ইউনিটে আগুন লাগে। ফায়ার সার্ভিসের তিনটি ইউনিট কাজ করে রাত সাড়ে ১০টার দিকে আগুন নিয়ন্ত্রণে আনে। সেখানে থাকা ৫ জন রোগী মারা যান। অগ্নিকাণ্ডে নিহতরা হলেন মোহাম্মদ মাহবুব (৫০), মনির হোসেন (৭৫), ভেরন অ্যান্থনি পল (৭৪), খোদেজা বেগম (৭০) ও রিয়াজুল আলম লিটন (৫০)। এদের মধ্যে প্রথম ৩ জন করোনা আক্রান্ত ছিলেন। বাকি ২ জনের নমুনা পরীক্ষা হয়েছিল। তারা রিপোর্টের অপেক্ষায় ছিলেন। মৃত্যুর পর জানা যায় নিহত রিয়াজুল আলম লিটন করোনা আক্রান্ত ছিলেন না।",21/9/2020,country-news
আত্রাই নদীতে গোসল করতে এসে প্রাণ গেল দুই ছাত্রের,"দিনাজপুরের বীরগঞ্জ উপজেলার আত্রাই নদীতে গোসল করতে গিয়ে পানিতে ডুবে রাহিম ইসলাম (১৭) ও সৌরভ ইসলাম (১৮) নামে দুই ছাত্রের মৃত্যু হয়েছে। চার ঘণ্টা পর তাদের লাশ উদ্ধার করেছে ফায়ার সার্ভিসের ডুবুরী দল।



শুক্রবার দুপুরে বীরগঞ্জ উপজেলার ঝাড়বাড়ী জয়গঞ্জ খেয়াঘাটে এই ঘটনা ঘটে। মৃত রাহিম ইসলাম ঠাকুরগাঁও সদর উপজেলার গোপালপুর গ্রামের রাজিউল ইসলামের ছেলে ও ঠাকুরগাঁও জিলা স্কুলের দশম শ্রেণির ছাত্র এবং সৌরভ ইসলাম একই গ্রামের নাজমুল ইসলামের ছেলে ও গড়েয়া ডিগ্রি কলেজের উচ্চমাধ্যমিক পরীক্ষার্থী। স্থানীয় ইউপি চেয়ারম্যান কেএম কুতুব উদ্দীন জানান, শুক্রবার দুপুরে ঠাকুরগাঁও সদর উপজেলার গড়েয়া নামক স্থান থেকে বেশ কয়েকজন গোসল করতে আসে আত্রাই নদীতে। দুপুর ১টায় তারা আত্রাই নদীর ঝাড়বাড়ী জয়গঞ্জ খেয়াঘাটে গোসল করতে নামে। এ সময় রাহিম ও সৌরভ নদীর গভীর পানিতে তলিয়ে যায়। তাদের সঙ্গে অন্যরা স্থানীয়দের সহযোগিতায় খোঁজা-খুঁজি করেও ওই দুই ছাত্রকে পায়নি। পরে দিনাজপুরের খানসামা ফায়ার সার্ভিসের লোকজন ঘটনাস্থলে আসে। কিন্তু তাদের ডুবুরী দল না থাকায় রংপুর থেকে ডুবুরী দল তলব করা হয়। 
খানসামা ফায়ার সার্ভিসের সহকারী স্টেশন মাস্টার নজরুল ইসলাম জানান, রংপুর থেকে ফায়ার সার্ভিসের ডুবুরী দল এসে বিকাল ৫টায় ২ ছাত্রের লাশ উদ্ধার করে। এ দিকে স্থানীয়রা অভিযোগ করেন, আত্রাই নদীর ওই স্থানে বালু উত্তোলনকারীরা অবৈধভাবে ড্রেজার মেশিন দিয়ে বালু উত্তোলন করায় সেখানে গভীর গর্তের সৃষ্টি হয়। গোসল করতে এসে সেই গর্তেই ডুবে প্রাণ হারিয়েছে ওই দুই ছাত্র।
",21/9/2020,country-news
"দিনাজপুরের বীরগঞ্জে গাছে বেঁধে মাদ্রাসাছাত্রকে নির্যাতন, গ্রেফতার ২","দিনাজপুরের বীরগঞ্জে মো. মিনহাজ (১৫) নামে এক মাদ্রাসাছাত্রকে গাছে বেঁধে নির্যাতন করার একটি ভিডিও সামাজিক যোগাযোগ মাধ্যমে ভাইরাল হয়েছে। নির্মম নির্যাতনের অভিযোগে পুলিশ দুইজনকে গ্রেফতার করেছে।



বীরগঞ্জ উপজেলার ঘোড়াবান্দ কেরানী পাড়ার ছইদুল ইসলামের ছেলে মিনহাজ (১৫) দিনাজপুর জেলা সদরে অবস্থিত ফরিদপুর গোরস্তান মাদ্রাসা নাজেরা ক্লাসের ছাত্র। করোনার কারণে মাদ্রাসা বন্ধ থাকায় সে বাড়িতে অবস্থান করে।সে প্রতিবেশী আবু বক্কর সিদ্দিকের স্ত্রী ও দুই ছেলে-মেয়েকে আরবি শিক্ষাদান করে আসছে। বুধবার সকাল সাড়ে ৭টায় আরবি শিক্ষাদানকালে আবু সিদ্দিকের পরিবার মিনহাজের বিরুদ্ধে তার মেয়েকে শ্লীলতাহানির চেষ্টার অভিযোগ এনে মারধর শুরু করে।এ সময় আত্মরক্ষার্থে পালিয়ে যায় মিনহাজ। আত্মগোপনের থাকা মিনহাজকে দুপুর ১টায় তার নানার বাড়ি নাটুয়া পাড়া এলাকা হতে ধরে আনে। পরে আবু বক্কর সিদ্দিক তার বাড়ির সামনে সুপারি গাছে বেঁধে নির্যাতন চালায়। এ সময় তাকে উদ্ধার করতে আসা পরিবারের লোকজনের ওপরও হামলা চালায়। এ ঘটনার একটি ভিডিও করে তা ফেসবুকে ভাইরাল করে দেয়।পরে প্রতিবেশীদের সহযোগিতায় পরিবারের লোকজন মিনহাজকে উদ্ধার করে আশঙ্কাজনক অবস্থায় বীরগঞ্জ উপজেলা স্বাস্থ্য কমপ্লেক্সে ভর্তি করে।

এ ব্যাপারে নির্যাতনের শিকার আহত মিনহাজ জানায়, আফরোজা খাতুন পড়া ভুল করলে তাকে মার দেয়। পরে সে কাঁদতে কাঁদতে বিষয়টি সে তার মাকে গিয়ে বলার পর পরিবারের লোকজন এসে আমাকে মারধর শুরু করে।এ ব্যাপারে অভিযুক্ত আবু বক্কর সিদ্দিকের স্ত্রী রমেনা বেগম জানান, আরবি পড়ার এক পর্যায়ে আমি বাড়ির বাইরে যাই। এ সময় মিনহাজ আমার মেয়ের শ্লীলতাহানীর চেষ্টা চালায়। মেয়ের চিৎকারে আমরা ছুটে আসলে সে পালিয়ে যায়। পরে তাকে আটক করে শাসন করেছি।মিহাজের বাবা ছইদুল ইসলাম বলেন, এ ব্যাপারে আমি বৃহস্পতিবার বীরগঞ্জ থানায় আবু বক্কর সিদ্দিক, তার স্ত্রী রমেনা বেগমসহ কয়েকজনকে আসামি করে মামলা দায়ের করেছি।মামলার তদন্তকারী অফিসার এসআই আলন চন্দ্র রায় জানান, বৃহস্পতিবার দুপুরে নির্যাতনের সঙ্গে জড়িত থাকার অভিযোগে আবু বক্কর (৪৫) ও আশরাফুল ইসলাম (২৫) নামে দুইজনকে গ্রেফতার করা হয়েছে।বীরগঞ্জ থানার ওসি আবদুল মতিন প্রধান ঘটনার সত্যতা নিশ্চিত করে জানান, মামলার তদন্ত চলছে। মামলার সঙ্গে জড়িতদের গ্রেফতার করে দ্রুত শাস্তির প্রয়োজনীয় ব্যবস্থা গ্রহণ করা হবে।",21/9/2020,country-news
বীরগঞ্জে বাড়ি বাড়ি গিয়ে খাদ্যসামগ্রী বিতরণ এমপি গোপালের,"প্রাণঘাতী করোনাভাইরাস আতঙ্কে বিশ্ব। একই আতঙ্ক বাংলাদেশেও। করোনার সংক্রমণ ঠেকাতে সারা দেশে আগামী ৪ এপ্রিল পর্যন্ত সাধারণ ছুটি ঘোষণা করেছে সরকার।



এতে সবাই নিজ নিজ গৃহে অবস্থান করে। আর এ অবস্থায় সাধারণ খেটে খাওয়া মানুষরা পড়েছেন বিপাকে। ঘর থেকে বের হতে না পেরে খাদ্য সংকটে ভুগছে অনেক পরিবার।এ অবস্থায় দিনাজপুরের বীরগঞ্জ উপজেলায় গৃহে অবস্থানকারী সাধারণ খেটে খাওয়া মানুষদের বাড়ি বাড়ি গিয়ে খাদ্যসামগ্রী (চাল, ডাল, আলু) বিতরণ করেছেন দিনাজপুর-১ (বীরগঞ্জ-কাহারোল) আসনের সংসদ সদস্য মনোরঞ্জন শীল গোপাল।রোববার সকাল থেকে উপজেলার বিভিন্ন ইউনিয়ন ও পৌর এলাকায় খেটে খাওয়া মানুষের বাড়ি বাড়ি গিয়ে ১০ কেজি চাল, ১ কেজি ডাল, ৩ কেজি আলুসহ অন্যান্য খাদ্যসামগ্রী বিতরণ করেন।এ সময় সংসদ সদস্য মনোরঞ্জন শীল গোপাল বলেন, দেশের এই সংকটময় মুহূর্তে সাধারণ মানুষের পাশে দাঁড়ানো আমাদের সবার দায়িত্ব ও কর্তব্য। প্রধানমন্ত্রী শেখ হাসিনা সরকারের প্রতি ও আমার নির্বাচনী এলাকায় যারা আমাকে ভোট দিয়ে আস্থা রেখেছেন তাদের বাড়ি বাড়ি গিয়ে আমরা খাদ্যসামগ্রী বিতরণ করেছি।তিনি বলেন, বর্তমান সময়ে গরীব, মেহনতি মানুষের পাশে দাঁড়ানোর মোক্ষম সময়। প্রধানমন্ত্রী শেখ হাসিনা ক্ষমতায় থাকলে একজন মানুষও না খেয়ে মরবে না। আর আমি চেষ্টা চালিয়ে যাব সর্বদাই আমার নির্বাচনী এলাকার সাধারণ মানুষের পাশে থাকার জন্য।

মনোরঞ্জন শীল গোপাল সবাইকে সতর্ক করে বলেন, সবাই জানেন অতি সম্প্রতি আবিষ্কৃত হওয়া করোনাভাইরাস একটি বৈশ্বিক দুর্যোগ। পৃথিবীর অধিকাংশ দেশই এখন এই ভাইরাসে আক্রান্ত। করোনাভাইরাস থেকে সংক্রামক রোগের নামই হচ্ছে কোভিড-১৯। ২০১৯ সালের ডিসেম্বরে চীনের উহান শহরে এই রোগটি ছড়ানোর আগ পর্যন্ত এই ভাইরাসটি সবার কাছেই অজানা ছিল।তিনি বলেন, আর এই রোগটি থেকে মুক্তি পেতে হলে আমাদের দৈনন্দিন আচরণ ও চলাফেরাতে পরিবর্তন আনতে হবে। জরুরি প্রয়োজন ছাড়া বাড়ির বাইরে যাওয়া কারোরই উচিত হবে না। মনে রাখতে হবে আমরা যে কেউ যে কোনো সময় এই রোগে আক্রান্ত হতে পারি। কারণ আমরা সবাই এখন এই রোগের ঝুঁকিতে রয়েছি। তাই প্রয়োজন সচেতনতা ও সতর্কতা।১০ কেজি চাল, ১ কেজি ডাল ও ৩ কেজি আলু পেয়ে বীরগঞ্জ পৌরসভার এলাকার মো. সিরাজুল ইসলাম বলেন, ‘আমাদের এই চরম সংকটময় অবস্থায় এমপি সাহেব আমাদের বাড়িতে এসে চাল, ডাল ও আলু দিয়ে গেছেন। বর্তমানে সরকারি আদেশ মেনে বাড়িতেই অবস্থান করছি আমি ও আমার পরিবারের সদস্যরা। রিকশা চালিয়ে আমি সংসার পরিচালনা করি। এখন রিকশাও চালাতে পারছি না। এই সময় এমপি সাহেব যেগুলো দিয়েছেন তা দিয়ে পুরো পরিবার কয়েকদিন চলতে পারব।’এ সময় উপস্থিত ছিলেন বীরগঞ্জের সহকারী কমিশনার (ভূমি) রমিজ আলম, বীরগঞ্জ থানার ওসি আবদুল মতিন প্রধান, আওয়ামী লীগের সাধারণ সম্পাদক নুর ইসলাম, যুগ্ম-সাধারণ সম্পাদক শামিম ফিরোজ আলম।",21/9/2020,country-news
বীরগঞ্জে বাসচাপায় বৌ-শাশুড়ি নিহত,"দিনাজপুরের বীরগঞ্জ উপজেলায় পায়ের সমস্যায় চিকিৎসা নিতে যাওয়ার সময় বাসচাপায় শাশুড়ি ও বৌমা নিহত হয়েছেন।



বুধবার দুপুর ১২টার দিকে বীরগঞ্জ পৌর শহরের ফিশারীর মোড় নামক স্থানে এ দুর্ঘটনা ঘটে।জানা গেছে, দীর্ঘদিন ধরে পায়ের সমস্যায় ভুগছিলেন দিনাজপুরের বীরগঞ্জ পৌর শহরের মৃত বজলুর রশিদের স্ত্রী মোছা. আলিমন বেওয়া (৭০)। সমস্যা একটু বেশি হওয়ায় ছেলের স্ত্রী মোছা. রেহেনা বেগমকে (৩২) নিয়ে বুধবার দুপুরে ব্যাটারিচালিত চার্জারভ্যানযোগে উপজেলা স্বাস্থ্য কমপ্লেক্সে রওয়ানা হয় চিকিৎসাসেবা নিতে।পথে বীরগঞ্জ পৌরসভা কার্যালয়ের সামনে দিনাজপুর থেকে ছেড়ে আসা পঞ্চগড়গামী একটি অজ্ঞাত যাত্রীবাহী বাস চার্জারভ্যানটিকে চাপায় দিয়ে পালিয়ে যায়। এতে ঘটনাস্থলেই মোছা. আলিমন বেওয়া মারা যান। হাসপাতালে নেয়ার পর চিকিৎসাধীন অবস্থায় আলিমন বেওয়ার বৌমা মোছা. রেহেনা বেগম মারা যান।এ ঘটনায় ভ্যানচালক লক্ষ্মী রায় (৪৫) এবং অপর যাত্রী মোছা. জাহেদা বেগম (৪৫) আহত অবস্থায় উপজেলা স্বাস্থ্য কমপ্লেক্সে ভর্তি রয়েছেন।স্বাস্থ্য কমপ্লেক্সে একজন নিহতের বিষয়টি নিশ্চিত করে আবাসিক মেডিকেল অফিসার ডা. সাইফুল ইসলাম জানান, এই মুহূর্তে আহতরা আশঙ্কামুক্ত।নিহত মোছা. আলিমন বেওয়া পৌর শহরের মৃত বজলুর রশিদের স্ত্রী এবং মোছা.রেহেনা বেগম একই এলাকার মো. আফজাল হোসেনের স্ত্রী।আহত ভ্যানচালক লক্ষ্মী রায় সুজালপুর ইউনিয়নের কোমরপুর গ্রামের মৃত রাজেন রায়ের ছেলে এবং মোছা. জাহেদা বেগম পৌর শহরের সুজালপুর গ্রামের মো.শুকুর আলীর স্ত্রী।বীরগঞ্জ পৌর মেয়র মো. মোশারফ হোসেন বাবুল প্রত্যক্ষদর্শীদের বরাত দিয়ে জানান, যাত্রীবাহী বাসটি দ্রুত গতিতে ছিল। ঘটনাস্থলে মোড় নেয়ার সময় চার্জারভ্যানটির ওপর তুলে দিয়ে পালিয়ে যায়। এতে ভ্যানটি দুমড়ে-মুচড়ে যায়। ঘটনাস্থলে একজন মারা যান। আহতদের উদ্ধার করে উপজেলা স্বাস্থ্য কমপ্লেক্সে ভর্তি করা হলে সেখানে একজন মারা যান।বীরগঞ্জ থানার এসআই আলন চন্দ্র রায় জানান,নিহতের পরিবারের পক্ষ থেকে এখন পর্যন্ত কোনো লিখিত অভিযোগ পাওয়া যায়নি। ঘাতক বাসটি পালিয়ে যাওয়ায় কাউকে আটক করা সম্ভব হয়নি।",21/9/2020,country-news
দিনাজপুরে নবজাতককে পুকুরে ফেলে হত্যা করল মা!,"দিনাজপুরের বীরগঞ্জে আবারও কন্যা সন্তান জন্ম নেয়ায় নবজাতককে পানিতে ফেলে হত্যা করার অভিযোগ উঠেছে গর্ভধারিণী মা মোছা. কোহিনুর বেগমের (২৫) বিরুদ্ধে।



সোমবার দিবাগত রাতে বীরগঞ্জ উপজেলার শতগ্রাম ইউনিয়নের নোহাইল গ্রামে এ ঘটনা ঘটে। কোহিনুর বেগম নোহাইল গ্রামের আব্দুর রশিদের স্ত্রী। পারিবারিক সূত্রে জানা গেছে, ৫ বছর আগে নোহাইল গ্রামের মো. আলালের ছেলে আব্দুর রশিদের সঙ্গে একই উপজেলার মরিচা ইউনিয়নের খামার খড়িকাদম গ্রামের মো. সুলতান আলীর মেয়ে কোহিনুর বেগমের বিয়ে হয়। বিয়ের তিন বছর পর কোহিনুর একটি কন্যা সন্তানের জন্ম দেয়। রিয়ামনি নামে ওই কন্যা সন্তানের বয়স এখন ২ বছর। পরিবারের লোকজন জানান, কারও কোনো অভিযোগ না থাকলেও কন্যা সন্তানের প্রতি ক্ষোভ মা কোহিনুর বেগমের। তাই আবার গর্ভবতী হলে সে এবার পুত্র সন্তানের বাসনা করে। কিন্তু গত সোমবার দুপুরে কোহিনুর বেগম জন্ম দেয় আরেকটি কন্যা সন্তান। আবারও কন্যা সন্তান জন্ম নেয়ায় ক্ষোভে ফেটে পড়ে মা কোহিনুর। ফলে সোমবার দিবাগত রাতে সবার অগোচরে নবজাতক ওই কন্যা শিশুটিকে কাপড় মুড়িয়ে পানিতে ফেলে দিয়ে আত্মগোপন করে গর্ভধারিণী মা।বাড়ির লোকজন কোহিনুর ও তার নবজাতক সন্তানকে না পেয়ে খোঁজাখুঁজি শুরু করে। একপর্যায়ে বাড়ির পাশের একটি পুকুর থেকে নবজাতক শিশুটিকে মৃত অবস্থায় উদ্ধার করে। কিন্তু মা কোহিনুর বেগম তখনও নিখোঁজ ছিল। পুলিশ খবর পেয়ে বাড়ির পাশের একটি বিল থেকে আত্মগোপন অবস্থায় রাতেই কোহিনুর বেগমকে আটক করে বীরগঞ্জ উপজেলা স্বাস্থ্য কমপ্লেক্সের প্রসূতি বিভাগে ভর্তি করে। কোহিনুর বেগমের স্বামী মো. আব্দুর রশিদ জানান, সোমবার দুপুর সাড়ে ১২টায় বাড়িতে স্বাভাবিকভাবে তার স্ত্রী একটি কন্যা সন্তানের জন্ম দেয়। স্ত্রী-কন্যা সুস্থ থাকায় বিকালে তিনি অর্জুনাহার বাজারে যান। রাত ৮টায় ফিরে এসে দেখেন ঘরে নবজাতকসহ স্ত্রী নেই। অনেক খোঁজাখুঁজির পর বাড়ির পাশে উত্তর দিকে একটি পুকুরের পানিতে কাপড়সহ নবজাতক শিশুটি মৃত অবস্থায় পড়ে আছে।বীরগঞ্জ থানার এসআই নিমাই কুমার রায় বলেন, ইউনিয়ন পরিষদের মাধ্যমে জানতে পারি যে মাসহ একটি নবজাতক নিখোঁজ। আমরা তাৎক্ষণিকভাবে রাত ১২টায় ঘটনাস্থলে গিয়ে নবজাতকের লাশ উদ্ধার করি। এ সময় কোহিনুর বেগমকে আটক করে উপজেলা স্বাস্থ্য কমপ্লেক্সে ভর্তি করি।বীরগঞ্জ থানার পরিদর্শক (তদন্ত) নবী হোসেন খান বিষয়টি নিশ্চিত করে জানান, এ ব্যাপারে নবজাতকের বাবা আব্দুর রশিদ বাদী হয়ে কোহিনুর বেগমকে আসামি করে একটি হত্যা মামলা দায়ে করেছেন।",21/9/2020,country-news
দিনাজপুরে দুই বাংলার কবিদের মিলন মেলা,"দুই বাংলার কবিদের অংশগ্রহণে মুখরিত হয়েছিল দিনাজপুরের বীরগঞ্জের গ্রামীণ জনপদ গোলাপগঞ্জ ডিগ্রী কলেজ মাঠ।



শুক্রবার বিকাল ৩ টায় উপজেলার গোলাপগঞ্জ ডিগ্রি কলেজ মাঠে সাহিত্য সংগঠন শব্দস্বরের আয়োজনে এপার বাংলা-ওপার বাংলার কবিদের মিলন মেলা বসে।মহান বিজয় দিবস উপলক্ষে দিনাজপুরের বীরগঞ্জে কবি সম্মেলন ও সম্মাননা প্রদান অনুষ্ঠানে স্বরচিত কবিতা আবৃত্তি মুগ্ধ করছে উপস্থিত দর্শকদের।সংগঠনটির আয়োজনে অনুষ্ঠানে প্রধান অতিথি হিসেবে বক্তব্য রাখেন ছিলেন দিনাজপুর-১ আসনের সংসদ সদস্য মনোরঞ্জন শীল গোপাল।সাবেক উপজেলা চেয়ারম্যান ও কবি বাবুল চৌধুরীর সভাপতিত্বে অনুষ্ঠানে প্রধান আলোচক হিসেবে বক্তব্য রাখেন দিনাজপুর সরকারি কলেজের দর্শন বিভাগের সহযোগী অধ্যাপক কবি ও গবেষক ড. মাসুদুল হক।এ সময় বিশেষ অতিথির বক্তব্য রাখেন দিনাজপুর সরকারি কলেজের প্রাণিবিদ্যা বিভাগের প্রধান অধ্যাপক আবদুল জলিল আহমেদ, ভারতের কলকাতার কবি বন্দনা এস, সরকারি সিটি কলেজের অধ্যক্ষ কবি মোজাম্মেল হক।এছাড়াও বক্তব্য রাখেন ভারতের কলকাতার কবি প্রকৌশলী ভাস্কর বোস, সরকারি কলেজের বাংলা বিভাগের সহযোগী অধ্যাপক কবি লাল মিঞা।অনুষ্ঠানে ভারতের কলকাতার কবি বুলবুল সরকার রায়, কবি দেবমাল্য বসু, কবি বর্ণালী ঘোষ, কবি রিতা ঘোষ, বাংলাদেশি কবি রেজাউল আলম, কবি আবু বকর, কবি নিরঞ্জন রায়, কবি বাসব রায়, কবি আমিনুল ইসলাম আমিন, কবি মাজহারুল মোর্শেদ, বাদল রহমান, কবি শামসুজ্জামান সোহাগ, কবি ইসমত আরা জেরিন, কবি শাহিনা সুলতানা, কবি হাবিবা বেগম, কবি জুই জেসমিনসহ অর্ধ শতাধিক কবি অংশগ্রহণ করেন।অনুষ্ঠানে স্বরচিত কবিতা আবৃত্তি, জাতীয় সংগীত পরিবেশন, সম্মাননা ক্রেস্ট প্রদান, কাব্যগ্রন্থের মোড়ক উন্মোচন করা হয়।এর আগে মহান মুক্তিযুদ্ধের শহীদদের প্রতি সম্মান প্রদর্শনপূর্বক পুস্পার্ঘ্য অর্পণ ও এক মিনিট নীরবতা পালন করা হয়।",21/9/2020,country-news
বাংলাদেশে ইসলাম সুরক্ষায় শেখ হাসিনা একমাত্র হাতিয়ার: খালিদ মাহমুদ চৌধুরী,"নৌপরিবহন প্রতিমন্ত্রী খালিদ মাহমুদ চৌধুরী বলেছেন, বাংলাদেশে ইসলাম সুরক্ষায় একমাত্র হাতিয়ার হচ্ছেন শেখ হাসিনা। সেটা দেরিতে হলেও হেফাজতে ইসলামীর নেতা আল্লামা শফি বুঝতে পেরেছেন। কারণ শেখ হাসিনা ধর্মকে নিয়ে কখনও রাজনীতি করেননি।



মঙ্গলবার দুপুরে দিনাজপুরের বোঁচাগঞ্জে এক সুধী সমাবেশে প্রধান অতিথির বক্তব্যে তিনি এ সব কথা বলেন। প্রতিমন্ত্রী বলেন, এক সময় বাংলাদেশের মানুষ শরণার্থী হিসেবে ভারতে আশ্রয় নিয়েছিল-এখন সেই বাংলাদেশই রোহিঙ্গাদের শরণার্থী হিসেবে আশ্রয় দিয়ে মানবিকতার পরিচয় দিয়েছে। সারা বিশ্বে বাংলাদেশ একটি মানবিক রাষ্ট্র হিসেবে প্রতিষ্ঠিত করেছে। হাটরামপুর ডিগ্রি কলেজ মাঠে আয়োজিত এই সুধী সমাবেশে সভাপতিত্ব করেন কলেজ গভর্নিং বডির সভাপতি মো. রবিউল ইসলাম চৌধুরী। অনুষ্ঠানে অন্যান্যের মধ্যে বক্তব্য রাখেন, দিনাজপুর শিক্ষা প্রকৌশল বিভাগের নির্বাহী প্রকৌশলী এএসএম সাহিরুল ইসলাম, বোঁচাগঞ্জ উপজেলা আওয়ামী লীগের সাধারণ সম্পাদক আফছার আলী, কলেজের ভারপ্রাপ্ত অধ্যক্ষ আবু সাঈদ প্রমুখ।",21/9/2020,country-news
বরযাত্রীবাহী বাসের চাকায় পিষ্ট হয়ে নারীর মৃত্যু,"দিনাজপুরের ফুলবাড়ী উপজেলায় বিয়ের বরযাত্রীর বাসের চাকায় পিষ্ট হয়ে মোহসেনা বেগম (৫৫) নামে এক প্রতিবন্ধী নারীর মৃত্যু হয়েছে।



মঙ্গলবার বিকাল ৫টার দিকে উপজেলার শিবনগর গ্রামে এ দুর্ঘটনা ঘটে। নিহত মোহসেনা বেগম উপজেলার শিবনগর ইউনিয়নের শিবনগর গ্রামের মুক্তিযোদ্ধা মৃত আবুবক্কর সিদ্দিকের বোন।প্রত্যেক্ষদর্শীরা জানান, ঘটনার সময় মোহসেনা বেগম রাস্তা পার হওয়ার সময় গরুর দড়িতে জড়িয়ে রাস্তার ওপর পড়ে যান। ওই সময় পাশের গ্রামের বিয়েবাড়ি থেকে দ্রুতবেগে আসা অর্থী পরিবহন বাসটির চাকায় পিষ্ট হয়ে ঘটনাস্থলেই তিনি মারা যান। মোহসেনা বেগমের ছোটভাই আব্দুর রউফ জানান, তার বড়বোন মোহসেনা প্রতিবন্ধী ছিলেন। ঠিকমতো চলাফেরা করতে পারতেন না।ফুলবাড়ী থানার পরিদর্শক (ওসি তদন্ত) মাহমুদুল হাসান বলেন, নিহতের পরিবারের পক্ষ থেকে কারও কোনো অভিযোগ না থাকায় লাশ পরিবারের কাছে হস্তান্তর করা হয়েছে।
",21/9/2020,country-news
দিনাজপুরে তৃতীয় শ্রেণির শিক্ষার্থীকে গলাটিপে হত্যা,"দিনাজপুরের ফুলবাড়ীতে সামিউল (৮) নামে এক শিক্ষার্থীকে গলাটিপে হত্যা করার অভিযোগ উঠেছে রিপন শেখ নামে এক যুবকের বিরুদ্ধে।



বৃহস্পতিবার উপজেলার শিবনগর ইউনিয়নের গঙ্গা প্রসাদ মৌজার ছোট যমুনা নদীর ধার থেকে তার লাশ উদ্ধার করেছে পুলিশ।নিহত সামিউল পলি শিবনগর গ্রামের খতিবুর রহমানের ছেলে। সে পলি শিবনগর সরকারি প্রাথমিক বিদ্যালয়ের তৃতীয় শ্রেণির ছাত্র। রিপন শেখ (২৫) একই গ্রামের মৃত আইয়ুব আলীর ছেলে ও নিহত শিশু সামিউলের সম্পর্কে চাচা।এ ঘটনায় নিহত সামিউলের দাদা মোজাফ্ফর রহমান বাদী হয়ে ফুলবাড়ী থানায় একটি হত্যা মামলা দায়ের করেছেন।মোজাফ্ফর রহমান বলেন, সামিউল প্রতিদিনের মতো বুধবার বিকালে বাড়ির পাশে ছোট যমুনা নদীর ধারে খেলা করতে গিয়ে আর বাড়িতে ফিরে আসেনি। এরপর খোঁজাখুঁজির একপর্যায়ে বুধবার দিবাগত ভোররাতে বালুর নিচে শিশু সামিউলের লাশ চাপা দেয়া অবস্থায় পাওয়া যায়। পুলিশ ঘটনাস্থলে গিয়ে শিশুটির লাশ উদ্ধার করে। পরে ঘটনাটি জানতে পেরে এলাকাবাসীর সহায়তায় রিপনকে আটক করা হয়। ফুলবাড়ী থানার ওসি ফকরুল ইসলাম বলেন, আটককৃত রিপন ইসলাম প্রাথমিকভাবে শিশু সামিউলকে হত্যার কথা স্বীকার করেছে। সে জানিয়েছে, খেলাধুলা করার সময় সামিউল তাকে গালমন্দ করেছিল। এই জন্য সে খেলা শেষে শিশু সামিউলকে একা পেয়ে গলাটিপে ধরেছিল। এতে শ্বাসরুদ্ধ হয়ে সামিউলের মৃত্যু হয়েছে।",21/9/2020,country-news
দিনাজপুরে নৈশপ্রহরীকে কুপিয়ে হত্যা,"দিনাজপুরের ফুলবাড়ীতে বাদশা মণ্ডল (৫০) নামে এক নৈশপ্রহরীকে কুপিয়ে হত্যা করেছে দুর্বৃত্তরা। বুধবার দিবাগত রাতে উপজেলার নন্দীগ্রাম স্কুলের পাশে মেসার্স তামিম এগ্রো কোম্পানির একটি পুকুরে এ ঘটনা ঘটে।



নিহত বাদশা মণ্ডল ফুলবাড়ী উপজেলার বেতদীঘি ইউনিয়নের আরাজী সাহাপুর গ্রামের মৃত আব্দুস সামাদের ছেলে।পুলিশের ফুলবাড়ী সার্কেলের অতিরিক্ত পুলিশ সুপার মিঞা মো. আশিক বিন হাসান জানান, বাদশা মণ্ডল কোম্পানির একটি পুকুরে নৈশপ্রহরীর দায়িত্ব পালন করছিলেন। বৃহস্পতিবার সকালে পুকুর পাড়ের একটি ছোট্ট কুঁড়ে ঘরের সামনে তার রক্তমাখা লাশ পড়ে থাকতে দেখে এলাকাবাসী পুলিশকে খবর দেন। পুলিশ ঘটনাস্থলে গিয়ে লাশের সুরতহাল রিপোর্ট তৈরি শেষে ময়নাতদন্তের জন্য দিনাজপুর এম আব্দুর রহিম মেডিকেল কলেজ হাসপাতাল মর্গে প্রেরণ করে। পুলিশ জানায়, বুধবার দিবাগত রাতে কে বা কারা তাকে কুপিয়ে হত্যা করে পালিয়ে যায়। তবে এটি একটি পরিকল্পিত হত্যাকাণ্ড বলে জানায় পুলিশ। অতিরিক্ত পুলিশ সুপার জানান, ঘটনার তদন্ত চলছে। এ ঘটনার সঙ্গে জড়িতদের দ্রুত আইনের আওতায় নিয়ে আসা হবে।",21/9/2020,country-news
আলমারিতে লাখ লাখ টাকা থাকার কথা জানতেন রবিউল,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের বাসার আলমারিতে লাখ লাখ টাকা থাকার কথা জানতেন মালী রবিউল ইসলাম। তাই টাকা চুরি করতেই তিনি ইউএনওর বাসায় যান এবং উদ্ভূত পরিস্থিতিতে ইউএনও ও তার বাবার ওপর হামলা করেন। তদন্ত সংশ্লিষ্ট সূত্রে এসব তথ্য জানা গেছে।



রবিউল জুয়ায় আসক্ত। কয়েক মাস আগে জুয়ার নেশায় ইউএনওর বাসা থেকে ১৬ হাজার টাকা চুরি করেন। এ টাকা ফেরত পাওয়ার পর ইউএনও ওয়াহিদা খানম তাকে হুমকি দিয়ে বলেন, ‘৬০ হাজার টাকা না দিলে তোমার নামে জেলা প্রশাসক (ডিসি) কার্যালয়ে অভিযোগ দেয়া হবে। তখন তোমার চাকরি থাকবে না।’ চাকরি রক্ষার জন্য ধার-দেনা করে রবিউল তাকে ৫০ হাজার টাকা দেন। কিন্তু তার আগেই ওয়াহিদা ডিসি অফিসে রবিউলের নামে অভিযোগ দেন। অভিযোগের তদন্ত শেষে ডিসি অফিস থেকে রবিউলকে সাময়িক বরখাস্ত করা হয়।সূত্র জানায়, চাকরি থেকে সাময়িক বরখাস্ত হওয়ার পর রবিউলের বেতন বেসিকের অর্ধেক হয়ে যায়। পাওনাদারদের চাপ ও জুয়া খেলতে না পারায় রবিউল মানসিক অস্বস্তিতে পড়ে যান। এরপর ইউএনওর বাসায় চুরির পরিকল্পনা করেন। ২ সেপ্টেম্বর রাতে ওয়াহিদা খানমের রুমে ঢুকে তিনি ওয়্যারড্রবের ওপর থাকা ভ্যানেটিব্যাগ থেকে ৫০ হাজার টাকা চুরি করেন।এ সময় ইউএনওর তিন বছর বয়সী সন্তান কান্নাকাটি শুরু করলে ইউএনও জেগে যান। রবিউলকে তিনি চিনে ফেলেন। তখন ইউএনওর মাথায় হাতুড়ি দিয়ে তিনি আঘাত করেন। এতে ওয়াহিদা জ্ঞান হারিয়ে ফেলেন। এরপর ওয়াহিদার বাবা ওমর আলী শেখের কাছে গিয়ে আলমারির চাবি চান রবিউল। ওমর আলী চাবি দিতে রাজি না হলে তাকেও হাতুড়ি দিয়ে একের পর এক আঘাত করেন তিনি।একপর্যায়ে ইউএনওর শিশুসন্তানকে মেরে ফেলার হুমকি দিলে ওমর আলী তাকে চাবির গোছা দেন। কিন্তু অনেকগুলো চাবি থাকায় রবিউল বুঝতে পারছিলেন না, আলমারির চাবি কোনটি। রবিউল অনেক চেষ্টা করেও আলমারি খুলতে না পেরে একপর্যায়ে চাবির রিং নিয়ে পালিয়ে যান। তাকে গ্রেফতারের পর তার দেখানো তথ্যমতে চাবির গোছা উদ্ধার করা হয়।সূত্র জানায়, ১৬১ ধারায় রবিউল পুলিশের কাছে সব খুলে বলেছে। ঘটনার দিন রাত ২টার দিকে রবিউল প্রথম দফায় ইউএনওর বাসায় প্রবেশের চেষ্টা করে ব্যর্থ হন। এরপর রাত সাড়ে ৩টার দিকে দ্বিতীয়বার চেষ্টায় সফল হন। ইউএনওর প্রতি ক্ষোভ এবং টাকা চুরি করতেই রবিউল এ হামলা করেছেন।জবানবন্দি রেকর্ড করাতে তাকে বৃহস্পতিবার আদালতে হাজির করা হয়। কিন্তু শেষ পর্যন্ত জবানবন্দি রেকর্ড না করে ফের রিমান্ডে নেয়া হয়। তবে দ্বিতীয় দফায় রিমান্ড শেষে রবিউল আদালতে জবানবন্দি দেবেন বলে সূত্র নিশ্চিত করেছে। এ ক্ষেত্রে জবানবন্দিতে চুরির উদ্দেশ্যের বিষয়টি উল্লেখ নাও থাকতে পারে।রোববার নির্বাহী ম্যাজিস্ট্রেট শাহানুর রহমান, ঘোড়াঘাট থানার ওসি আজিম উদ্দিন, পরিদর্শক (তদন্ত) মমিনুল ইসলাম ও মামলার বাদী ওয়াহিদা খানমের ভাই শেখ ফরিদ উদ্দিনসহ সংশ্লিষ্টরা ইউএনওর বাসার আলমারি খুলে ৪০ লাখ টাকা, পাঁচ হাজার মার্কিন ডলার, স্বর্ণালংকার, ব্যাংকের চেক, জমির রসিদ ও দলিলপত্র পান। এগুলো জব্দ না দেখিয়ে নির্বাহী ম্যাজিস্ট্রেটের উপস্থিতিতে মামলার বাদী শেখ ফরিদ উদ্দিনের হাতে তুলে দেয়া হয়। আলমারিতে প্রাপ্ত ৪০ লাখ টাকার সবই এক হাজার টাকার নোট এবং ৪০টি বান্ডিল ছিল বলে জানা গেছে।পুলিশের রংপুর রেঞ্জের ডিআইজি দেবদাস ভট্টাচার্য যুগান্তরকে বলেন, ইউএনওর ওপর হামলার ঘটনায় র‌্যাব তিনজনকে গ্রেফতার করেছিল। আমরা দু’জনকে গ্রেফতার করেছি। এই পাঁচজনের মধ্যে এখন পর্যন্ত রবিউলের সংশ্লিষ্টতার প্রমাণ পাওয়া গেছে। বাকি চারজনের কোনো সংশ্লিষ্টতা পাওয়া যায়নি। তাই আমরা রবিউলের জবানবন্দি নেয়ার চেষ্টা করছি। তার জবানবন্দি পাওয়ার পর এ বিষয়ে বিস্তারিত বলা যাবে।তিনি আরও জানান, তদন্তের স্বার্থে যেসব আলামত জব্দ করা দরকার, সেগুলো জব্দ করেছি। আলমারিতে কী ছিল না-ছিল, তা আমাদের তদন্তের বিষয় না। তাই আলমারি থেকে পাওয়া কোনো জিনিস জব্দ করা হয়নি।সূত্র জানায়, ওয়াহিদা খানম ঘোড়াঘাট উপজেলা নির্বাহী কর্মকর্তা হলেও সহকারী কমিশনারের (ভূমি) অতিরিক্ত দায়িত্বে ছিলেন। জেলা প্রশাসকের কার্যালয়ে কয়েকজন নির্বাহী ম্যাজিস্ট্রেট (সহকারী কমিশনার, ভূমি পদমর্যাদার) রয়েছেন। তাদের মধ্য থেকে একাধিকবার ঘোড়াঘাটের সহকারী কমিশনার (ভূমি) পদে পদায়নের উদ্যোগ নেয়া হলেও ইউএনও তা ঠেকিয়ে দেন বলে পুলিশের গোয়েন্দা প্রতিবেদনে উঠে এসেছে।২ সেপ্টেম্বর রাতে ইউএনও ওয়াহিদা খানমের সরকারি বাসায় হামলার ঘটনা ঘটে। পরদিন সকালে আশঙ্কাজনক অবস্থায় তাদের উদ্ধার করে হাসপাতালে ভর্র্তি করা হয়। এ ঘটনা দেশজুড়ে ব্যাপক আলোড়ন সৃষ্টি করে। র‌্যাব-পুলিশের অভিযানে এ পর্যন্ত পাঁচজনকে গ্রেফতার করা হয়। তারা হলেন : আসাদুল ইসলাম (বহিষ্কৃত যুবলীগ নেতা), নজরুল ইসলাম (রংমিস্ত্রি), সান্টু কুমার দাস (স্থানীয়), নৈশপ্রহরী নাজিম হোসেন পলাশ ও মালী রবিউল ইসলাম। তাদের মধ্যে আসাদুল, নজরুল ও সান্টুকে সাত দিনের রিমান্ড শেষে কারাগারে পাঠানো হয়েছে।১২ সেপ্টেম্বর রবিউলকে গ্রেফতারের পর ছয় দিনের রিমান্ড শেষে বৃহস্পতিবার ফের তিন দিনের রিমান্ডে নিয়েছে পুলিশ। গ্রেফতারের পর র‌্যাবের কাছে আসাদুল প্রাথমিকভাবে ঘটনার দায় স্বীকার করেছেন। চুরির জন্য বাসায় গিয়েছিলেন বলে র‌্যাবকে জানিয়েছেন। চুরির জন্য হামলা-এ বিষয়টি মেনে নিতে পারেনি প্রশাসন বিভাগের কর্মকর্তারা। র‌্যাবের ওই দাবির বিরুদ্ধে সংবাদ সম্মেলনও করা হয়।",21/9/2020,country-news
"ইউএনও’র ওপর হামলা, আবারও ৩ দিনের রিমান্ডে রবিউল","দিনাজপুরের ঘোড়াঘাট ইউএনও অফিসে হামলার ঘটনায় আলোচিত আসামি রবিউলকে আবারও তিন দিনের রিমান্ডে নিয়েছে পুলিশ।



দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলা মামলায় আসামি রবিউলকে আবারও তিন দিনের রিমান্ডে নিয়েছে পুলিশ। বৃহস্পতিবার দিনাজপুরের জুডিশিয়াল ম্যাজিস্ট্রেট আঞ্জুমান আরার আদালত এ রিমান্ড মঞ্জুর করেন। বিষয়টি নিশ্চিত করে মামলার তদন্তকারী কর্মকর্তা ডিবি পুলিশের ওসি ইমাম জাফর যুগান্তরকে বলেন, আমরা তার ৭ দিনের রিমান্ড আবেদন করেছিলাম। আদালত তার ৩ দিনের রিমান্ড মঞ্জুর করেছেন।এর আগে ছয় দিনের রিমান্ড শেষে বেলা সাড়ে ১১টায় আসামি রবিউলকে কড়া পুলিশি প্রহরায় আদালতে আদালতে হাজির করা হয়।বিশ্বস্ত সূত্র জানায়, আসামি রবিউল ইসলামের ১৬৪ ধারায় জবানবন্দি নেয়ার চেষ্টা করা হয়। কিন্তু জবানবন্দি নিতে না পারায় আবারও রিমান্ড আবেদন করে পুলিশ। উল্লেখ্য, ইউএনও ওয়াহিদা খানম ও তার বাবার ওপর হামলার ঘটনায় ইউএনও অফিসের বরখাস্তকৃত মালি রবিউল ইসলামকে গত ১২ সেপ্টেম্বর গ্রেফতার দেখিয়ে আদালতে হাজির করে ছয় দিনের রিমান্ডে নেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।বৃহস্পতিবার তার ছয় দিনের রিমান্ড শেষ হয়। এ মামলায় এর আগে আরও চার আসামিকে গ্রেফতার করা হয়। ওই চার আসামি বর্তমানে জেলহাজতে রয়েছেন।উল্লেখ্য, গত ২ সেপ্টেম্বর রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর রাতে ঘোড়াঘাট থানায় একটি মামলা করেন।মামলাটি ইতোমধ্যে ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।",21/9/2020,country-news
ইউএনও ওয়াহিদার বাসভবনে টাকা-পয়সা পাওয়া যায়নি,"দুর্বৃত্তের হামলায় আহত দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের সরকারি বাসভবনে টাকা-পয়সা পাওয়া যায়নি বলে জানিয়েছে পুলিশ। বুধবার ঘোড়াঘাট থানার ওসি আজিমউদ্দীন এ তথ্য জানান।



গত ১৩ সেপ্টেম্বর সন্ধ্যায় দিনাজপুরের নির্বাহী ম্যাজিস্ট্রেট শাহানুর রহমানের উপস্থিতিতে ঘোড়াঘাট থানার ওসি আজিমউদ্দীন, পরিদর্শক (তদন্ত) মমিনুল ইসলাম, মামলার বাদী ইউএনও ওয়াহিদা খানমের ভাই শেখ ফরিদউদ্দীন ঘোড়াঘাটে ইউএনওর সরকারি বাসভবনে প্রবেশ করেন।সেখান থেকে ইউএনওর ব্যবহার্য প্রয়োজনীয় জিনিসপত্র ও কাপড়চোপড় উদ্ধার করা হয়। সেসব জিনিসপত্র ইউএনওর ভাই মামলার বাদী শেখ ফরিদউদ্দীনের হাতে তুলে দেয়া হয়।এ বিষয়ে ঘোড়াঘাট থানার ওসি আজিমউদ্দীন বুধবার জানান, চাবি উদ্ধারের পর ম্যাজিস্ট্রেটের উপস্থিতিতে ইউএনওর কাপড়চোপড় ও আনুষঙ্গিক জিনিসপত্র ইউএনওর ভাইয়ের হাতে তুলে দেয়া হয়। যেহেতু এগুলো মামলার কোনো আলামত নয়, তাই এগুলো তার পরিবারের কাছেই ফেরত দেয়া হয়েছে।তিনি বলেন, ওই সময় আমি সেখানে ছিলাম, ইউএনওর বাসভবন থেকে কোনো টাকা উদ্ধার করা হয়নি।এক প্রশ্নের জবাবে দিনাজপুরের পুলিশ সুপার মোহাম্মদ আনোয়ার হোসেন বলেন, ইউএনওর বাসভবনে কোনো টাকা পাওয়া যায়নি বা উদ্ধার করা হয়নি।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদউদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ইতোমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয় এবং মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।মামলায় এ পর্যন্ত পাঁচজন আসামিকে গ্রেফতার দেখিয়েছে দিনাজপুর ডিবি পুলিশ। এরা হল ঘোড়াঘাটের বহিষ্কৃত যুবলীগ নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ ও ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।এদের মধ্যে আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করেন। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়।",21/9/2020,country-news
রিমান্ড শেষে রবিউল ইসলামকে আদালতে নেয়া হবে বৃহস্পতিবার,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখের ওপর হামলা মামলায় অফিসের সাময়িক বরখাস্তকৃত কর্মচারী (মালি) রবিউল ইসলামকে রিমান্ড শেষে বৃহস্পতিবার আদালতে হাজির করা হবে। এ ঘটনায় গ্রেফতারকৃত ৫ আসামির মধ্যে তাকেই সর্বশেষে গ্রেফতার করা হয়।



তবে আদালতে রবিউলের স্বীকারোক্তিমূলক জবানবন্দি নেয়া হবে কিনা, অথবা তাকে আবার রিমান্ডে নেয়া হবে কিনা, বুধবার বিকাল পর্যন্ত তা নিশ্চিত করতে পারেননি মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর।বুধবার বিকাল ৫টায় ইমাম জাফর জানান, সাত দিনের রিমান্ড শেষে বৃহস্পতিবার আসামি রবিউল ইসলামকে আদালতে নেয়া হবে।আদালতে তার ১৬৪ ধারায় স্বীকারোক্তিমূলক জবানবন্দি নেয়া হবে কিনা- এমন প্রশ্নের জবাবে তিনি বলেন, এটা এখন তো বলা যাচ্ছে না, দেখি আগে।তিনি আরও বলেন, বৃহস্পতিবার আমরা তাকে আদালতে হাজির করব, তারপর ডিসিশন হবে কী করব। বুধবার আমাদের শেষ দিন, তাই কাজ নিয়ে ব্যস্ত আছি।তবে ওই কর্মকর্তা জানান, আদালতে এ পর্যন্ত ৩ জন সাক্ষীর ১৬৪ ধারায় জবানবন্দি রেকর্ড করা হয়েছে। যাদের ঘটনার সঙ্গে সংশ্লিষ্টতা রয়েছে।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ইতোমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলার তদন্তকারী কর্মকর্তা নিযুক্ত করা হয় দিনাজপুর ডিবি পুলিশের ওসি ইমাম জাফরকে।এ মামলায় এ পর্যন্ত পাঁচজন আসামিকে গ্রেফতার দেখিয়েছে দিনাজপুর ডিবি পুলিশ। এরা হল- ঘোড়াঘাটের বহিষ্কৃত যুবলীগ নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ ও ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।এদের মধ্যে আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করে। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়।",21/9/2020,country-news
আসামিদের আগে তিন সাক্ষীর জবানবন্দি,"ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের ওপর হামলার ঘটনায় করা মামলায় মঙ্গলবার দুই সাক্ষীর জবানবন্দি রেকর্ড করা হয়েছে। এর আগে শনিবার আরেক সাক্ষীর জবানবন্দি রেকর্ড করা হয়। তবে এখন পর্যন্ত কোনো আসামির জবানবন্দি রেকর্ড করা হয়নি।



পুলিশের এক কর্মকর্তা জানান, মঙ্গলবার দিনাজপুরের জুডিশিয়াল ম্যাজিস্ট্রেট আঞ্জুমান আরা বেগমের আদালতে সাক্ষী মুরাদ হোসেন ও আইনুল হকের জবানবন্দি ১৬৪ ধারায় রেকর্ড করা হয়। এর আগে শনিবার দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে আরেক সাক্ষী খোকন আলীর জবানবন্দি একই ধারায় রেকর্ড করা হয়।সাক্ষীদের জবানবন্দি রেকর্ডের বিষয়ে পাবলিক প্রসিকিউটর (পিপি) অ্যাডভোকেট রবিউল ইসলাম যুগান্তরকে জানান, অনেক সময় আসামির আগে আদালতে সাক্ষীদের জবানবন্দি রেকর্ড করাতে পারেন মামলার তদন্তকারী কর্মকর্তা। সাক্ষী যাতে পরবর্তীতে অন্য কারও দ্বারা প্রভাবিত না হতে পারে সেজন্য জবানবন্দি রেকর্ড করা হয়। পুলিশ সুপার মোহাম্মদ আনোয়ার হোসেন জানান, রিমান্ডে নেয়া আসামির দেয়া তথ্য-উপাত্ত মিলিয়ে নিতে এবং ঘটনার সঙ্গে সংশ্লিষ্টতা থাকায় তিন সাক্ষীর জবানবন্দি রেকর্ড করা হয়েছে।ইউএনও ওয়াহিদা খানমের ওপর হামলার ঘটনায় করা মামলায় এ পর্যন্ত পাঁচ আসামিকে গ্রেফতার দেখানো হয়েছে। তাদের মধ্যে আসাদুল ইসলামের সাতদিনের রিমান্ড শেষ হলেও আদালতে তার জবানবন্দি রেকর্ড করা হয়নি। নবীরুল ইসলাম ও সান্টু কুমার দাসের সাত দিনের রিমান্ড শেষ হলেও তাদেরও জবানবন্দি নেয়া হয়নি। ইউএনও অফিসের বরখাস্ত কর্মচারী রবিউল ইসলামকে ৭ দিনের রিমান্ডে নিয়ে জিজ্ঞাসাবাদ করা হচ্ছে। বৃহস্পতিবার তার ৭ দিনের রিমান্ড শেষ হবে।উল্লেখ্য, ২ সেপ্টেম্বর রাতে ঘোড়াঘাটের ইউএনও ওয়াহিদা খানম ও তার বাবা মুক্তিযোদ্ধা ওমর আলী শেখকে হাতুড়ি দিয়ে পিটিয়ে জখম করে দুর্বৃত্তরা।",21/9/2020,country-news
ইউএনও’র বাবা ওমর আলীকে ঢাকায় আনা হচ্ছে,"দিনাজপুরের ঘোড়াঘাটে নিজ বাসভবনে হামলার শিকার উপজেলা নির্বাহী কর্মকর্তা (ইউএনও) ওয়াহিদা খানমের বাবা মুক্তিযোদ্ধা ওমর আলী শেখকে উন্নত চিকিৎসার জন্য রংপুর মেডিকেল কলেজ ও হাসপাতাল থেকে ঢাকায় প্রেরণের প্রস্তুতি চলছে।



শনিবার রাত সোয়া ১০টার দিকে যুগান্তরকে এ তথ্য নিশ্চিত করেছেন রংপুর মেডিকেল কলেজ ও হাসপাতালের পরিচালক ডা. ফরিদুল ইসলাম চৌধুরী।এর আগে চিকিৎসকরা জানিয়েছিলেন, ওমর আলী শেখের কোমর থেকে নিচের অংশ পুরোটাই অবশ হয়ে পড়েছে। কথা বলতে ও খেতে পারলেও তিনি চলাচল করতে পারছেন না।রংপুর মেডিকেল কলেজ হাসপাতালের নিউরো সার্জারি বিভাগের প্রধান ডা. তোফায়েল হোসেন ভূঁইয়া জানিয়েছিলেন, ওমর আলী শেখের আগে থেকে ডায়াবেটিস ছিল। ঘটনার রাতে তিনি ঘাড়ে আঘাতপ্রাপ্ত হন। এতে স্পাইনাল কর্ড ইনজুরি হয়। সাধারণত এ ধরণের জটিলতায় চার হাত-পা অবশ হয়ে থাকে। এক্ষেত্রে তার দুই হাত কিছুটা সচল থাকলেও নাভির নিচ থেকে পুরো নিচের অংশ অবশ হয়ে পড়েছে।তিনি জানান, এ ধরণের সমস্যা সেরে উঠতে দুই থেকে তিন মাস পর্যন্ত সময় লাগে। আপাতত তার অস্ত্রোপচারের প্রয়োজন না হলেও দীর্ঘমেয়াদি চিকিৎসা প্রয়োজন।গত বৃহস্পতিবার রাতে ইউএনও ওয়াহিদা খানমের বাবা ওমর আলী শেখকে রমেক হাসপাতালের ৫ম তলার নিউরো সার্জারি ওয়ার্ড থেকে তৃতীয় তলায় ভিআইপি কেবিনে নেয়া হয়েছে।প্রসঙ্গত, গত বুধবার দিবাগত রাত ৩টার দিকে দুর্বৃত্তরা ঘোড়াঘাট উপজেলা পরিষদ চত্বরে ইউএনও ওয়াহিদা খানমের সরকারি বাসভবনে প্রবেশ করে দুর্বৃত্তরা। তারা ইউএনও ওয়াহিদা খানম ও তার বাবা ওমর আলী শেখকে কুপিয়ে ও হাতুড়ি দিয়ে আঘাত করে গুরুতর জখম করে।",21/9/2020,country-news
"ইউএনও’র ওপর হামলা, পুলিশের চোখ এখন অন্যদিকে","ঘোড়াঘাট ইউএনও ওয়াহিদা খানম ও তার পিতা ওমর আলী শেখের ওপর হামলার ঘটনায় যুবলীগের বহিষ্কৃত নেতা আসাদুল ইসলামকে এ ঘটনার প্রধান আসামি ও হামলাকারী হিসেবে চিহ্নিত করেছিল র‌্যাব। কিন্তু পুলিশ এখন বলছে এই ঘটনার মূল নায়ক রবিউল ইসলাম।



গত ৪ সেপ্টেম্বর র‌্যাব-১৩ রংপুর কার্যালয়ে এক সংবাদ সম্মেলনে জানায়, আসাদুল ইসলাম দাবি করেছে, চুরির উদ্দেশ্যেই ইউএনও’র বাসায় প্রবেশ করে ইউএনও’র ওপর হামলা চালায়। একথা আসাদুল ইসলাম র‌্যাবের কাছে স্বীকার করেছে।র‌্যাবের সেই দেয়া তথ্য অনুয়ায়ীই আসাদুল ইসলামকে এই মামলার প্রধান আসামি করা হয় এবং তাকে ৭ দিনের রিমান্ডে নেয়া হয়। কিন্তু এর ৮ দিন পর পুলিশ বলছে অন্যকথা। পুলিশ জানায়, আসাদুল ইসলাম নয়, এই হামলার মূল নায়ক রবিউল ইসলাম।দিনাজপুর পুলিশ সুপারের কার্যালয়ে প্রেস ব্রিফিং শনিবার বিকালে এ বিষয়ে রংপুর ডিআইজি দেবদাস ভট্টাচার্য্য বলেন, ঘোড়াঘাটে ইউএনও’র ওপর হামলার ঘটনায় অনেককে জিজ্ঞাসাবাদ করা হয়েছে। সম্প্রতি রবিউল ইসলাম নামে একজন আসামিকে গ্রেফতার করা হয়েছে। সে ঘটনার সঙ্গে সম্পৃক্ততার কথা স্বীকার করে তার বক্তব্য প্রদান করেছে। তার বক্তব্যের প্রেক্ষিতে আমরা বেশ কিছু আলামতও উদ্ধার করেছি। সিসিটিভি ফুটেজ সংগ্রহ করে, সেটির সাথে আমরা মিলিয়ে দেখছি। আজকে (শনিবার) আমরা তাকে বিজ্ঞ আদালতে সোপর্দ করবো এবং রিমান্ড চাইবো। রিমান্ডে নিয়ে এসে আমরা তাকে আরও জিজ্ঞাসাবাদ করবো এবং ঘটনা সম্পর্কে সম্পূর্ণ তথ্য সংগ্রহ করার চেষ্টা করবো। যেহেতু বিষয়টি এখনও চলমান রয়েছে, আমি মনে করি যে, এই পর্যন্তই আমার বক্তব্য। পরবর্তীতে তদন্ত সমাপ্ত করলে, আমরা বিস্তারিত জানাতে পারবো।সাংবাদিকদের এক প্রশ্নের জবাবে রংপুর ডিআইজি বলেন, যেহেতু বিষয়টি তদন্ত চলছে, তাই তদন্তাধীন বিষয়ে এর চেয়ে এখন বেশি কিছু বলা ঠিক হবে না, তদন্ত শেষ হলেই আমরা সবকিছু জানাবো। হামলায় ব্যবহৃত অস্ত্রের মধ্যে হাতুরী উদ্ধার করা হয়েছে বলে জানান তিনি। তবে রবিউল কী কারণে হামলা করেছিলো-সে বিষয়ে কিছু বলেননি ডিআইজি দেবদাস ভট্টাচার্য্য।এসময় সাংবাদিকরা প্রশ্ন করেন, র‌্যাব বলেছিল আসাদুল ইসলামই ঘটনার সঙ্গে সরাসরি সম্পৃক্ত, তাহলে এখন বিষয়টা কী দাঁড়ালো?- এর জবাবে ডিআইজি দেবদাস ভট্টাচার্য্য বলেন, এ বিষয়ে আমরা কোন মন্তব্য করতে চাই না। কিন্তু র‌্যাবের যে কর্মকর্তা ছিলেন, তিনি একজন অত্যন্ত চৌকষ কর্মকর্তা এবং তাকে আমি ব্যাক্তিগতভাবেই চিনি। এটি আসাদুল কেনো বলেছে, হতে পারে তাকে হয়তো মিসগাইড করেছে বা অন্যকিছু থাকতে পারে। আমরা সব বিষয়গুলো এখন দেখছি তদন্ত করে।

তবে প্রেসব্রিফিংয়ে বিভিন্ন আলমত উদ্ধারের কথা বলা হলেও সাংবাদিকদের সামনে কোনো আলামত উপস্থাপন করা হয়নি।প্রেস ব্রিফিংয়ে উপস্থিত ছিলেন দিনাজপুরের পুলিশ সুপার মোহাম্মদ আনোয়ার হোসেন, মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফরসহ পুলিশের অন্যান্য কর্মকর্তারা।উচ্ছ্বসিত ও হাস্যোজ্জ্বল আসাদুল: সাত দিনের রিমান্ড শেষে শনিবার বিকালে যখন মামলার প্রধান আসামি ঘোড়াঘাটের বহিষ্কৃত যুবলীগ নেতা আসাদুল ইসলামকে আদালতে হাজির করা হয় তখন তাকে ফুরফুরে মেজাজে দেখা যায়। এসময় তাকে বেশ উচ্ছ্বসিত ও হাস্যোজ্জ্বল দেখা যায়।এসময় উপস্থিত অনেকেই ধারণা করেন, সন্দেহের তীর তার দিক থেকে অন্যদিকে ধাবিত হওয়ায় তাকে বেশ ফুরফুরে মেজাজে দেখাচ্ছে। অনেকেই বলেন, ইতিমধ্যেই সে জেনে ফেলেছে সন্দেহের তীর এখন তার দিকে নেই এবং তিনি এই মামলা থেকে নিষ্কৃতি পাচ্ছেন। যদিও র‌্যাবের হাতে ধরা পড়ার পর সে স্বীকার করেছিল সে-ই এই ঘটনা ঘটিয়েছে।গত ৪ সেপ্টেম্বর রংপুরে র‌্যাব-১৩ সংবাদ সম্মেলনে জানিয়েছিল, আসাদুল ঘটনার সঙ্গে সম্পৃক্ততার কথা স্বীকার করেছে। সে অনুযায়ী তাকে মামলার তদন্তকারী কর্মকর্তা দিনাজপুর ডিবি পুলিশ ৭ দিনের রিমান্ডও নেয়। কিন্তু এর ৮ দিন পর পুলিশ আসাদুল ইসলামকে বাদ দিয়ে ঘটনার মুল নায়ক হিসেবে রবিউল ইসলামকে উপস্থাপন করে।প্রসঙ্গত, গত ২ সেপ্টেম্বর বুধবার দিবাগত রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুরী দিয়ে পিটিয়ে জখম করে দুর্বত্তরা। বর্তমানে ইউএনও ওয়াহিদা খানম ঢাকায় নিউরোসায়েন্স হাসপাতালে এবং তার পিতা ওমর আলী শেখ রংপুর মেডিকেল কলেজ হাসপাতালে চিকিৎসাধীন রয়েছে।এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন। মামলাটি ইতিমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়। মামলার তদন্তকারী কর্মকর্তা হিসেবে নিযুক্ত হয়েছেন দিনাজপুর ডিবি পুলিশের ওসি ইমাম জাফর। এই মামলায় বর্তমানে ৫ জনকে গ্রেফতার দেখানো হয়েছে। এরা হলো-আসাদুল ইসলাম, নবীরুল ইসলাম, সান্টু কুমার দাস, রবিউল ইসলাম ও নাদিম হোসেন পলাশ। রবিউল ইসলাম শনিবার থেকে ৬ দিনের রিমান্ডে রয়েছেন। বাকি ৪ জন বর্তমানে রয়েছেন দিনাজপুর জেলা কারাগারে।",21/9/2020,country-news
ইউএনও ওয়াহিদার ভ্যানিটি ব্যাগ থেকে টাকা চুরি করে রবিউল,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখের ওপর হামলা ঘটনায় শনিবার নতুন করে রবিউল ইসলাম ও নাদিম হোসেন পলাশ নামে ২ জনকে গ্রেফতার দেখিয়েছে পুলিশ। এ নিয়ে এই মামলার গ্রেফতারের সংখ্যা দাঁড়ালো ৫ জন। নতুন দুইজন গ্রেফতারকৃতদের মধ্যে শনিবার বিকেলে রবিউল ইসলাম নামে এক আসামিকে ৬ দিনের রিমান্ডে নিয়েছে দিনাজপুর ডিবি পুলিশ।



গ্রেফতারকৃত রবিউল ইসলাম (৩০) দিনাজপুরের বিরল উপজেলার ধামাহার ভীমপুর গ্রামের খতিবউদ্দীনের ছেলে এবং ঘোড়াঘাট ইউএনও অফিসের বরখাস্তকৃত একজন কর্মচারী। ঘোড়াঘাট উপজেলায় মালি হিসেবে কর্মরত থাকা অবস্থায় গত জানুয়ারি মাসে তাকে ইউএনও ওয়াহিদা খানমের ভ্যানিটি ব্যাগ থেকে টাকা চুরির অভিযোগে সাময়িকভাবে বরখাস্ত করা হয়।শনিবার বিকাল ৫টায় রবিউল ইসলামের ১০ দিনের রিমান্ড আবেদন করেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর। বিচারক শুনানি শেষে তাকে ৬ দিনের রিমান্ড মঞ্জুর করেন।মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর যুগান্তরকে জানান, এই মামলায় রবিউল ইসলাম নাদিম হোসেন পলাশকে গ্রেফতার দেখিয়ে আদালতে হাজির করা হয়। আদালত রবিউল ইসলামের ৬ দিনের রিমান্ড মঞ্জুর করায় তাকে শনিবারই রিমান্ডে নেয়া হয়। অপর আসামি নাদিম হোসেনের রিমান্ড আবেদন করা হয়নি বলে জানান তিনি।প্রসঙ্গত, গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে।",21/9/2020,country-news
র‌্যাবের কাছে স্বীকারোক্তি দেয়া আসাদুলের জবানবন্দি কেন নেয়া হয়নি?,"দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের ওপর হামলার ঘটনায় র‌্যাবের কাছে হত্যাকাণ্ডে নিজে জড়িত থাকার স্বীকারোক্তি দিয়েছিল যুবলীগের আসাদুল। হামলার ঘটনায় অভিযুক্ত ওই যুবলীগ নেতাকে দল থেকে বহিষ্কার করা হয়। কিন্তু সেই আসাদুলকে স্বীকারোক্তিমূলক জবানবন্দি ছাড়াই কারাগারে পাঠানো হয়েছে। আবার পুলিশ বলছে, আসাদুলকে আর রিমান্ডে নেয়ার প্রয়োজন নেই।



মামলার প্রধান আসামি আসাদুল ইসলামের ৭ দিনের রিমান্ড শেষ হওয়ায় শনিবার বিকালে তাকে আদালতে সোপর্দ করে দিনাজপুর ডিবি পুলিশ। আদালতে হাজির করার সময় আসাদুলকে বেশ হাস্যোজ্জ্বল ও উচ্ছ্বসিত দেখাচ্ছিল। আদালতে আসাদুলের কোনো জবানবন্দি নেয়া হয়নি। এছাড়াও নতুন করে কোন রিমান্ড আবেদন করা হয়নি ডিবি পুলিশের পক্ষ থেকে। ফলে তাকে জেলহাজতে প্রেরনের নির্দেশ দেন আদালতের বিচারক দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেন।এর আগে গত শুক্রবার ৭ দিনের রিমান্ড শেষে এই মামলার আসামী নবীরুল ইসলাম ও সান্টু কুমার দাসকে আদালতে সোপর্দ করে ডিবি পুলিশ এবং আদালত তাদের দুজনকে জেল হাজতে প্রেরনের নির্দেশ দেন।শনিবার বিকালে এক ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য এ নিয়ে সাংবাদিকদের প্রশ্নের মুখোমুখি হন।সাংবাদিকদের এমন প্রশ্নের জবাবে পুলিশের রংপুর রেঞ্জের ডিআইজি দেবদাস ভট্টাচার্য বলেন, ‘এ বিষয়ে আমি কোনো মন্তব্য করতে চাই না। র‌্যাবের কর্মকর্তা যিনি, তিনি অত্যন্ত চৌকষ কর্মকর্তা, ভালো একজন কর্মকর্তা। তাকে আমি ব্যক্তিগতভাবে চিনি। এটি আসাদুল কেন বলেছে? হয়তোবা তাকে কেউ মিসগাইড করেছে। অন্য কোনো ইয়ে থাকতে পারে। সব বিষয়গুলো আমরা এখন দেখছি তদন্ত করে’।এদিকে পুলিশ জানিয়েছে, ঘটনার সঙ্গে জড়িত থাকার কথা স্বীকার করেছে ইউএনও অফিসের বরখাস্তকৃত কর্মচারী রবিউল ইসলাম। রংপুর রেঞ্জের ডিআইজি দেবদাস ভট্টাচার্য বলেন, সম্প্রতি আমরা রবিউল নামের একজন ব্যক্তিকে গ্রেফতার করেছি। তার বাড়ি বিরলের বিজরা গ্রামে। সে তার সম্পৃক্ততার কথা স্বীকার করে বক্তব্য প্রদান করেছে। আর তার বক্তব্যের প্রেক্ষিতে কিছু আলামতও উদ্ধার করেছি। ব্যবহৃত অস্ত্র হাতুড়িটি একটি পুকুর থেকে উদ্ধার করেছি। যে সিসিটিভি ফুটেজকে সংগ্রহ করে সেটির সঙ্গে আমরা মিলিয়ে দেখছি। আজকে তাকে আমরা বিজ্ঞ আদালতে সোপর্দ করব এবং তার রিমান্ড চাইব। রিমান্ডে নিয়ে এসে তাকে আরও জিজ্ঞাসাবাদ করব। ঘটনার সঙ্গে সম্পূর্ণ তথ্য সংগ্রহের সর্বোচ্চ চেষ্টা করব। যেহেতু বিষয়টি এখনও চলমান রয়েছে, সেহেতু এই পর্যন্তই আমার বক্তব্য।পরে রবিউলকে ৬ দিনের রিমান্ড দিয়েছেন আদালত।মামলার অপর দুই আসামি যুবলীগের আসাদুল ও নৈশপ্রহরী নাহিদ হোসেন পলাশকে কারাগারে পাঠানো হয়েছে।প্রসঙ্গত, গত শুক্রবার রাতে র‌্যাব-১৩ (রংপুর) অধিনায়ক রেজা আহমেদ ফেরদৌস জানিয়েছিলেন, আসাদুল ইসলাম এ ঘটনায় জড়িত বলে র‌্যাবের কাছে স্বীকার করেছে। আর ঘটনার সময় নবীরুল ইসলাম ও সান্টু কুমার বিশ্বাসও তার সঙ্গে ছিল বলে জানিয়েছে আসাদুল।র‌্যাবের ওই কর্মকর্তা বলেন, আসাদুল জানিয়েছে তারা চুরির জন্য ওই বাসায় মই বেয়ে ভেন্টিলেটর ভেঙে ঘরে প্রবেশ করে। তাদের বাধা দেয়ায় ওই হামলা চালায়। হামলার সময় উপজেলা নির্বাহী কর্মকর্তার মাথায় হাতুড়ি দিয়ে আঘাত করার জন্য নবীরুল দায়ী বলে র‌্যাবকে জানিয়েছে আসাদুল।গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে। ওই মামলায় এখন পর্যন্ত অন্তত ৩০ জনকে জিজ্ঞাসাবাদ করা হলেও র‌্যাব তিনজনকে গ্রেফতার করে পুলিশের কাছে হস্তান্তর করেছে। এ ঘটনার পর ঘোড়াঘাট থানার ওসি আমিরুল ইসলামকে প্রত্যাহার করা হয়েছে।",21/9/2020,country-news
ইউএনও’র ওপর হামলা: মালি রবিউল ৬ দিনের রিমান্ডে,"দিনাজপুরের ঘোড়াঘাটে ইউএনও ওয়াহিদা খানমের ওপর হামলার ঘটনায় বরখাস্তকৃত কর্মচারী রবিউলকে ৬ দিনের রিমান্ড দিয়েছেন আদালত। তিনি ইউএনও অফিসে মালি পদে কাজ করতেন।



দিনাজপুরের সিনিয়র জুডিশিয়াল ম্যাজিস্ট্রেট ইসমাইল এ রিমান্ড মঞ্জুর করেন।শনিবার বিকাল ৫টায় তাদের দুজনকেই দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে হাজির করা হয়। এসময় রবিউল ইসলামের ১০ দিনের রিমান্ড আবেদন করেন মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর। বিচারক শুনানি শেষে তাকে ৬ দিনের রিমান্ড মঞ্জুর করেন। এদিকে নৈশ্যপ্রহরী নাদিম হোসেন পলাশের রিমান্ড আবেদন না করায় তাকে জেলহাজতে প্রেরনের নির্দেশ দেন আদালত।মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর যুগান্তরকে জানান, এই মামলায় রবিউল ইসলাম নাদিম হোসেন পলাশকে গ্রেফতার দেখিয়ে আদালতে হাজির করা হয়। আদালত রবিউল ইসলামের ৬ দিনের রিমান্ড মঞ্জুর করায় তাকে শনিবারই রিমান্ডে নেয়া হয়। অপর আসামি নাদিম হোসেনের রিমান্ড আবেদন করা হয়নি বলে জানান তিনি।মামলার অপর দুই আসামি যুবলীগের আসাদুল ও নৈশপ্রহরী নাজিমউদ্দিন পলাশকে কারাগারে পাঠানো হয়েছে।এর আগে শনিবার বিকালে এক ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য বলেন, সম্প্রতি আমরা রবিউল নামের একজন ব্যক্তিকে গ্রেফতার করেছি। তার বাড়ি বিরলের বিজরা গ্রামে। সে তার সম্পৃক্ততার কথা স্বীকার করে বক্তব্য প্রদান করেছে। আর তার বক্তব্যের প্রেক্ষিতে কিছু আলামতও উদ্ধার করেছি। ব্যবহৃত অস্ত্র হাতুড়িটি একটি পুকুর থেকে উদ্ধার করেছি। যে সিসিটিভি ফুটেজকে সংগ্রহ করে সেটির সঙ্গে আমরা মিলিয়ে দেখছি। আজকে তাকে আমরা বিজ্ঞ আদালতে সোপর্দ করব এবং তার রিমান্ড চাইব। রিমান্ডে নিয়ে এসে তাকে আরও জিজ্ঞাসাবাদ করব। ঘটনার সঙ্গে সম্পূর্ণ তথ্য সংগ্রহের সর্বোচ্চ চেষ্টা করব। যেহেতু বিষয়টি এখনও চলমান রয়েছে, সেহেতু এই পর্যন্তই আমার বক্তব্য। 
তিনি বলেন, ইউএনও’র ওপর হামলার ঘটনার পর থেকে দিনাজপুর পুলিশ বিনিদ্র রজনী পার করছে। একটি দিনের ২৪ ঘণ্টার পুরোটাই তারা তদন্ত কাজে ব্যয় করছেন। সাংবাদিকদের উদ্দেশে রংপুর ডিআইজি বলেন, আপনাদেরকে ধন্যবাদ জানাই, আপনারা আমাদের এই তদন্ত কাজটি নির্বিঘ্নে করার সুযোগ দিয়েছেন। কারণ, অনেক সময় দেখা যায় যে, তদন্তে কী হচ্ছে না হচ্ছে সেটা জানার জন্য আপনাদের (সাংবাদিকদের) ব্যকুলতা আমাদের তদন্ত কাজকে বিঘ্নিত করে। কিন্তু আপনারা যে আচরণ করেছেন তাতে আমি ব্যক্তিগতভাবে অনেক খুশি।যেহেতু আসাদুল স্বীকারুক্তি দিয়েছিল র‌্যাবের কাছে কিন্তু এখন আসাদুলকে স্বীকারুক্তিমূলক জবানবন্দি ছাড়াই কেন কারাগারে পাঠানো হলো-সাংবাদিকদের এমন প্রশ্নের জবাবে পুলিশের রংপুর রেঞ্জের ডিআইজি দেবদাস ভট্টাচার্য বলেন, এ বিষয়ে আমি কোনো মন্তব্য করতে পারব না। র‌্যাবের যিনি কর্মকর্তা ছিলেন, তিনি অত্যন্ত মেধাবী ও চৌকষ হিসেবেই জানি। হয়তো এ ব্যাপারে কেউ মিসগাইড করেছে।প্রসঙ্গত, গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে। ওই মামলায় এখন পর্যন্ত অন্তত ৩০ জনকে জিজ্ঞাসাবাদ করা হলেও র‌্যাব তিনজনকে গ্রেফতার করে পুলিশের কাছে হস্তান্তর করেছে। এ ঘটনার পর ঘোড়াঘাট থানার ওসি আমিরুল ইসলামকে প্রত্যাহার করা হয়েছে।",21/9/2020,country-news
ওয়াহিদা খানমের ওপর হামলায় ব্যবহৃত হাতুড়ি ও মই উদ্ধার,"দিনাজপুরের ঘোড়াঘাটে ইউএনও ওয়াহিদা খানমের ওপর হামলার ঘটনায় ব্যবহৃত হাতুড়ি ও মই উদ্ধার করা হয়েছে বলে জানিয়েছে পুলিশ। এছাড়াও ওই ঘটনায় আরও ২ জন গ্রেফতার করা হয়েছে। নতুন গ্রেফতারকৃত দুজন হলেন ইউএনও অফিসের বরখাস্তকৃত কর্মচারী রবিউল ইসলাম ও নৈশ প্রহরী নাহিদ হোসেন পলাশ। রবিউল ইসলাম মালি পদে কাজ করতেন।



শনিবার বিকালে এক ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য এ তথ্য জানান। বলেছেন, অপরাধটির সঙ্গে কারা জড়িত সেটি শনাক্তের জন্য একটি মামলা করা হয়েছে। অপরাধটির সঙ্গে কারাজড়িত তা শনাক্তের জন্য আমরা নিরলসভাবে কাজ করে যাচ্ছি। মাননীয় ইন্সপেক্টর জেনারেলের নির্দেশনায় এবং প্রত্যক্ষ তত্ত্বাবধানে আমাদের এ তদন্ত কার্যক্রমপরিচালনা হচ্ছে।ইউএনও’র ওপর হামলার ঘটনার পর থেকে দিনাজপুর পুলিশ বিনিদ্র রজনী পার করছে। একটি দিনের ২৪ ঘণ্টার পুরোটাই তারা তদন্ত কাজে ব্যয় করছেন। সাংবাদিকদের উদ্দেশে রংপুর ডিআইজি বলেন, আপনাদেরকে ধন্যবাদ জানাই, আপনারা আমাদের এই তদন্ত কাজটি নির্বিঘ্নে করার সুযোগ দিয়েছেন। কারণ, অনেকসময় দেখা যায় যে, তদন্তে কী হচ্ছে না হচ্ছে সেটা জানার জন্য আপনাদের (সাংবাদিকদের) ব্যকুলতা আমাদের তদন্ত কাজকে বিঘ্নিত করে। কিন্তু আপনারা যে আচরণকরেছেন তাতে আমি ব্যক্তিগতভাবে অনেক খুশি।সম্প্রতি আমরা রবিউল নামের একজন ব্যক্তিকে গ্রেফতার করেছি। তার বাড়ি বিরলের বিজরা গ্রামে। সে তার সম্পৃক্ততার কথা স্বীকার করে বক্তব্য প্রদান করেছে। আর তার বক্তব্যের প্রেক্ষিতে কিছু আলামতও উদ্ধার করেছি। ব্যবহৃত অস্ত্র হাতুড়িটি একটি পুকুর থেকে উদ্ধার করেছি। যে সিসিটিভি ফুটেজকে সংগ্রহ করে সেটির সঙ্গে আমরা মিলিয়ে দেখছি। আজকে তাকে আমরা বিজ্ঞ আদালতে সোপর্দ করব এবং তার রিমান্ড চাইব। রিমান্ডে নিয়ে এসে তাকে আরও জিজ্ঞাসাবাদ করব। ঘটনার সঙ্গে সম্পূর্ণ তথ্য সংগ্রহের সর্বোচ্চ চেষ্টা করব। যেহেতু বিষয়টি এখনও চলমান রয়েছে, সেহেতু এই পর্যন্তই আমার বক্তব্য। যেহেতু আসাদুল স্বীকারুক্তি দিয়েছিল র‌্যাবের কাছে কিন্তু এখন আসাদুলকে স্বীকারুক্তিমূলক জবানবন্দি ছাড়াই কেন কারাগারে পাঠানো হলো-সাংবাদিকদের এমন প্রশ্নের জবাবে পুলিশের রংপুর রেঞ্জের ডিআইজি দেবদাস ভট্টাচার্য বলেন, এ বিষয়ে আমি কোনো মন্তব্য করতে পারব না। র‌্যাবের যিনি কর্মকর্তা ছিলেন, তিনি অত্যন্ত মেধাবী ও চৌকষ হিসেবেই জানি। হয়তো এ ব্যাপারে কেউ মিসগাইড করেছে।প্রসঙ্গত, গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে। ওই মামলায় এখন পর্যন্ত অন্তত ৩০ জনকে জিজ্ঞাসাবাদ করা হলেও র‌্যাব তিনজনকে গ্রেফতার করে পুলিশের কাছে হস্তান্তর করেছে। এ ঘটনার পর ঘোড়াঘাট থানার ওসি আমিরুল ইসলামকে প্রত্যাহার করা হয়েছে।",21/9/2020,country-news
ইউএনও’র ওপর হামলার ঘটনায় আরও ২ জন গ্রেফতার,"দিনাজপুরের ঘোড়াঘাটে ইউএনও ওয়াহিদা খানমের ওপর হামলার ঘটনায় আরও ২ জন গ্রেফতার করেছে পুলিশ। নতুন গ্রেফতারকৃত দুজন হলেন ইউএনও অফিসের বরখাস্তকৃত কর্মচারী রবিউল ইসলাম ও নৈশ প্রহরী নাহিদ হোসেন পলাশ। রবিউল ইসলাম মালি পদে কাজ করতেন।



এদিকে ইউএনও ওয়াহিদা খানমের ওপর হামলায় ব্যবহৃত হাতুড়ি ও মই উদ্ধার করেছে পুলিশ।শনিবার বিকালে এক ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য এ তথ্য জানান। বলেছেন, অপরাধটির সঙ্গে কারা জড়িত সেটি শনাক্তের জন্য একটি মামলা করা হয়েছে। সম্প্রতি আমরা রবিউল নামের একজন ব্যক্তিকে গ্রেফতার করেছি। তার বাড়ি বিরলের বিজরা গ্রামে। সে তার সম্পৃক্ততার কথা স্বীকার করে বক্তব্য প্রদান করেছে। আর তার বক্তব্যের প্রেক্ষিতে কিছু আলামতও উদ্ধার করেছি। ব্যবহৃত অস্ত্র হাতুড়িটি একটি পুকুর থেকে উদ্ধার করেছি। যে সিসিটিভি ফুটেজকে সংগ্রহ করে সেটির সঙ্গে আমরা মিলিয়ে দেখছি। আজকে তাকে আমরা বিজ্ঞ আদালতে সোপর্দ করব এবং তার রিমান্ড চাইব। রিমান্ডে নিয়ে এসে তাকে আরও জিজ্ঞাসাবাদ করব। ঘটনার সঙ্গে সম্পূর্ণ তথ্য সংগ্রহের সর্বোচ্চ চেষ্টা করব।তিনি বলেন, জড়িতদের শনাক্তের জন্য আমরা নিরলসভাবে কাজ করে যাচ্ছি। মাননীয় ইন্সপেক্টর জেনারেলের নির্দেশনায় এবং প্রত্যক্ষ তত্ত্বাবধানে আমাদের এ তদন্ত কার্যক্রম পরিচালনা হচ্ছে। এখন পর্যন্ত যাদেরকে সন্দেহ করেছি তাদেরকেেই আমরা বেশ কয়েকজনকে জিজ্ঞাসাবাদ করেছি। দেবদাস ভট্টাচার্য বলেন, ইউএনও’র ওপর হামলার ঘটনার পর থেকে দিনাজপুর পুলিশ বিনিদ্র রজনী পার করছে। একটি দিনের ২৪ ঘণ্টার পুরোটাই তারা তদন্ত কাজে ব্যয় করছেন। সাংবাদিকদের উদ্দেশে রংপুর ডিআইজি বলেন, আপনাদেরকে ধন্যবাদ জানাই, আপনারা আমাদের এই তদন্ত কাজটি নির্বিঘ্নে করার সুযোগ দিয়েছেন। কারণ, অনেক সময় দেখা যায় যে, তদন্তে কী হচ্ছে না হচ্ছে সেটা জানার জন্য আপনাদের (সাংবাদিকদের) ব্যকুলতা আমাদের তদন্ত কাজকে বিঘ্নিত করে। কিন্তু আপনারা যে আচরণ করেছেন তাতে আমি ব্যক্তিগতভাবে অনেক খুশি।র‌্যাবের কাছে স্বীকারুক্তি দেয়া আসাদুলের বিষয়ে তিনি বলেন, আসামি আসাদুলকে রিমান্ডে নেয়ার প্রয়োজন আর মনে করি না।যেহেতু আসাদুল স্বীকারুক্তি দিয়েছিল র‌্যাবের কাছে কিন্তু এখন আসাদুলকে স্বীকারুক্তিমূলক জবানবন্দি ছাড়াই কেন কারাগারে পাঠানো হলো-সাংবাদিকদের এমন প্রশ্নের জবাবে পুলিশের রংপুর রেঞ্জের ডিআইজি দেবদাস ভট্টাচার্য বলেন, এ বিষয়ে আমি কোনো মন্তব্য করতে পারব না। র‌্যাবের যিনি কর্মকর্তা ছিলেন, তিনি অত্যন্ত মেধাবী ও চৌকষ হিসেবেই জানি। হয়তো এ ব্যাপারে কেউ মিসগাইড করেছে।প্রসঙ্গত, গত ২ সেপ্টেম্বর রাতে ইউএনওর সরকারি বাসভবনের ভেন্টিলেটর ভেঙে ভেতরে ঢুকে ওয়াহিদা খানম ও তার বাবা ওমর আলী শেখের ওপর নৃশংস হামলা চালানো হয়। ইউএনও ওয়াহিদা খানম ঢাকায় ন্যাশনাল ইন্সটিটিউট অব নিউরোসায়েন্সেস অ্যান্ড হসপিটালে চিকিৎসাধীন।আলোচিত ওই হামলার ঘটনায় ইউএনও ওয়াহিদা খানমের বড় ভাই শেখ ফরিদ বাদী হয়ে ঘোড়াঘাট থানায় মামলা করেন। মামলাটি বর্তমানে দিনাজপুর জেলা ডিবি তদন্ত করছে। ওই মামলায় এখন পর্যন্ত অন্তত ৩০ জনকে জিজ্ঞাসাবাদ করা হলেও র‌্যাব তিনজনকে গ্রেফতার করে পুলিশের কাছে হস্তান্তর করেছে। এ ঘটনার পর ঘোড়াঘাট থানার ওসি আমিরুল ইসলামকে প্রত্যাহার করা হয়েছে।",21/9/2020,country-news
ইউএনও ওয়াহিদার ওপর হামলায় গুরুত্বপূর্ণ তথ্য পেয়েছি: এসপি,"দিনাজপুরের পুলিশ সুপার মোহাম্মদ আনোয়ার হোসেন বলেছেন, ইউএনও ওয়াহিদা খানম ও তার পিতা মুক্তিযোদ্ধা ওমর আলী শেখের ওপর হামলার মামলায় আমরা গুরুত্বপূর্ণ তথ্য পেয়েছি। আমরা এ বিষয়ে অনেকদূর এগিয়েছি। আগামী ২-১ দিনের মধ্যেই একটা ভালো রেজাল্ট উপহার দিতে পারব বলে আশা করছি।



দিনাজপুরের পুলিশ সুপার মোহাম্মদ আনোয়ার হোসেন যুগান্তরকে জানান, শুক্রবার ঘোড়াঘাট থানার ওসি আমিরুল ইসলামকে প্রত্যাহার করে দিনাজপুর পুলিশ লাইনে আনা হয়েছে। সেখানে নতুন ওসির দায়িত্ব দেয়া হয়েছে রংপুর সদর থানার পরিদর্শক (তদন্ত) আজিমউদ্দীনকে। তিনি জানান, ইউএনও ওয়াহিদা খানম ও তার পিতার ওপর হামলা ঘটনার পরিপ্রেক্ষিতে ঘোড়াঘাট থানার ওসি আমিরুল ইসলামকে প্রত্যাহার করা হয়নি। হামলা ঘটনার সঙ্গে ওসি আমিরুল ইসলামের প্রত্যাহারের কোনো সংশ্লিষ্টতা নেই। চাকরির স্বাভাবিক নিয়মেই তাকে ঘোড়াঘাট থানা থেকে প্রত্যাহার করা হয়েছে। এদিকে ইউএনও ওয়াহিদা খানম ও তার পিতা ওমর আলী শেখের ওপর হামলার ঘটনায় গ্রেফতারকৃত আসামি রংমিস্ত্রি নবীরুল ইসলাম ও সান্টু কুমার দাসকে ৭ দিনের রিমান্ড শেষে শুক্রবার বিকাল ৩টা ১৫ মিনিটে দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে সোপর্দ করে দিনাজপুর ডিবি পুলিশ। রিমান্ড শেষে তাদের কোনো স্বীকারোক্তিমূলক জবানবন্দ্রি বা নতুন করে কোনো রিমান্ড আবেদন করা হয়নি। দিনাজপুরের কোর্ট পরিদর্শক মো. ইসরাইল হোসেন যুগান্তরকে জানান, আসামিরা স্বীকারোক্তিমূলক জবানবন্দি দেয়নি এবং মামলার তদন্তকারী কর্মকর্তার পক্ষ থেকে নতুন করে রিমান্ড আবেদন না করায় তাদের দুজনকেই জেলহাজতে প্রেরণ করা হয়েছে।মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর সাংবাদিকদের জানান, এ মামলায় গ্রেফতারকৃত তিন আসামির মধ্যে নবীরুল ইসলাম ও সান্টু কুমার দাসের ৭ দিনের রিমান্ড শেষ হওয়ায় আদালতে তাদের দুজনকে সোপর্দ করা হয়েছে। অপর আসামি আসাদুল ইসলামের ৭ দিনের রিমান্ড শনিবার শেষ হবে এবং শনিবারই তাকে আদালতে সোপর্দ করা হবে। রিমান্ডে তাদের কাছ থেকে কোনো গুরুত্বপূর্ণ তথ্য পাওয়া গেছে কি-না এবং মামলার অগ্রগতি সম্পর্কে কিছু জানাননি তিনি।উল্লেখ্য, ২ সেপ্টেম্বর রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা।",21/9/2020,country-news
ঘোড়াঘাট থানার ওসি আমিরুল ইসলাম প্রত‌্যাহার,"ইউএনও ওয়াহিদা খানম ও তার বাবার ওপর হামলার ঘটনায় দিনাজপুরের ঘোড়াঘাট থানার ওসি আমিরুল ইসলামকে প্রত‌্যাহার করা হয়েছে।



শুক্রবার সকালে তাকে প্রত‌্যাহার করা হয় বলে নিশ্চিত করেছেন দিনাজপুরের পুলিশ সুপার মোহাম্মদ আনোয়ার হোসেন।তিনি যুগান্তরকে জানান, ‘ওসি আমিরুল ইসলামকে প্রত্যাহার করে দিনাজপুর পুলিশ লাইনে আনা হয়েছে।’ এদিকে ইউএনও ওয়াহিদার ওপর হামলার ঘটনায় তার বড় ভাই শেখ ফরিদ উদ্দীনের দায়েরকৃত মামলাটি ইতিমধ্যেই ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়েছে। মামলাটির তদন্তকারী কর্মকর্তা নিযুক্ত করা হয়েছে দিনাজপুর ডিবি পুলিশের ওসি ইমাম জাফরকে। এছাড়া এ মামলায় রিমান্ডে নেয়া ৩ জন আসামির মধ্যে ২ জনকে (রঙমিস্ত্রি নবীরুল ইসলাম ও সান্টু কুমার দাস) ৭ দিনের রিমান্ড শেষে আজ শুক্রবার আদালতে হাজির করা হবে। বিষয়টি নিশ্চিত করে তদন্তকারী কর্মকর্তা ইমাম জাফর যুগান্তরকে জানান, আজ বিকালে আসামি নবীরুল ইসলাম ও সান্টু কুমার দাসকে আদালতে হাজির করা হবে। গ্রেফতারকৃত অপর আসামি আসাদুল ইসলামের ৭ দিনের রিমান্ড শেষ হবে আগামীকাল শনিবার। প্রসঙ্গত গত ২ সেপ্টেম্বর বুধবার দিনগত রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। বর্তমানে ইউএনও ওয়াহিদা খানম ঢাকার নিউরো সায়েন্সেস হাসপাতাল এবং তার বাবা রংপুর মেডিকেল কলেজ হাসপাতালে চিকিৎসাধীন।",21/9/2020,country-news
ওয়াহিদা খানমের ঠোঁটের সেলাই খোলা হয়েছে,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের ঠোঁটের সেলাই খোলা হয়েছে। আগামী শনিবার তার মাথার সেলাইও খোলার সিদ্ধান্ত নিয়েছেন চিকিৎসকরা। আজ বৃহস্পতিবার বিকালে চিকিৎসকরা এসব তথ্য জানান।



রাজধানীর ন্যাশনাল ইন্সটিটিউট অব নিউরোসায়েন্সেস ও হাসপাতালের অধ্যাপক ডা. জাহিদ হোসেন সাংবাদিকদের এ তথ্য জানান।তিনি বলেন, ‘ইউএনওর অবস্থার স্পষ্ট উন্নতি। এ ছাড়া তার ঠোঁটের সেলাই খুলে দেওয়া হয়েছে। আগামী শনিবার তার মাথার সেলাইও খুলে দেওয়ার পরিকল্পনা আছে আমাদের। এরপর মেডিকেল বোর্ড মিটিংয়ে বসে পরবর্তী সিদ্ধান্ত নেওয়া হবে।’তিনি বলেন, ‘ইউএনও ওয়াহিদা খানমের ডান হাতের অবস্থা এত দিন প্যারালাইজড ছিল। কিন্তু আজ সকাল থেকে ডান হাতের আঙুলগুলো নড়াচড়া করছেন।’",21/9/2020,country-news
জঘন্যতম এই অপরাধের চূড়ান্ত সমাধানের সময় এখনও আসেনি,"রংপুর বিভাগীয় কমিশনার আব্দুল ওয়াহাব ভুঞা বলেছেন, ওয়াহিদা খানম হত্যা চেষ্টা মামলায় আইন-শৃংখলা রক্ষাকারী বাহিনী যে কাজ করছে, এটা আইন-শৃংখলা রক্ষাকারী বাহিনীরই দায়িত্ব। মামলা যদি হয় সেটা আইন-শৃংখলা রক্ষাকারী বাহিনীরই দায়িত্ব, এটা অন্য কেউ তদন্ত করতে পারে না।



এই অপরাধকে জঘন্যতম অপরাধ হিসেবে উল্লেখ করে তিনি বলেন, তাই জঘন্যতম এই অপরাধের চূড়ান্ত সমাধান করার সময় এখনও আসেনি। এত অল্প সময়ে এ বিষয়ে মন্তব্য করা কঠিন। এটা তদন্ত চলছে, কার্যক্রম আগাচ্ছে।মঙ্গলবার বিকালে দিনাজপুরে সাংবাদিকদের সঙ্গে আলাপকালে এসব কথা বলেন রংপুর বিভাগীয় কমিশনার। ঘোড়াঘাট ইউএনও ওয়াহিদা খানম হত্যা চেষ্টা মামলায় পুলিশী তদন্তের উপর আমাদের পূর্ণ আস্থা রয়েছে। তিনি বলেন, পুলিশের প্রতি আমাদের বিশ্বাস, তারা সঠিক বিষয়টিই তদন্ত করে বের করে নিয়ে আসবে এবং আমরা একটি ন্যায় বিচার পাবো। আশা করি যারা দোষী, তাদের আইনের আওতায় এনে সমুচিত সাজা দেয়া হবে।তদন্ত কমিটির কার্যক্রম সম্পর্কে তিনি বলেন, প্রশাসনের তদন্ত প্রশাসনিক, সেটা কোর্টে সাবমিট করার জন্য নয়। প্রশাসনের কিছু কিছু বিষয় রয়েছে, আমাদের প্রশাসনিক কার্যক্রমগুলো ইন্টারনালিই করতে হবে। এগুলোর জন্য কিছু সুপারিশ আসতে পারে। সেটা ইউএনওদের নিরাপত্তার বিষয়টি আসতে পারে এবং ইতিমধ্যেই ইউএনওদের নিরাপত্তার জন্য আনসার নিয়োগ করা হয়েছে।তিনি বলেন, প্রশাসনের বিষয়টি এ্যাকশন নিবে প্রশাসন, আর যেটা আইনের বিষয়, সেটা আইনশৃংখলা বাহিনীর তদন্ত সাপেক্ষে এ্যাকশন নিবে আদালত। এখানে কোনটাকেই বাদ দেয়া যাবে না, অথবা একটা আরেকটার সঙ্গে পরিপূরক নয়। ইউএনও ওয়াহিদা খানমের শাররীক অবস্থার কথা উল্লেখ করে রংপুর বিভাগীয় কমিশনার বলেন, ডাক্তারদের ভাষ্য অনুযায়ী উনার শারীরিক অবস্থার উন্নতি হচ্ছে, তবে এখনও ফাইনাল কিছু বলা যাবে না। আমরা যতটুকু জানি, আগামীকাল বুধবার মেডিকেল বোর্ড বসবে। সেই বোর্ড পর্যবেক্ষণ করবে, তার কতটুকু উন্নতি হয়েছে এবং আর কী কী চিকিৎসার প্রয়োজন হবে পারে। তবে মাননীয় প্রধানমন্ত্রী বিষয়টির ওপর নজর রাখছেন এবং উনি নির্দেশ দিয়েছেন যাতে তার চিকিৎসার সর্বোচ্চ ব্যবস্থা নেয়া হয়। সেভাবেই ডাক্তাররা কাজ করে যাচ্ছেন। তবে আমরা আশা করছি, ইনশাআল্লাহ উনি সুস্থ হয়ে আবার আমাদের মাঝে ফিরে আসবেন, জনগণের সেবা করবেন এবং বাংলাদেশের উন্নয়নে কাজ করবেন। এসময় তার সঙ্গে উপস্থিত ছিলেন দিনাজপুর জেলা প্রশাসক মো. মাহমুদুল আলমসহ জেলা পর্যায়ের অন্যান্য কর্মকর্তারা। এদিকে ঘোড়াঘাট ইউএনও’র ওপর হামলার ঘটনায় রংপুর বিভাগীয় কমিশনার আব্দুল ওয়াহাব ভুঞা এবং পুলিশের রংপুর ডিআইজি দেবদাস ভট্টাচার্য্য দিনাজপুরেই অবস্থান করছেন। ডিআইজি দেবদাস ভট্টাচার্য্য দিনাজপুরে এসেছেন সোমবার সন্ধ্যায় এবং বিভাগীয় কমিশনার এসেছেন মঙ্গলবার বিকালে।",21/9/2020,country-news
ইউএনও’র ওপর হামলার ঘটনায় গৃহকর্মী ও পরিচ্ছন্নকর্মী আটক,"সরকারি বাসভবনে ঢুকে দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলার ঘটনায় আরও দুইজনকে আটক করা হয়েছে।



রোববার দিবাগত রাতে গৃহকর্মী জোবাইদা বেগম (৩৮) ও পরিচ্ছন্নকর্মী অরসোলা হেম্ব্রম (৩৮) কে আটক করেছে পুলিশ। সোমবার তাদের ডিবি কার্যালয়ে হস্তান্তর করা হয়। আটক গৃহকর্মী জোবাইদা বেগম ঘোড়াঘাট উপজেলার চকবামুনিয়া গ্রামের মাহাবুব হোসেনের স্ত্রী এবং পরিচ্ছন্নতাকর্মী আরসোলা হেম্বমের বাড়ি ঘোড়াঘাট উপজেলায়। ঘোড়াঘাট থানা পুলিশের একটি সূত্র এ তথ্য নিশ্চিত করেছে।এর আগে প্রধান আসামি যুবলীগের বহিষ্কৃত নেতা আসাদুল ইসলাম, রংমিস্ত্রী নবীরুল ইসসলাম ও সান্টু কুমারকে এই মামলায় গ্রেফতার করে প্রত্যেককে ৭ দিনের রিমান্ডে নেয়া হয়। আসাদুল ইসলামের রিমান্ড শুরু হয়েছে রোববার থেকে। আর নবীরুল ইসলাম ও সান্টু কুমার দাসের রিমান্ড শনিবার শুরু হয়েছে। উল্লেখ্য, বুধবার দিবাগত রাতে ঘোড়াঘাট উপজেলা নির্বাহী কর্মকর্তার সরকারি বাসভবনে ঢুকে দুস্কৃতিকারীরা ইউএনও ওয়াহিা খানম ও তার বাবা মুক্তিযোদ্ধা ওমর আলী শেখকে নির্মমভাবে হাতুরী দিয়ে পিটিয়ে জখম করে। বর্তমানে ইউএনও ওয়াহিদা খানম ঢাকার নিউরো সাইন্স হাসপাতালে এবং তার বাবা ওমর আলী শেখ রংপুর মেডিকেল কলেজ হাসপাতালে চিকিৎসাধীন রয়েছেন। এই ঘটনায় বৃহস্পতিবার রাতে ঘোড়াঘাট থানায় মামলা দায়ের করেন ইউএনও ওয়াহিা খানমের বড় ভাই শেখ ফরিদ উদ্দীন। পরবর্তীতে মামলাটি দিনাজপুর ডিবি পুলিশের কাছে হস্তান্তর করা হয় এবং মামলার তদন্তভার দেয়া হয় ডিবি পুলিশের ওসি ইমাম জাফরকে। ",21/9/2020,country-news
"ইউএনও ওয়াহিদাকে আইসিইউ থেকে স্থানান্তর, এখনও শংকামুক্ত নন","দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের শারীরিক অবস্থার উন্নতি হয়েছে। তাকে আইসিইউ থেকে হাইডিপেনডেন্সি ইউনিটে (এইচডিইউ) স্থানান্তরের সিদ্ধান্ত নেওয়া হয়েছে। চিকিৎসকেরা বলছেন, তাঁকে সার্বক্ষণিক পর্যবেক্ষণে রাখা হবে। কারণ, যেহেতু তিনি মাথায় আঘাত পেয়েছেন সে কারণে তিনি এখনও পুরোপুরি শংকামুক্ত নন।



সোমবার দুপুরে রাজধানীর আগারগাঁওয়ে অবস্থিত ন্যাশনাল ইন্সটিটিউট অব নিউরোসায়েন্সেস ও হাসপাতালের নিউরো ট্রমা বিভাগের প্রধান অধ্যাপক মো. জাহেদ হোসেন সাংবাদিকদের এ তথ্য নিশ্চিত করেছেন। তিনি ওয়াহিদা খানমের চিকিৎসায় আট সদস্যের মেডিকেল বোর্ডের প্রধান চিকিৎসক হিসেবে দায়িত্ব পালন করছেন।বলেন, ‘৭২ ঘণ্টার নিবিড় পর্যবেক্ষণ শেষে তাঁকে এইচডিইউতে পাঠানোর সিদ্ধান্ত নেওয়া হয়েছে। শারীরিক অবস্থার উন্নতি হওয়ায় তাঁকে আমরা এইচডিইউতে নিয়ে যাব। এইচডিইউর সার্ভিসটা একই হবে। নিবিড় পর্যবেক্ষণ চলবে। তবে তাঁকে আইসিইউতে রাখার প্রয়োজনীয়তা নেই। তাঁর ডান পাশ অবশ। সেটার কোনো উন্নতি এখনো হয়নি। এটার উন্নতি হবে, কীভাবে হবে, সেটা আমরা বলতে পারব না।’চিকিৎসকেরা জানান, ওয়াহিদা খানমের শরীরের ডান পাশের উন্নতির জন্য তাঁকে ফিজিওথেরাপি দেওয়া হচ্ছে। তিনি কথা বলতে পারছেন। পরিবারের কথা জিজ্ঞেস করছেন। স্বামীর সঙ্গে কথা বলেছেন। এ থেকে বলা যায়, তিনি জ্ঞানের দিক থেকে স্বাভাবিক অবস্থায় আছেন।ওয়াহিদা খানম শঙ্কামুক্ত কিনা, তা জানতে চাইলে অধ্যাপক মো. জাহেদ হোসেন বলেন, ‘৭২ ঘণ্টার অবজারভেশন গতকাল রোববার রাতে শেষ হয়েছে। আজ সকালে মেডিকেল বোর্ড বসেছে। বসে তাঁকে এইচডিইউতে স্থানান্তরের সিদ্ধান্ত নেওয়া হয়েছে। তিনি শঙ্কামুক্ত—এটা বলা যাবে না। যেহেতু তিনি মাথায় বড় একটা আঘাত পেয়েছেন, যেকোনো সময় যেকোনো কিছু ঘটতে পারে।’",21/9/2020,country-news
"দিনাজপুরে ‘বন্দুকযুদ্ধে’ যুবক নিহত, পুলিশের দাবি ডাকাত সর্দার","দিনাজপুরের হাকিমপুর উপজেলায় পুলিশের সঙ্গে ‘বন্দুকযুদ্ধে’ এক যুবক নিহত হয়েছেন। নিহতের নাম কহিদুল ইসলাম।



পুলিশের দাবি, নিহত কহিদুল ইসলাম ডাকাত দলের সর্দার। তিনি উপজেলার ধাওয়া নশিপুর গ্রামের মৃত সালামত প্রধানের ছেলে।বৃহস্পতিবার রাত ২টার দিকে হিলির হাকিমপুর থানার কাশিয়াডাঙ্গা গ্রামে এ বন্দুকযুদ্ধের ঘটনা ঘটে।হাকিমপুর থানার ওসি আবদুর রাজ্জাক আকন্দ জানান, উপজেলার কাশিয়াডাঙ্গায় রাত ২টার দিকে ডাকাতি হচ্ছে, এমন গোপন সংবাদের ভিত্তিতে পুলিশ কাশিয়াডাঙ্গায় অভিযানে যায়। এ সময় ডাকাতদের ধরার চেষ্টা করলে তারা পুলিশের ওপর গুলি করে পালানোর চেষ্টা করে।পুলিশ পাল্টা গুলি করলে ডাকাত সর্দার কহিদুল ইসলাম গুলিবিদ্ধ হয়ে ঘটনাস্থলেই মারা যায়। এ সময় অপর ডাকাতরা পালিয়ে যায়।এ ঘটনায় পুলিশের এসআই মাহে আলম ও কনস্টেবল ফজলুল হক গুলিবিদ্ধ হয়।ঘটনাস্থল থেকে পুলিশ একটি পাইপগান, তাজা গুলি ও গুলির খোসা উদ্ধার করেছে। নিহতের মরদেহ উদ্ধার করা হয়েছে বলে জানান ওসি।",21/9/2020,country-news
গরু বিক্রির টাকা ত্রাণ তহবিলে দিলেন প্রতিবন্ধী যুবক,"দিনাজপুরের খানসামায় ভাতা ও গরু বিক্রির টাকা উপজেলা প্রশাসনের ত্রাণ তহবিলে দিলেন শারীরিক প্রতিবন্ধী শ্রী মন্টু চন্দ্র রায়।



তিনি উপজেলার গোয়ালডিহি ইউনিয়নের নলবাড়ী গ্রামের বাসিন্দা। তিনি পেশায় একজন সাইকেল মেকার।শুক্রবার ভাতার জমানো ২৪০০ টাকা এবং বাড়ির একটি ছোট গরু বিক্রির টাকাসহ মোট সাড়ে ১০ হাজার টাকা উপজেলা নির্বাহী অফিসার আহমেদ মাহবুব-উল-ইসলামের হাতে তুলে দেন তিনি।খানসামা উপজেলা নির্বাহী অফিসার আহমেদ মাহবুব-উল-ইসলাম বলেন, ত্রাণ তহবিলে টাকা দান করে মহানুভবতার পরিচয় দিয়েছেন মন্টু রায়। তার এ দান অনেককে অনুপ্রাণিত করবে। শারীরিক প্রতিবন্ধী হয়েও তিনি যে কাজটি করেছেন তা সবার জন্য অনুকরণীয়।",21/9/2020,country-news
বিদ্যালয় কক্ষের দেয়াল যেন পাঠ্যবই!,"ব্যতিক্রমী উদ্যোগ ও প্রচেষ্টা বদলে গেছে দিনাজপুরের খানসামা উপজেলার ১৮নং পাকেরহাট সরকারি প্রাথমিক বিদ্যালয়ের শিক্ষার পরিবেশ।



প্রচলিত পদ্ধতির বাইরে গল্প আর খেলার ছলে প্রাক-প্রাথমিক শিক্ষার্থীদের পাঠদান করেন শিক্ষকরা। ব্যতিক্রমী এই উদ্যোগকে সাধুবাদ জানিয়েছেন অভিভাবকরাও।সরেজমিনে দেখা যায়, বিদ্যালয়ের শ্রেণি কক্ষে রয়েছে বাংলা ও ইংরেজিতে লেখা রঙ্গিন বর্ণ, নামতার ধারণা, বাংলা-ইংরেজি মাস, সপ্তাহের নাম, গণিতের সংখ্যা ও বিভিন্ন চিহ্ন, বিজ্ঞানের বিভিন্ন আবিষ্কারের ছবি, বঙ্গবন্ধুর ছবি, সাত বীরশ্রেষ্ঠের ছবি, বিভিন্ন ফুল-ফল ও পশু-পাখির ছবি, বিভিন্ন ছড়া এবং মূল ভবনে আছে মনীষীদের বাণী ও সচেতনতা মূলক বিভিন্ন লেখা। কক্ষের দেয়ালগুলো যেন সাজানো হয়েছে পাঠ্যবইয়ের মতো।আর মাল্টিমিডিয়া প্রজেক্টের মাধ্যমে ক্লাস নেয়া হয় ও সাবান দিয়ে হাত ধোয়া, জুতা পায়ে টয়লেট যাওয়াসহ বিভিন্ন সচেতনতামূলক ভিডিও দেখানো হচ্ছে যার ফলে যেমন জ্ঞান অর্জন হচ্ছে তেমনি আচরণেও ব্যাপক পরিবর্তন হচ্ছে।পড়ালেখায় শিক্ষার্থীদের আকৃষ্ট করতে শিক্ষা বিভাগের পরামর্শে ব্যতিক্রমী এসব উদ্যোগ নিয়েছে বিদ্যালয় কর্তৃপক্ষ।বিদ্যালয় সূত্রে জানা যায়, প্রতিদিন সকাল সাড়ে ৯টা থেকে দুপুর ১২টা পর্যন্ত ক্লাস চলে আর প্রাক-প্রাথমিকে মোট শিক্ষার্থী ৪৫ জন।শিক্ষক ইয়াসমিন আরা জানান, দেয়ালে লেখা দেখে, ছড়া, খেলনা ও চিত্রাঙ্কনের মাধ্যমে সহজেই শিক্ষার্থীরা শিখছে আর পড়ালেখায় আগ্রহ বাড়ছে।মারজিয়া নামে এক ছাত্রীর অভিভাবক জানান, বিদ্যালয়ের দেয়াল যেন পাঠ্যবই যা সত্যিই প্রশংসার দাবিদার। কেননা শিশুরা এখানে খেলার ছলে যা শিখছে তার ফল ইতিবাচক।পাকেরহাট সরকারি প্রাথমিক বিদ্যালয়ের প্রধান শিক্ষক মিজানুর রহমান বলেন, প্রাক-প্রাথমিক শিক্ষার্থীদের লেখাপড়ার প্রতি মনোযোগ বাড়াতে সরকারি সহায়তায় নতুন পদ্ধতি নেয়া হয়। সাজানো দেয়াল দেখে প্রতিনিয়ত নতুন নতুন বিষয় শিখতে ও জানতে শিশুদের আগ্রহ বাড়ছে। যার ফলে শিশুরা বিদ্যালয়ে নিয়মিত আসে।এ বিষয়ে খানসামা উপজেলার সহকারী উপজেলা শিক্ষা অফিসার অনুপম ঘোষ জানান, প্রধানমন্ত্রী শেখ হাসিনার নির্দেশনায় আনন্দঘন পরিবেশে শিশুদের পাঠদান দিতে প্রথম পর্যায়ে প্রাক-প্রাথমিক শ্রেণি কক্ষ সাজানো হয়েছে। শিক্ষার্থীরা পাঠ্যবইয়ের পাশাপাশি দেয়ালে এসব চিত্র-লেখা দেখে নানা বিষয় জানতে ও অতি সহজে শিখতে পারছে।পাকেরহাট সরকারি প্রাথমিক বিদ্যালয়ের চমকপ্রদ এই পাঠদান পদ্ধতি সত্যিই প্রশংসনীয় বলে উল্লেখ করেন তিনি।",21/9/2020,country-news
বিচারহীনতার সঙ্গে আপোসকামিতা বন্ধ করতে হবে,"বিচারহীনতার সংস্কৃতি পরিহার করে যারা দায়িত্বে আছেন তাদের বিচারহীনতার সঙ্গে আপোসকামিতা বন্ধ করতে হবে। পাশাপাশি নারীর প্রতি সম্মান ও মর্যাদা নিশ্চিত করতে হবে।



সোমবার দুপুরে দিনাজপুর প্রেস ক্লাবের সামনের সড়কে ‘ইয়াসমীন ট্র্যাজেডি দিবস’ উপলক্ষে দেশব্যাপী সব ধর্ষণ, হত্যা ও নির্যাতনকারীদের প্রতিহত এবং বিচারহীনতার সংস্কৃতির বিরুদ্ধে মানববন্ধন কর্মসূচিতে বাংলাদেশ মহিলা পরিষদ দিনাজপুর জেলা শাখা আয়োজিত মানবন্ধন কর্মসূচিতে বক্তারা এ কথা বলেন।বাংলাদেশ মহিলা পরিষদ দিনাজপুর জেলা শাখার সভাপতি কানিজ রহমানের সভাপতিত্বে মানববন্ধন কর্মসূচিতে বক্তারা বলেন, পরিসংখ্যানে দেখা যাচ্ছে দেশে নারী নির্যাতনের বিচারের হার মাত্র ৩ শতাংশ। ধর্ষণ করে হত্যা করা হয়েছে এ রকম ঘটনায় বিচারের হার মাত্র ৩ শতাংশ। এই পরিসংখ্যান থেকেই বোঝা যায়, নারী নির্যাতনের বিচার প্রক্রিয়ার সঙ্গে সংশ্লিষ্টদের আন্তরিকতা কতখানি! হয় তাদের সক্ষমতা নেই, না হয় তারা আন্তরিক নয়।তারা বলেন, এসব ক্ষেত্রে সক্ষমতা বাড়াতে হবে। তারা যেন আন্তরিক হয়, সেই চেষ্টাও করতে হবে। নারী নির্যাতনসহ সব নির্যাতনের ঘটনায় সুরাহা হতে পারে; যখন যারা ওই ঘটনার সুরাহা দেয়ার দায়িত্বে থাকা ব্যক্তি বা প্রতিষ্ঠান তাদের দায়িত্ব পালনে আন্তরিক হতে হবে। তাই এগুলো যাদের দায়িত্ব তাদেরই আন্তরিকভাবে সব ধরনের অপরাধের বিচার করতে হবে। বিচারহীনতার সংস্কৃতি থেকে বেরিয়ে আসতে হবে।বাংলাদেশ মহিলা পরিষদ দিনাজপুর জেলা শাখার সাংগঠনিক সম্পাদিকা রুবিনা আক্তারের সঞ্চালনায় মানববন্ধন কর্মসূচিতে স্বাগত বক্তব্য রাখেন সংগঠনের সাধারণ সম্পাদক ড. মারুফা বেগম। বক্তব্য রাখেন- নাগরিক উদ্যোগের সভাপতি আবুল কালাম আজাদ, কলেজিয়েট গার্লস স্কুল অ্যান্ড কলেজের অধ্যক্ষ হাবিবুল ইসলাম বাবুল, নাট্য সমিতির সাধারণ সম্পাদক রেজাউর রহমান রেজু, জেলা কমিউনিস্ট পার্টির সাধারণ সম্পাদক বদিউজ্জামান বাদল, জেলা জাসদের সাধারণ সম্পাদক সহিদুল ইসলাম, ভৈরবীর পরিচালক রহমত উল্লাহ, প্রগতি লেখক সংঘের সাধারণ সম্পাদক বাসুদেব শীল, কাব্য কুঞ্জর সাধারণ সম্পাদক শেখ সগির আহমেদ, মহিলা পরিষদের সহ-সভাপতি মাহবুবা খাতুন, মিনতি ঘোষ, প্রশিক্ষণ গবেষণা ও পাঠাগার সম্পাদক রুবি আফরোজ, অর্থ সম্পাদক রত্না মিত্র, শিক্ষা ও সংস্কৃতি সম্পাদক রাজিয়া সুলতানা পলি, আন্দোলন সম্পাদিকা গৌরী চক্রবর্তী, সদস্য অনামিকা পাণ্ডে, নুরুন্নাহার, রোকসানা বিলকিস, সুকলা কুণ্ডু, নাজমা বেগম, রেহেনা বেগম প্রমুখ।",21/9/2020,country-news
"বান্ধবীর সহায়তায় স্কুলছাত্রীকে গণধর্ষণ, গ্রেফতার ৪","দিনাজপুরে বন্ধুর সঙ্গে বেড়াতে গিয়ে গণধষর্ণের শিকার হয়েছে এক স্কুলছাত্রী। এতে সহযোগিতা করে ওই বন্ধুর বান্ধবী পাতা সরকার। এ ঘটনায় ৪ জনকে গ্রেফতার করেছে পুলিশ।



গ্রেফতারকৃতরা হল- দিনাজপুর শহরের বালুবাড়ী সুইপার কলোনির রংবাজ কুমারের ছেলে শান্ত কুমার (২০), সদর উপজেলার উমরপাইল বালুপাড়া গ্রামের আমজাদ আলীর ছেলে বুলবুল (১৮), কাউগাঁও এলাকার ওসমান গনির ছেলে মো. সাজু (১৮) এবং শহরের মিশনরোড এলাকার ওবায়দুর সরকারের মেয়ে পাতা সরকার (১৮)। ধর্ষক আরও একজনকে খুঁজছে পুলিশ।বাদীর এজাহারের বর্ণনা দিয়ে দিনাজপুর কোতোয়ালি থানার ওসি মো. মোজাফ্ফর হোসেন জানান, বৃহস্পতিবার বিকালে পাতা সরকারের সহযোগিতায় ওই স্কুলছাত্রীকে নিয়ে সদর উপজেলার একটি হোটেলে খাওয়ার জন্য যায় বন্ধু শান্ত কুমার। সেখানে খাওয়ার পর পথিমধ্যে সদর উপজেলার কাউগাঁও এলাকায় মো. সাজুর দুলাভাইয়ের বাড়িতে স্কুলছাত্রীকে নিয়ে গিয়ে ৪ জন মিলে জোরপূর্বক ধর্ষণ করে। মেয়েটি বাড়িতে ফিরে পরিবারকে বিষয়টি জানায়।তিনি জানান, এ ঘটনায় রাতেই ধর্ষিতার মা বাদী হয়ে কোতোয়ালি থানায় একটি মামলা দায়ের করেছেন। মামলার পর পাতা সরকারসহ ৪ জনকে গ্রেফতার করে পুলিশ। শুক্রবার গ্রেফতারকৃতদের আদালতে প্রেরণ করা হয়েছে। ধর্ষণের সঙ্গে জড়িত আরও একজনকে গ্রেফতারের চেষ্টা চালানো হচ্ছে বলে জানান কোতোয়ালি থানার ওসি।",21/9/2020,country-news
মধ্যপাড়া পাথর খনিতে ফিরেছে প্রাণচাঞ্চল্য,"বৈশ্বিক করোনা প্রাদুর্ভাবের কারণে দীর্ঘ সাড়ে ৪ মাস বন্ধ থাকার পর আবার উৎপাদন শুরু করেছে দেশের একমাত্র পাথর খনি দিনাজপুরের মধ্যপাড়া গ্রানাইট মাইনিং কোম্পানি লিমিটেড (এমজিএমসিএল)। দীর্ঘদিন বন্ধ থাকার পর আবার উৎপাদন শুরু হওয়ায় খনিতে ফিরে এসে প্রাণচাঞ্চল্য।



প্রথম দিনেই বৃহস্পতিবার বিকাল থেকে গভীর রাত পর্যন্ত এক শিফটে ভূ-অভ্যন্তর থেকে ২৬১ টন পাথর উত্তোলন করা হয়েছে। তবে তিন শিফটে পুরোদমে উৎপাদনে যেতে আরও প্রায় এক মাস সময় লাগবে বলে জানিয়েছে খনি কর্তৃপক্ষ।দেশের একমাত্র পাথর খনি দিনাজপুরের মধ্যপাড়া গ্রানাইট মাইনিং কোম্পানি লিমিটেড (এমজিএমসিএল) বাণিজ্যিকভাবে উৎপাদন শুরু করে ২০০৭ সালে। প্রথম অবস্থায় খনি থেকে দৈনিক ১ হাজার ৫০০ থেকে ১ হাজার ৮০০ টন পাথর উত্তোলন হলেও পরে তা নেমে আসে মাত্র ৫০০ টনে। এ অবস্থায় উৎপাদন বাড়াতে ২০১৪ সালের ফেব্রুয়ারি মাসে ৯২ লাখ টন পাথর উত্তোলনের বিপরীতে ১৭১.৮৬ মিলিয়ন ডলারের চুক্তি করে খনির উৎপাদন ও রক্ষণাবেক্ষণের দায়িত্ব দেয়া হয় বেলারুশের ঠিকাদারি প্রতিষ্ঠান জার্মানিয়া ট্রেস্ট কনসোর্টিয়ামকে (জিটিসি)। চুক্তি অনুযায়ী ১২টি নতুন স্টোভ (পাথর উত্তোলন ক্ষেত্র) নির্মাণের কথা।ঠিকাদারি প্রতিষ্ঠান জিটিসি বিভিন্ন সময়ে বিভিন্ন অজুহাত দেখিয়ে এবং বিভিন্ন সময়ে খনি কর্তৃপক্ষের সঙ্গে মতবিরোধের কারণে একাধিকবার পাথর উত্তোলন বন্ধ রাখে। এর ফলে ৯২ লাখ টন পাথরের স্থলে পাথর উত্তোলন করতে পারে মাত্র ৩০.৭৬ লাখ টন এবং ১২টি স্টোভের স্থলে নির্মাণ করেছে মাত্র ৬টি স্টোভ। এরই মধ্যে চলতি বছরের ১৯ ফেব্রুয়ারি ঠিকাদারি জিটিসির সঙ্গে চুক্তির মেয়াদ শেষ হয়ে যায়। জিটিসির আবেদনের পরিপ্রেক্ষিতে আরও এক বছর বাড়ানো হয়েছে ঠিকাদারি প্রতিষ্ঠান জিটিসির চুক্তির মেয়াদ। এ পরিস্থিতিতে পাথর উত্তোলন অব্যাহত থাকলেও বৈশ্বিক করোনা প্রাদুর্ভাবের কারণে গত ২৬ মার্চ থেকে বন্ধ হয়ে যায় মধ্যপাড়া পাথর খনির পাথর উত্তোলন কার্যক্রম।২৬ মার্চ থেকে খনি বন্ধ হয়ে যাওয়ায় বেকার হয়ে পড়ে খনির প্রায় ৮০০ শ্রমিক। তারা বিভিন্ন সময়ে খনিতে উত্তোলন শুরু ও বকেয়া বেতন-ভাতা প্রদানের দাবিতে মানববন্ধন, বিক্ষোভ ও অবস্থান ধর্মঘট পালন করে। এ সময় তারা মূল বেতনের ৫ শতাংশ বৃদ্ধি, ছুটিকালীন বেতন-ভাতা প্রদান, অনতিবিলম্বে খনি থেকে পাথর উত্তোলন শুরু, শ্রমিকদের ঝুঁকিভাতা প্রদানসহ বিভিন্ন দাবি জানান।এসব বিষয় নিয়ে খনি কর্তৃপক্ষ এমজিএমসিএল, ঠিকাদারি প্রতিষ্ঠান জিটিসি পেট্রোবাংলাসহ ঊর্ধ্বতন কর্তৃপক্ষের সঙ্গে আলোচনা করে বৃহস্পতিবার বিকাল ৫টা থেকে আবার মধ্যপাড়া পাথর খনির পাথর উত্তোলন কার্যক্রম শুরু হয়।মধ্যপাড়া পাথর খনির ব্যবস্থাপনা পরিচালক এবিএম কামরুজ্জামান শুক্রবার যুগান্তরকে জানান, বৃহস্পতিবার বিকাল ৫টা থেকে রাত ১২টা পর্যন্ত এক শিফটে মোট ২৬১ টন পাথর উত্তোলন করা হয়।তিনি জানান, করোনা পরীক্ষার মাধ্যমে প্রথম দিনে ১৬৫ জন শ্রমিককে কাজে লাগানো হয়। এছাড়াও ১৫০ জন শ্রমিকের করোনা পরীক্ষার জন্য নমুনা পাঠানো হয়েছে। শুক্রবার রাতের মধ্যে তাদের পরীক্ষার ফল পাওয়ার কথা। শুক্রবার আরও ২০০ জন শ্রমিকের নমুনা সংগ্রহ করে পরীক্ষাগারে পাঠানো হয়েছে। ক্রমান্বয়ে সব শ্রমিকের করোনা পরীক্ষা করে খনিতে পাথর উত্তোলনের কাজে লাগানো হবে।এবিএম কামরুজ্জামান বলেন, এ প্রক্রিয়া সম্পন্ন করে সব শ্রমিককে কাজে লাগিয়ে তিন শিফটে পুরোদমে উৎপাদন শুরু করতে আরও প্রায় এক মাস সময় লাগবে। অনেক প্রতিবন্ধকতা কাটিয়ে দীর্ঘ সাড়ে ৪ মাস পর খনির উৎপাদন শুরু করতে পারায় তিনি পেট্রোবাংলা ও ঠিকাদারি প্রতিষ্ঠানের প্রতি কৃতজ্ঞতা জ্ঞাপন করেন। দীর্ঘদিন বন্ধ থাকার পর আবার উৎপাদন শুরু হওয়ায় খনিতে ফিরে এসেছে প্রাণচাঞ্চল্য।এদিকে মধ্যপাড়া পাথর খনির ইয়ার্ডে বর্তমানে ৪০ থেকে ৬০ মিলিমিটার সাইজের এক লাখ টন পাথর মজুদ রয়েছে।",21/9/2020,country-news
"দিনাজপুরের জজ সস্ত্রীক করোনায় আক্রান্ত, হেলিকপ্টারে নেয়া হল ঢাকায়","করোনায় আক্রান্ত দিনাজপুর জেলা ও দায়রা জজ আজিজ আহমেদ ভুঁইয়া ও তার স্ত্রী মৌসুমী আক্তারকে রোববার বিকালে বাংলাদেশ বিমানবাহিনীর হেলিকপ্টারযোগে ঢাকায় নিয়ে যাওয়া হয়েছে। ঢাকায় তাদের কুর্মিটোলা জেনারেল হাসপাতালে ভর্তি করা হয়েছে বলে নিশ্চিত করেছেন দিনাজপুরের সিভিল সার্জন ডা. আবদুল কুদ্দুছ।



সিভিল সার্জন জানান, করোনা উপসর্গ দেখা দেয়ায় গত ৪ আগস্ট নমুনা সংগ্রহ করা হয় দিনাজপুরের জেলা ও দায়রা জজ আজিজ আহমেদ ভুঁইয়া (৫২) ও তার স্ত্রী মৌসুমী আক্তারের (৪৫)। ৫ আগস্ট প্রাপ্ত রিপোর্টে তাদের দুজনেরই করোনা পজিটিভ শনাক্ত হয়। এরপর শারীরিক বিভিন্ন জটিলতা দেখা দেয়ায় ডা. শফিউল বারীর পরামর্শে তাদের দিনাজপুর এম আব্দুর রহিম মেডিকেল কলেজ হাসপাতালে ভর্তি করা হয়। এরপরও শারীরিক জটিলতা দেখা দেয়ায় রোববার বিকালে বিমানবাহিনীর একটি হেলিকপ্টারযোগে তাদের দুজনকেই ঢাকায় পাঠানো হয়।সিভিল সার্জন জানান, ঢাকায় তাদের কুর্মিটোলা জেনারেল হাসপাতালে ভর্তি করা হয়েছে। অবস্থার উন্নতি না হলে তাদের সম্মিলিত সামরিক হাসপাতালে নেয়া হবে বলে জানান দিনাজপুরের সিভিল সার্জন।এছাড়াও করোনায় আক্রান্ত হয়ে বর্তমানে হোম কোয়ারেন্টিনে রয়েছেন- দিনাজপুরের যুগ্ম জেলা জজ এএসএম তাজকিনুল, দিনাজপুর সিনিয়র চিফ জুডিশিয়াল ম্যাজিস্ট্রেট ইসমাইল হোসেন, চিফ জুডিশিয়াল ম্যাজিস্ট্রেট কোর্টের ম্যাজিস্ট্রেট আয়েজ উদ্দীন সরকার ও জুডিশিয়াল ম্যাজিস্ট্রেট মনিরুজ্জামান সরকার এবং চিফ জুডিশিয়াল ম্যাজিস্ট্রেট কোর্টের অফিস সহায়ক আসলাম সানী।",21/9/2020,country-news
করোনা পরিস্থিতিতেও বসে নেই দিনাজপুরের ৪ লাখ ৮০ হাজার কৃষক,"‘করোনা পরিস্থিতি চলিলেও হামাক তো আর বসি থাকিলে চলিবে নায়। হামেরা বসি থাকিলে খামো কি? আর দেশের মানুষেই বা খাবে কি? এই তানে হামাক আবাদ করিবায় হবে। তাহালে হামরাও ভালো থাকিমো, আর দেশের মানুষেরও অন্তত খাবারের অভাব হবে নায়।’



দিনাজপুরের বিরল উপজেলার পুরিয়া গ্রামের রাষ্ট্রীয় পুরস্কারপ্রাপ্ত সফল কৃষক মো. মতিউর রহমান মঙ্গলবার আমন রোপণ শুরু করার পর এমনই প্রতিক্রিয়া ব্যক্ত করছিলেন যুগান্তরের কাছে।তিনি জানান, বেশ কয়েক বছর ধরে ধানের দাম না পেলেও এবার বোরো ধানের ভালো দাম পেয়ে লাভবান হয়েছেন। আর তাই বোরো আবাদের পর এখন পুরো উদ্যমে শুরু করেছেন আমন আবাদ। এবার ৬০ একর জমিতে আমন আবাদ করবেন বলে জানান তিনি।শুধু মতিউর রহমানই নয়, বৈশ্বিক করোনা মহামারী পরিস্থিতিতে প্রায় সবকিছু থমকে গেলেও বসে নেই ধানের জেলা দিনাজপুরের ৪ লাখ ৮০ হাজার কৃষক পরিবার। বোরো ধান ও ভুট্টা আবাদের পর এখন আমন আবাদ নিয়ে ব্যস্ত তারা। বীজতলা তৈরির পর ইতিমধ্যেই আমন ধান রোপণ করতে শুরু করেছেন ধানের জেলার এই কৃষকরা। আর ধান আবাদ করে বেশ কয়েক বছর ধরেই লোকসান গোনার পর এবার দাম ভালো থাকায় বোরো ধান আবাদ করে লাভবান হওয়ায় বেশ উৎসাহের সঙ্গেই আমন আবাদ শুরু করেছেন কৃষকরা।করোনা পরিস্থিতিতে অনেকেরই কাজ না থাকায়, আবার অনেকেই বেকার জীবনযাপন করলেও দিনাজপুরের বিভিন্ন এলাকা ঘুরে দেখা যায়, কৃষকরা আমন আবাদ নিয়ে ব্যস্ত হয়ে পড়েছেন। করোনা পরিস্থিতিতে সবকিছু একপ্রকার থমকে গেলেও গ্রামাঞ্চলে গিয়ে দেখা যায়, যেন এমন কোনো পরিস্থিতিই নেই। স্বাভাবিকভাবেই তারা তাদের কৃষিকাজ নিয়ে ব্যস্ত। কেউ ব্যস্ত আমন বীজতলা তৈরি নিয়ে, আবার কেউ ব্যস্ত আমন চারা রোপণ নিয়ে।দিনাজপুর সদর উপজেলার নশিপুর গ্রামের কৃষক বাবুল হোসেন বলেন, ধান আবাদ করে বেশ কয়েক বছর ধরেই লোকসান গোনার পর এবার ভালো দাম থাকায় বারো ধান আবাদ করে তারা বেশ লাভবান হয়েছেন। ফসল আবাদ করে এভাবে ন্যায্য দাম পেলে তারাও লাভবান হবে এবং দেশও খাদ্য ঘাটতিতে পড়বে না বলে জানান তিনি।

দিনাজপুর জেলা কৃষি সম্প্রসারণ অধিদফতরের উপ-পরিচালক কৃষিবিদ তৌহিদুল ইকবাল জানান, প্রধানমন্ত্রী এক ইঞ্চি জমি ফাঁকা না রাখার নির্দেশনা দিয়েছেন। এ লক্ষ্যে গত বছরের তুলনায় দিনাজপুরে এবার বেশি পরিমাণ জমিতে আমন আবাদের লক্ষ্যমাত্রা নির্ধারণ করা হয়েছে। দিনাজপুর জেলায় গত বছর ২ লাখ ৫৯ হাজার হেক্টর জমিতে আমন আবাদ করা হলেও এবার ২ লাখ ৬০ হাজার হেক্টর জমিতে আমন আবাদের লক্ষ্যমাত্রা নির্ধারণ করা হয়েছে। এ লক্ষ্যে জেলায় ১৩ হাজার ৬০০ হেক্টর জমিতে আমন ধানের বীজতলা তৈরি করা হয়েছে। এই বীজতলা দিয়ে ২ লাখ ৭০ হাজার হেক্টর জমিতে আমন রোপণ করা যাবে। বন্যার আশংকায় বেশি পরিমাণ বীজতলা তৈরি করা হয়েছে।তিনি জানান, ইতিমধ্যেই দিনাজপুর জেলায় আমন রোপণ শুরু করেছে কৃষকরা। এ পর্যন্ত মোট লক্ষ্যমাত্রার ১০ শতাংশ জমিতে আমন রোপণ সম্পন্ন হয়েছে বলে জানান তিনি।উপ-পরিচালক তৌহিদুল ইকবাল জানান, কৃষকরা এবার বোরো ধানের দাম ভালো পাওয়ায় আমন আবাদে আরও বেশি উৎসাহিত হয়েছেন।",21/9/2020,country-news
দিনাজপুরে করোনা ও উপসর্গে চেয়ারম্যানসহ ৩ জনের মৃত্যু,"করোনায় আক্রান্ত হয়ে দিনাজপুরে চেয়ারম্যানসহ বুধবার দুইজনের মৃত্যু হয়েছে। এ ছাড়া একজন করোনা উপসর্গ নিয়ে মারা গেছেন। এ নিয়ে করোনায় আক্রান্ত হয়ে দিনাজপুর জেলায় মৃতের সংখ্যা দাঁড়ালো ২১ জনে।



দিনাজপুরের সিভিল সার্জন ডা. আবদুল কুদ্দুছ জানান, বুধবার দিনাজপুরের চিরিরবন্দরের একজন এবং নবাবগঞ্জ উপজেলার একজন করোনায় আক্রান্ত হয়ে মারা গেছেন। এ ছাড়াও করোনা উপসর্গ নিয়ে দিনাজপুরের বীরগঞ্জের মারা গেছেন একজন।সংশ্লিষ্ট সূত্রে জানা গেছে, করোনায় আক্রান্ত হয়ে দিনাজপুরের চিরিরবন্দরে ইউপি চেয়ারম্যান একেএম ফজলুর রহমান দুলাল মারা গেছেন। দিনাজপুর এম আব্দুর রহিম মেডিকেল কলেজ হাসপাতালে চিকিৎসাধীন অবস্থায় বুধবার ভোর ৫টায় তিনি মারা যান।একেএম ফজলুর রহমান চিরিরবন্দর সাতনালা ইউপি চেয়ারম্যান ও উপজেলা বিএনপির যুগ্ম-আহ্বায়ক ছিলেন। মৃত্যুর বিষয়টি নিশ্চিত করেন দিনাজপুর জেলা সিভিল সার্জন ডা. আবদুল কুদ্দুস।চিরিরবন্দর উপজেলা স্বাস্থ্য কমপ্লেক্স সূত্রে জানা যায়, সাতনালা ইউনিয়ন পরিষদের চেয়ারম্যান একেএম ফজলুর রহমান করোনার উপসর্গ নিয়ে গুরুত্বর অসুস্থ হয়ে গত ৩০ জুন দিনাজপুর এম আব্দুর রহিম মেডিকেল কলেজ হাসপাতালে ভর্তি হন। এরপর ওইদিনে তার নমুনা সংগ্রহ করা হয়। পরে ২ জুলাই তার করোনা পরীক্ষার রিপোর্ট পজিটিভ আসে। এরপর থেকে তিনি এম আব্দুর রহিম মেডিকেল কলেজ হাসপাতালে চিকিৎসাধীন ছিলেন।এ দিকে দিনাজপুরের নবাবগঞ্জ উপজেলায় করোনায় আক্রান্ত হয়ে মো.আবদুল গফুর (৮৫) নামের এক বৃদ্ধ মারা গেছেন। বুধবার ভোরে উপজেলা শহরের বিনোদনগর ইউনিয়নের তর্পণঘাট এলাকার নিজ বাসায় মারা যান তিনি। এ ছাড়া ওই বৃদ্ধের ছেলে, ছেলের বউ এবং মেয়ে করোনায় আক্রান্ত আছেন। উপজেলা স্বাস্থ্য ও পরিবার পরিকল্পনা কর্মকর্তা (ভারপ্রাপ্ত) মো.শাহাজাহান আলী বিষয়টি নিশ্চিত করেছেন।অপরদিকে দিনাজপুরের বীরগঞ্জ উপজেলার কসর আলী (৭০) নামে এক ব্যক্তি করোনা উপসর্গ নিয়ে দিনাজপুর এম আব্দুর রহিম মেডিকেল কলেজ হাসপাতালে চিকিৎসাধীন অবস্থায় বুধবার সকালে মারা যান। কসর আলী বীরগঞ্জ উপজেলার নিজপাড়া গ্রামের মৃত মিয়াজান আলীর পুত্র। গত ৪ দিন আগে জ্বর ও শ্বাসকষ্ট দিয়ে দিনাজপুর এম আব্দুর রহিম মেডিকেল হাসপাতালে ভর্তি হন কসর আলী।",21/9/2020,country-news
"সম্পত্তি লিখে না দেয়ায় বাবাকে নির্যাতন, ছেলে গ্রেফতার","সম্পত্তি লিখে না দেয়ায় বাবাকে নির্যাতনের অভিযোগে বাবার দায়েরকৃত মামলায় গ্রেফতার হয়েছে জাহিদ হাসান (২৮) নামে এক সন্তান।



বুধবার দিবাগত রাতে দিনাজপুর সদর উপজেলার রানীপুর গ্রাম থেকে তাকে গ্রেফতার করে পুলিশ। গ্রেফতারকৃত জাহিদ হাসান দিনাজপুর সদর উপজেলার ফাজিলপুর ইউনিয়নের রানীপুর গ্রামের মো. মোখলেছুর রহমানের ছেলে। কোতোয়ালি থানার ওসি মো. মোজাফ্ফর হোসেন জানান, সম্পত্তি ও বাজারের মার্কেট লিখে না দেয়ায় দুই সন্তান তাদের চাচাদের নিয়ে বাবা মোখলেছুর রহমানের ওপর নির্যাতন চালায়। স্থানীয়রা তাকে উদ্ধার করে বুধবার বিকালে কোতোয়ালি থানায় নিয়ে আসে। এরপর কোতোয়ালি থানায় একটি মামলা দায়ের করেন নির্যাতনের শিকার মোখলেছুর রহমান। মামলায় মোখলেছুর রহমান উল্লেখ করেন, আমার দুই সন্তান নাহিদ হাসান ও জাহিদ হাসান তাদের দুই চাচার সঙ্গে হাত মিলিয়ে আমার প্রায় ৮০ লাখ টাকার সম্পত্তি লিখে নেয়ার চেষ্টা করছে। আমার স্থানীয় রানীপুর বাজারে একটি মার্কেট ও প্রায় আড়াই একর জমি আছে। কিন্তু আমার ছেলে নাহিদ ও জাহিদ এবং আমার দুই ভাই ও একজন ভাতিজা এক হয়ে আমার বাজারের মার্কেট ও আড়াই একর জমি তাদের নামে লিখে দিতে বহুদিন ধরেই চাপ দিয়ে আসছিল। কিন্তু আমি মার্কেট ও জমি আমার সন্তানদের নামে লিখে না দেয়ায় তারা আমাকে এক মাস ঘরে বন্দি করে অমানুষিক নির্যাতন চালিয়েছে। আমার আঙ্গুলের নখ তুলে নিয়েছে। আমার পায়ে ধারালো অস্ত্র দিয়ে কোপ দিয়ে আমার পা কেটে ফেলেছে। আমি আমার সম্পত্তি তাদের নামে লিখে না দেয়ার কারণে আমাকে তারা গলায় দড়ি দিয়েও মেরে ফেলার চেষ্টা করেছে। বেশ কয়েকবার বিষ এনে আমাকে খাইয়ে মেরে ফেলার চেষ্টা করেছে আমার দুই সন্তান। আমার পক্ষে পাড়া-প্রতিবেশীরা কেউ কথা বলতে এগিয়ে আসলে তাদেরকেও মারধর করার চেষ্টা করে। ওসি মো মোজাফ্ফর হোসেন জানান, বুধবার রাতে মামলা দায়েরের পর তখনই তার ছোট ছেলে জাহিদ হাসানকে গ্রেফতার করা হয়। বৃহস্পতিবার আদালতের মাধ্যমে তাকে জেলহাজতে পাঠানো হয়।
",21/9/2020,country-news
"ঈদগাহ ময়দানে নয়, দিনাজপুরে ঈদের জামাত হবে ৬৮০৮ মসজিদে","ঈদগাহ ময়দান বা খোলা জায়গায় নয়, দিনাজপুরে এবার ঈদের জামাত অনুষ্ঠিত হবে জেলার ৬ হাজার ৮০৮টি মসজিদে। করোনাভাইরাসের কারণে ধর্ম মন্ত্রণালয়ের নির্দেশনা অনুযায়ী এমনই সিদ্ধান্ত নিয়েছে দিনাজপুর জেলা প্রশাসন।



এ জন্য দেশের সর্ববৃহৎ ঈদের জামাত দিনাজপুরের গোর-এ শহীদ বড় ময়দানসহ জেলার কোনো ঈদগাহে এবার পবিত্র ঈদুল ফিতরের জামাত অনুষ্ঠিত হচ্ছে না।দিনাজপুর জেলা প্রশাসকের সম্মেলন কক্ষে গত ১৯ মে জেলা প্রশাসক মো. মাহমুদুল আলমের সভাপতিত্বে ঈদুল ফিতরের জামাত সফল ও শান্তিপূর্ণভাবে আদায়ের লক্ষ্যে এক সভা অনুষ্ঠিত হয়। সভায় ধর্ম মন্ত্রণালয় হতে প্রেরিত পত্র অনুযায়ী স্বাস্থ্যবিধি অনুসরণ করে ঈদুল ফিতরের জামাত অনুষ্ঠানের ব্যাপারে আলোচনা হয়।সভায় উপস্থিত সবাই আলোচনা করে ঈদগাহ বা খোলা জায়গার পরিবর্তে নিকটস্থ মসজিদে ঈদের নামাজ আদায়ের সিদ্ধান্ত গ্রহণ করা হয়। স্বাস্থ্যবিধি অনুসরণ করে প্রয়োজনে একই মসজিদে একাধিক জামায়াত আয়োজনের সিদ্ধান্ত নেয়া হয়।এ ক্ষেত্রে প্রথম জামাত সকাল ৮টায়, দ্বিতীয় জামাত সকাল ৯টায় এবং তৃতীয় জামাত সকাল ১০টায় অথবা স্থানীয়ভাবে সময় নির্ধারণ করে জামাত অনুষ্ঠানের এবং এ ক্ষেত্রে পৃথক পৃথক জামাতে পৃথক ইমাম নির্ধারণের অনুরোধ জানানো হয়।মসজিদে অনুষ্ঠিত জামাতে স্বাস্থ্যবিধি অনুসরণ করে মসজিদের কার্পেট জীবাণুনাশক দ্বারা পরিষ্কার করা, ওজুর স্থানে হ্যান্ড স্যানিটাইজারের ব্যবস্থা করা, মুসল্লিদের মাস্ক পড়ে আসা, সামাজিক দূরত্ব নিশ্চিত করে কাতারে দাঁড়ানোর অনুরোধ জানানো হয়।এ ছাড়াও শিশু, বয়োবৃদ্ধ, অসুস্থ ব্যক্তি ও অসুস্থদের সেবায় নিয়োজিতদের ঈদের জামাতে অংশগ্রহণ না করার অনুরোধ জানানো হয়। নামাজ শেষে কোলাকুলি অথবা পরস্পরের সঙ্গে হাত না মেলানোর অনুরোধ জানানো হয়।দিনাজপুর ইসলামিক ফাউন্ডেশনের উপ-পরিচালক মো. রাজিউর রহমান জানান, ইতিমধ্যেই জেলার ৬ হাজার ৮০৮টি মসজিদ কমিটিকে নিজ নিজ মসজিদে ঈদের জামাত আয়োজনের জন্য চিঠি দেয়া হয়েছে। পাশাপাশি করোনাভাইরাসের সংক্রমণ রোধে মসজিদে অনুষ্ঠিত জামাতে স্বাস্থ্যবিধি মেনে চলার জন্য অনুরোধ জানানো হয়েছে। এ ছাড়াও তথ্য অফিসের মাধ্যমে এ বিষয়ে জেলায় প্রচার-প্রচারণা চালানো হচ্ছে বলে জানান তিনি।",21/9/2020,country-news
দিনাজপুরে ধানক্ষেতে নিখোঁজ নির্মাণ শ্রমিকের লাশ,"দিনাজপুরে নিখোঁজের তিনদিন পর ধানক্ষেত থেকে আরমান হোসেন (২২) নামে এক নির্মাণ শ্রমিকের লাশ উদ্ধার করেছে পুলিশ।



বুধবার সদর উপজেলার ৮নং শংকরপুর ইউনিয়নের নারায়ণপুর মাজাপাড়া গ্রাম থেকে তার লাশ উদ্ধার করা হয়।নিহত আরমান হোসেন ওই গ্রামের দুলাল হোসেন দুলুর ছেলে।নিহতের পারিবার জানায়, গত রোববার বাড়ি থেকে বের হয়ে আর বাসায় ফিরেনি আরমান হোসেন। এরপর পরিবারের লোকজন অনেক খোঁজাখুঁজি করেও তার সন্ধান পায়নি।বুধবার সকালে বাড়ি থেকে এক কিলোমিটার দূরে দানিহারী এলাকার ধানক্ষেতে আরমানের লাশ পড়ে থাকতে দেখে পুলিশকে খবর দেয় এলাকাবাসী। এরপর পুলিশ ঘটনাস্থলে গিয়ে ধানক্ষেত থেকে তার লাশ উদ্ধার করে।কোতোয়ালি থানার পরিদর্শক (তদন্ত) বজলুর রশিদ জানান, লাশ দেখে মনে হচ্ছে তাকে ধারালো অস্ত্র দিয়ে কুপিয়ে হত্যা করা হয়েছে। লাশ উদ্ধার করে ময়নাতদন্তের জন্য দিনাজপুর এম. আব্দুর রহিম মেডিকেল কলেজ হাসপাতাল মর্গে প্রেরণ করা হয়েছে। এ বিষয়ে আরমানের পিতা দুলাল হোসেন বাদী হয়ে কোতোয়ালি থানায় একটি হত্যা মামলা দায়ের করেছেন।",21/9/2020,country-news
বিবাহবার্ষিকীর জন্য জমানো অর্থ ত্রাণ তহবিলে দিলেন ডা. ডিসি রায়,"বিগত ১৪ বছরের ন্যায় এবারও বেশ সাড়ম্বরে বিবাহবার্ষিকী উদযাপনের পরিকল্পনা করে রেখেছিলেন। ভেবেছিলেন প্রতিবছরের ন্যায় এবারও পরিবার-পরিজন, আত্মীয়-স্বজন আর বন্ধুবান্ধবদের নিয়ে উদযাপন করবেন দাম্পত্য জীবনের বিশেষ এই দিনটি।



কিন্তু করোনা মহাদুর্যোগের এই সময়ে কর্মহীন, অসহায় ও দুঃস্থ মানুষ যেখানে ঠিকমত দু-মুঠো খাবার পায় না, সেখানে এই দিবসটি অন্যবারের মতো উদযাপনের কোনো মানেই হয় না। তাই বিবাহ বার্ষিকীর জন্য রাখা অর্থ দিনাজপুর জেলা প্রশাসনের আপদকালীন সহায়তা তহবিলে তুলে দিলেন দিনাজপুর ডায়াবেটিক হাসপাতালের বিশেষজ্ঞ চিকিৎসক ডা. ডিসি রায়।সহধর্মীনি যুথিকা রায়ের সঙ্গে পরামর্শ করে রোববার তিনি এই বিবাহবার্ষিকীর এই অর্থ তুলে দেন দিনাজপুর জেলা প্রশাসক মাহমুদুল আলমের হাতে।দিনাজপুর ডায়াবেটিক হাসপাতালের বিশেষজ্ঞ চিকিৎসক ডা. ডিসি রায় জানান, গত ১৫ বছর আগে ১০ মে যুথিকা রায়কে তিনি বিয়ে করেন। প্রতিবছরই তারা এই দিনটি উদযাপন করেন ধুমধামের সঙ্গে। কিন্তু এবার করোনা ভাইরাসের মহাদুর্যোগের ফলে অনেকে দু-মুঠো খাবার পায় না। সেসব মানুষের দু-মুঠো খাবার যোগাতে বিবাহ বার্ষিকীর জন্য রাখা ১০ হাজার ১ টাকা তুলে দেন দিনাজপুর জেলা প্রশাসকের করোনা পরিস্থিতিতে সহায়তা তহবিলে। আর এই অর্থ ত্রাণ তহবিলে দিতে পেরে স্বস্তি প্রকাশ করেছেন তার সহধর্মীনি কলেজ শিক্ষিকা যুথিকা রায়ও।দিনাজপুর জেলা প্রশাসক মাহমুদুল আলম তার ফেসবুক ওয়ালে লিখেন, দিনাজপুর ডায়াবেটিক হাসপাতালের চিকিৎসক ডা. ডিসি রায় তার বিবাহবার্ষিকী উদযাপনের অর্থ করোনা পরিস্থিতিতে কর্মহীন হওয়া দুঃস্থদের সাহায্যের জন্য আপদকালীন সহায়তা তহবিলে জমা দিতে আসলে কৃতজ্ঞচিত্তে গ্রহণ করা হয়। দেশের এই ক্রান্তিকালে এমন একটি সুন্দর সিদ্ধান্ত গ্রহণ করার জন্য তাকে এবং তার সহধর্মিণীকে জেলা প্রশাসনের পক্ষ থেকে ধন্যবাদ জানান তিনি।",21/9/2020,country-news
দিনাজপুরে চালককে হত্যা করে ইজিবাইক ছিনতাই,"দিনাজপুর শহরে সাজু ইসলাম (২৬) নামে এক ইজিবাইক চালকের লাশ উদ্ধার করেছে পুলিশ। ওই চালককে হত্যা করে দুর্বৃত্তরা ইজিবাইকটি ছিনিয়ে নিয়ে গেছে বলে ধারণা পুলিশের।



সোমবার বিকালে শহরের কেন্দ্রীয় বাস টার্মিনালের পার্শ্ববর্তী খামারকাচাই নামক এলাকা তার লাশ উদ্ধার করা হয়। নিহত সাজু ইসলাম দিনাজপুর সদর উপজেলার উলিপুর কসবা এলাকার আনোয়ার হোসেনের ছেলে। সোমবার বিকাল ৫টায় খামারকাচাই এলাকা থেকে তার লাশ উদ্ধার করে পুলিশ। দিনাজপুর কোতয়ালী থানার ওসি মোজাফ্ফর হোসেন জানান, ওই স্থানে একটি লাশ পড়ে থাকতে দেখে থানায় খবর দেয় স্থানীয়রা। পুলিশ ঘটনাস্থলে গিয়ে তার লাশ উদ্ধার করে। নিহত ইজিবাইক চালকের গলায় ধারালো অস্ত্রের আঘাত ও দুই হাতের কব্জি কেটে দেয়া হয়েছে। ধারণা করা হচ্ছে, রোববার দিবাগত রাতে দুর্বৃত্তরা তাকে হত্যা করে তার ইজিবাইকটি ছিনিয়ে নিয়ে যায়।",21/9/2020,country-news
করোনায় আক্রান্ত ছিলেন তা জানা গেলে মৃত্যুর তিনদিন পর,"দিনাজপুর সদর উপজেলার পল্লীতে করোনা উপসর্গ নিয়ে এক ইটভাটা শ্রমিকের (২৯) মৃত্যু হয়। তিনদিন পর জানা গেল তিনি করোনাভাইরাসে আক্রান্ত ছিলেন।



শুক্রবার ওই শ্রমিক মারা গেলেও সোমবার তার নমুনা পরীক্ষায় কোভিড-১৯ পজিটিভ শনাক্ত হয়। মৃত ওই ইটভাটা শ্রমিকের বাড়ি দিনাজপুরের সদর উপজেলার চেহেলগাজী ইউনিয়নের উত্তর গোবিন্দপুর এলাকায়। মঙ্গলবার থেকে ওই গ্রাম লকডাউন করা হয়।জানা যায়, শুক্রবার ওই ব্যক্তি স্থানীয় একটি ইটভাটায় কাজ করার সময় অসুস্থ হয়ে বমি করতে থাকলে অন্যান্য শ্রমিকরা তাকে তার পরিবারের কাছে নিয়ে আসে। পরে পরিবারের সদস্যরা বুকের ব্যথা ভেবে দিনাজপুর এম আবদুর রহিম মেডিকেল কলেজ হাসপাতালে নিয়ে আসেন। হাসপাতালে আনার পর ওই ইটভাটার শ্রমিককে চিকিৎসক মৃত ঘোষণা করেন।দিনাজপুর সিভিল সার্জন ডা. মো. আবদুল কুদ্দুছ জানান, হাসপাতাল কর্তৃপক্ষ করোনায় আক্রান্ত কিনা জানার জন্য নমুনা সংগ্রহ করেন। তিনদিন পর সোমবার নমুনার ফলাফলে জানা গেছে তিনি করোনায় আক্রান্ত ছিলেন। তিনি কার কার সঙ্গে মেলামেশা করেছেন এবং কোথায় কোথায় গেছেন তাদেরকে চিহ্নিত করে কোয়ারেন্টিনের ব্যবস্থা করা হবে।দিনাজপুর সদর উপজেলা নির্বাহী কর্মকর্তা আব্বাসী মাগফুরুল হাসান জানান, উত্তর গোবিন্দপুর এলাকার এক ইটভাটা শ্রমিকের মৃত্যুর ৩ দিন পর করোনা পজিটিভ ধরা পড়েছে। মঙ্গলবার থেকে আমরা গ্রামটিকে লকডাউন করেছি।এ দিকে দিনাজপুরে এ পর্যন্ত করোনাভাইরাস পজিটিভ শনাক্ত হল ২১ জন।",21/9/2020,country-news
করোনা যুদ্ধে জয়ী হওয়ার গল্প বললেন দিনাজপুরের বিক্রম,"আতঙ্কিত না হয়ে মন শক্ত রাখলেই করোনযুদ্ধে জয়ী হওয়া যায় বলে জানালেন করোনা থেকে সেরে ওঠা দিনাজপুর সদর উপজেলার নয়নপুর গ্রামের বিক্রম রায়।



যুগান্তরের কাছে জানালেন তার রোগমুক্তির কথা। তিনি জানান, ঢাকার কাশিমপুরে ডিবিএল গ্রুপের একটি সুতার কোম্পানিতে সহকারী মেকানিক হিসেবে কর্মরত ছিলেন তিনি। করোনা পরিস্থিতির কারণে গত ১০ এপ্রিল তিনি দিনাজপুরে আসেন। এরপর ১৪ এপ্রিল তার নমুনা সংগ্রহ করে পরীক্ষার পর রিপোর্টে করোনাভাইরাস শনাক্ত হয়।বিক্রম রায় জানান, করোনা শনাক্ত হওয়ার মারাত্মক দুশ্চিন্তায় পড়েন তিনি। প্রথম দিন আতঙ্কে কিছুই খেতে পারেননি। ভয়ে শ্বাসকষ্ট হচ্ছিল তার। এরপর চিকিৎসকদের দেয়া সাহসে ও পরামর্শে আস্তে আস্তে তার সাহস ফিরে আসে। তাকে যে কোনোভাবে এই যুদ্ধে জয়ী হতে হবে-এমন সংকল্প করেন তিনি। পরিবারের লোকজনও তাকে সাহস যোগায় এবং এতে সহায়তা করে। এ জন্য তিনি গরম পানিতে গোসল, সবসময় গরম পানি পান, দিনে ৫/৬ বার চা পান, দিনে তিন বার পানির বাষ্প নিতে থাকেন। এভাবেই তিনি ভালো হয়ে উঠেন তিনি।তিনি আরও জানান, করোনা পজিটিভ হলেও ভেঙ্গে না পড়ে সাহসের সঙ্গে মোকাবেলা করতে হবে। চিকিৎসকদের পরামর্শ ও স্বাস্থ্যবিধি মেনে চললেই সেরে ওঠা সম্ভব। আতঙ্কিত না হয়ে মন শক্ত রাখলেই এই যুদ্ধে জয়ী হওয়া যায়।এদিকে দিনাজপুর জেলার ১৩টি উপজেলার মধ্যে এখনো করোনামুক্ত রয়েছে ৫টি উপজেলা। আর ৮টি উপজেলায় করোনা আক্রান্ত রোগী শনাক্ত হয়েছে ২০ জন। এর মধ্যে করোনাযুদ্ধে জয়ের দ্বারপ্রান্তে ৪ জন। তাদের দ্বিতীয় নমুনা পরীক্ষায় করোনা নেগেটিভ এসেছে। তৃতীয় টেস্টে নেগেটিভ আসলে তাদের সম্পূর্ণ সুস্থ ঘোষণা করা হবে।দিনাজপুর সিভিল সার্জন ডা. মো. আবদুল কুদ্দুছ জানান, দিনাজপুর জেলার ৮টি উপজেলায় এ পর্যন্ত করোনাভাইরাস আক্রান্ত সনাক্ত হয়েছে ২০ জন। এর মধ্যে দিনাজপুর সদর উপজেলায় ৬ জন, কাহারোল উপজেলায় ৪ জন, বোচাগঞ্জ উপজেলায় ১ জন, পার্বতীপুর উপজেলায় ১ জন, নবাবগঞ্জ উপজেলায় ৩ জন, ফুলবাড়ী উপজেলায় ১ জন, হাকিমপুর উপজেলায় ২ জন এবং ঘোড়াঘাট উপজেলায় ২ জন।বীরগঞ্জ, বিরল, বিরামপুর, চিরিরবন্দর ও খানসামা উপজেলা এখন পর্যন্ত করোনামুক্ত রয়েছে।সিভিল সার্জন জানান, করোনা আক্রান্ত দিনাজপুর জেলার ২০ জনের মধ্যে ৪ জন করোনাযুদ্ধে জয়ের পথে। এই ৪ জনের প্রথম বারের ফলোআপ রিপোর্টে নেগেটিভ ফল এসেছে। পরবর্তী রিপোর্টে নেগেটিভ আসলেই তাদের করোনামুক্ত ঘোষণা করা হবে। এই চারজনের মধ্যে রয়েছে দিনাজপুর সদর উপজেলার ৩ জন এবং ঘোড়াঘাট উপজেলার একজন।",21/9/2020,country-news
দিনাজপুর জেলা কারাগার থেকে ২০ কয়েদির মুক্তি,"করোনাভাইরাস পরিস্থিতির কারণে সরকারের সাধারণ ক্ষমায় দিনাজপুর জেলা কারাগার হতে এ পর্যন্ত মোট ২০ জন কয়েদীকে মুক্তি দেয়া হয়েছে।



এর মধ্যে রোববার ১৪ জনকে মুক্তি দেয়া হয়। এর আগে আরও ৬ জনকে মুক্তি দেয়া হয়।দিনাজপুর জেলা কারাগারের জেলার তারেক কামাল জানান, বিশ্বব্যাপী করোনাভাইরাস মহামারি আকার ধারণ করায় সাধারণ ক্ষমা ঘোষণা করে বেশ কিছু কয়েদী মুক্তি দেয়ার সিদ্ধান্ত নেয় সরকার। এই সিদ্ধান্ত অনুযায়ী দিনাজপুর জেলা কারাগার থেকে মুক্তি দেয়া যেতে পারে এমন ২৯৮ জনের তালিকা প্রেরণ করা হয়।এই তালিকার মধ্যে প্রথম পর্যায়ে ২২ জনকে মুক্তির আদেশ আসে। এর মধ্যে গত কয়েকদিন আগে ৬ জনকে মুক্তি দেয়া হয় এবং রোববার ১৬ জনকে মুক্তি দেয়ার কথা। কিন্তু ২ জনের সাজার পাশাপাশি অর্থদণ্ড থাকায় ১৪ জনকে মুক্তি দেয়া হয়। বাকী ২ জন অর্থদণ্ড দিলেই তাদের মুক্তি দেয়া হবে।জেলার তারেক কামাল জানান, দিনাজপুর জেলা কারাগারে বর্তমানে প্রায় ১ হাজার ২০০ জন বন্দী রয়েছে।করোনাভাইরাসের সংক্রমণ রোধে বিভিন্ন পদক্ষেপের কথা উল্লেখ করে তিনি বলেন, ইতিমধ্যে দর্শনার্থীদের সাথে সাক্ষাত বন্ধ করে দেয়া হয়েছে। এর পরিবর্তে ল্যান্ডফোনের মাধ্যমে পরিবারের সাথে কথা বলার সুযোগ করে দেয়া হয়েছে বন্দীদের। এছাড়াও কারাগারের বাইরে ও ভেতরে নিয়মিত ভাইরাস নাশক ওষুধ স্প্রে করা হচ্ছে।তিনি জানান, প্রতিদিন নতুন নতুন আসামি আসছে। করোনা প্রতিরোধে নতুন আসামিদের ১৪ দিন পৃথক ওয়ার্ডে রাখার পর সাধারণ ওয়ার্ডে দেয়া হচ্ছে।",21/9/2020,country-news
দিনাজপুরে ওএমএসের চাল-আটা মজুদ রাখায় ইউপি চেয়ারম্যান আটক,"দিনাজপুর সদর উপজেলার ৪নং শেখপুরা ইউপি চেয়ারম্যান ও আওয়ামী লীগ নেতা মোমিনুল ইসলামের গোডাউন থেকে ওএমএসের বরাদ্দকৃত ৪ হাজার ৩২০ কেজি চাল ও আটা উদ্ধার করেছে।



অবৈধভাবে এই চাল-আটা গোপনে মজুদ রাখার অভিযোগে চেয়ারম্যান মোমিনুল ইসলামকে আটক করেছে পুলিশ। জব্দ তালিকায় রয়েছে ১ হাজার ৯২০ কেজি চাল এবং ২ হাজার ৪’শ কেজি আটা।উদ্ধার অভিযানে থাকা সহকারী কমিশনার (ভূমি) শাহরিয়ার রহমান জানান, গোপন সংবাদের ভিত্তিতে সোমবার বিকালে শেখপুরা এলাকায় চেয়ারম্যান মোমিনুলের ভাড়া করা মিলের গোডাউনে অভিযান চালিয়ে এসব চাল-আটা পাওয়া যায়।চারজন ডিলারের নামে বরাদ্দ এই চাল-আটা চেয়ারম্যান মোমিনুল অবৈধভাবে তার গোডাউনে গোপনে মজুদ রাখেন। নিয়ম অনুযায়ী স্ব স্ব ডিলারের হেফাজতে এই চাল-আটা থাকার কথা। এছাড়া ওএমএস কার্যক্রম বন্ধ থাকলে অবিক্রিত মালামালের তথ্য খাদ্য বিভাগকে অবহিত করতে হবে। সেটি এক্ষেত্রে করা হয়নি।অভিযানে অংশ নেয়া সদর সার্কেলের সহকারী পুলিশ সুপার সুজন সরকার জানান, চেয়ারম্যান মোমিনুল ইসলামের ভাড়া করা গুদাম থেকে ওএমএসের জন্য বরাদ্দকৃত চাল ও আটা উদ্ধার করা হয়েছে। এই অভিযোগে ইউপি চেয়ারম্যান মোমিনুল ইসলামকে আটক করা হয়েছে।কোতোয়ালী থানার ইন্সপেক্টর (তদন্ত) বজলুর রশিদ জানান, চেয়ারম্যানের বিরুদ্ধে মামলা দায়েরের প্রক্রিয়া চলছে।এদিকে ইউপি চেয়ারম্যান মোমিনুল ইসলামের স্ত্রী কুলসুম বেগম নার্গিস জানান, এই মিলটি তার স্বামী ভাড়া নিয়েছেন। ডিলারদের সঙ্গে সম্পর্ক ভালো থাকার কারণেই ডিলাররা তাদের চাল ও আটা এই গুদামে রাখেন।সব চাল ও আটা চারজন ডিলারের উল্লেখ করে তিনি জানান, রাজনৈতিক ও সামাজিকভাবে হেয় প্রতিপন্ন করার জন্য মিথ্যা অভিযোগে এই ঘটনা ঘটানো হয়েছে।",21/9/2020,country-news
"দিনাজপুরে মৃতের বাড়িতে মৌমাছির হানা, এক মুসল্লির মৃত্যু","দিনাজপুরে মৃতের দাফনকাজে অংশ নিতে গিয়ে মৌমাছির হুলে লাশ হয়ে ফিরলেন আব্দুর রউফ (৫৫) নামে এক ব্যক্তি। এ সময় মৌমাছির হুলে আহত হয়েছেন আরও অন্তত ১৫ জন।



মঙ্গলবার দিনাজপুর সদর উপজেলার ফাসিলাডাঙ্গা পরজপুর গ্রামে এ ঘটনা ঘটে। নিহত আব্দুর রৌফ দিনাজপুরের বিরল উপজেলার রবিপুর গ্রামের মৃত চয়েতুল্লাহর ছেলে। দিনাজপুর কোতোয়ালি থানার ওসি মোজাফ্ফর হোসেন এ তথ্য নিশ্চিত করেছেন।স্থানীয়রা জানান, দিনাজপুর সদর উপজেলার ফাসিলাডাঙ্গা পরজপুর গ্রামে সোলাইমান নামে এক ব্যক্তি সোমবার দিবাগত রাতে বার্ধক্যজনিত কারণে মারা যান। মঙ্গলবার বাদ আসর তার দাফনকাজ সম্পন্ন হওয়ার কথা। এ জন্য সকাল থেকেই দাফন কাজে অংশ নিতে বাসায় জমায়েত হয় তার আত্মীয়-স্বজন ও প্রতিবেশীরা।হঠাৎ দুপুর ২টার দিকে বাড়ির পাশে মৌমাছির চাকে ঝাঁপটা মারে বাজপাখি। এতে মৌমাছিরা ক্ষিপ্ত হয়ে আক্রমণ করে মৃতের বাড়িতে জমায়েত হওয়া স্বজন ও প্রতিবেশীদের ওপর। মৌমাছির হুলে আহত হন অন্তত ১৫ জন। এর মধ্যে গুরুতর আহত ৭ জনকে দিনাজপুর এম. আব্দুর রহিম মেডিকেল কলেজ হাসপাতালে নেয়ার পথে আব্দুর রউফ নামে এক ব্যক্তি মারা যান। অন্যান্য গুরুতর আহত রাসেল, সাদিত, রাফিকুল ইসলাম, জিল্লুরসহ আরও ৬ জনকে এম. আব্দুর রহিম মেডিকেল কলেজ হাসপাতালে চিকিৎসা দেয়া হয়। অন্যরা স্থানীয়ভাবে চিকিৎসা নেন।  ",21/9/2020,country-news
ভারত থেকে প্রতি কেজি ২১ টাকা দরে পেঁয়াজ আসছে রোববার,"টানা সাড়ে ৫ মাস বন্ধ থাকায় ভারত থেকে প্রতি কেজি প্রায় ২১ টাকা দরে পেঁয়াজ আমদানি শুরু হচ্ছে।



রোববার দিনাজপুরের হিলি স্থলবন্দর দিয়ে প্রথম দফায় ভারত থেকে ৮ হাজার মেট্রিক টন পেঁয়াজ বাংলাদেশে প্রবেশ করবে বলে জানিয়েছে হিলি স্থলবন্দরের আমদানিকারকরা।প্রতি টন পেঁয়াজের মূল্য ধরা হয়েছে ২৫০ ডলার যা বাংলাদেশি মুদ্রায় প্রায় ২১ টাকা কেজি। গত ২৬ ফেব্রুয়ারি থেকে ভারত পেঁয়াজ রফতানিতে নিষেধাজ্ঞা তুলে নেয়ার পর ইতিমধ্যে ভারত থেকে পেঁয়াজ আমদানিতে ‘ইমপোর্ট পারমিটে’র আবেদনের পাশাপাশি এলসি (লেটার অব ক্রেডিট) খুলেছে হিলি স্থলবন্দরের আমদানিকারকরা। হিলি স্থলবন্দরের আমদানিকারকরা জানিয়েছেন, অভ্যন্তরীণ বাজারে পেঁয়াজের সংকট ও মূল্যবৃদ্ধির কারণ দেখিয়ে গত বছরের ২৯ সেপ্টেম্বর থেকে পেঁয়াজ রফতানি বন্ধ করে দেয় ভারত সরকার। এরপর গত ২৬ ফেব্রুয়ারি পেঁয়াজ রফতানির সেই নিষেধাজ্ঞা তুলে নেয় ভারত। হিলি স্থলবন্দরের বেশ কয়েকজন ব্যবসায়ী ইতিমধ্যেই প্রতিটন পেঁয়াজ ২৫০ মার্কিন ডলার মূল্যে ভারত থেকে ৮ হাজার মেট্রিক টন পেঁয়াজ আমদানির জন্য এলসি খুলেছেন বলে জানা গেছে। হিলি স্থলবন্দর আমদানি-রফতানিকারকগ্রুপের সভাপতি হারুন-উর রশিদ জানান, ভারত বর্তমানে পেঁয়াজের দাম কমিয়েছে। ভারতের কৃষিপণ্য মূল্য নির্ধারণী সংস্থা 'ন্যাপেড' প্রতিটন পেঁয়াজের মূল্য নির্ধারণ করেছে ২৫০ মার্কিন ডলার। তিনি জানান, এই দরে তিনি নিজেও ১ হাজার টন পেঁয়াজ আমদানির জন্য এলসি খুলেছেন। সব ঠিকঠাক থাকলে রোববার থেকে ভারতের পেঁয়াজ হিলি স্থলবন্দর দিয়ে বাংলাদেশ প্রবেশ করবে।",21/9/2020,country-news
গৃহবধূর মাথার চুল কেটে দিল স্বামীসহ পরিবারের লোকজন,"যৌতুকের দাবি না মেটানোয় গৃহবধূ সোহাগীর মাথার চুল কেটে দেয়াসহ অমানবিক নির্যাতন চালিয়েছে স্বামী জনি ইসলাম সুমন। আর এ অমানবিক কাজে সুমনকে সহযোগিতা করেছে তার মা, বাবা ও বোন।



এই ঘটনায় মামলা দায়েরের পর শনিবার রাতে ওই গৃহবধূর স্বামী, শ্বশুর, শাশুড়ি ও ননদকে আটক করেছে পুলিশ। অমানবিক ও চাঞ্চল্যকর এ ঘটনাটি ঘটেছে শনিবার দিনাজপুর শহরের পশ্চিম দফতরিপাড়া এলাকায়।পুলিশ ও স্থানীয়রা জানায়, গত তিন বছর আগে দিনাজপুর শহরের পশ্চিম দফতরিপাড়া মহল্লার হাফিজুল ইসলামের পুত্র জনি ইসলাম সুমনের সঙ্গে নীলফামারী সদর উপজেলার সংগলনী গ্রামের আবু সায়েমের কন্যা মোসাম্মৎ সোহাগীর বিয়ে হয়। বিয়ের সময় সুমন যৌতুক হিসেবে মোটরসাইকেল বাবদ ১ লাখ টাকা দাবি করে।সোহাগীর বাবা ৩৫ হাজার টাকা দিতে সক্ষম হন। বাকি টাকা দিতে না পারায় বিভিন্ন সময়ে সোহাগীর ওপর নির্যাতন চালায় স্বামী, শ্বশুর ও শাশুড়ি। এরই মধ্যে একটি সন্তান জন্ম দেয় সোহাগী।শনিবার শহরের পশ্চিম দফতরিপাড়ায় স্বামীর বাড়িতে আবার সোহাগীকে যৌতুকের জন্য চাপ দেয়। যৌতুকের দাবি পূরণ করতে না পেরে স্বামী সুমন তার মা ও বোন সুমির সহযোগিতায় ঘরের দরজা বন্ধ করে স্ত্রী সোহাগীকে অমানবিক নির্যাতন শুরু করে। একপর্যায়ে তারা সোহাগীর মাথার চুল কেটে দেয়।সোহাগীর চিৎকারে প্রতিবেশীরা ছুটে এসে ঘরের দরজা ভেঙ্গে তাকে উদ্ধার করে নিরাপত্তার জন্য পার্শ্ববর্তী বাড়িতে নিয়ে যায়। খবর পেয়ে সোহাগীর বাবার বাড়ির লোকজন আসেন। শনিবার রাতে কোতোয়ালি থানায় গিয়ে স্বামী, শ্বশুর, শাশুড়ি ও ননদকে আসামি করে নারী নির্যাতন দমন আইনে একটি মামলা দায়ের করেন সোহাগী।এ ব্যাপারে সোহাগী জানান, বিয়ের পর থেকেই যৌতুকের জন্য বিভিন্ন চাপ ও নির্যাতন করে আসছে তার স্বামী ও শ্বশুর বাড়ির লোকজন।এ দিকে মামলা দায়েরের পর রাতেই কোতোয়ালি পুলিশ স্বামী জনী ইসলাম সুমন, ননদ সুমী বেগম, শাশুড়ি জরিনা বেগম ও শ্বশুর হাফিজুল ইসলামকে গ্রেফতার করে।মামলার তদন্তকারী কর্মকর্তা কোতোয়ালি থানার পরিদর্শক মো. মমিনুল ইসলাম জানান, গ্রেফতারকৃতদের আদালতে প্রেরণ করা হয়েছে। নিরাপত্তার জন্য সোহাগী রোববার নীলফামারীতে তার বাবার বাড়িতে চলে গেছে।",21/9/2020,country-news
নবাবগঞ্জে এমপির নামে চাঁদাবাজির অভিযোগ,"দিনাজপুরের নবাবগঞ্জ উপজেলার ভাদুরিয়া হাটে দিনাজপুর-৬ আসনের এমপি শিবলী সাদিকের নাম ভাঙিয়ে ব্যাপক চাঁদাবাজি ও দোকানঘর জবরদখল করে ইজারা দেয়ার অভিযোগ পাওয়া গেছে।



তবে স্থানীয় এমপি ও উপজেলা প্রশাসন এ খবর পেয়ে জবর দখলকৃত শতাধিক দোকানঘর ভেঙে গুঁড়িয়ে দিয়েছেন।অভিযোগে জানা যায়, ভাদুরিয়াহাট বাজারটি ১৪২৭ বাংলা সনের জন্য ভাদুরিয়া জামে মসজিদ কমিটি ইজারা নেয়। কিন্তু স্থানীয় ছাত্রলীগ-যুবলীগ নামধারী নেতারা প্রভাব খাটিয়ে হাটবাজারের কর্তৃত্ব নিয়ে নেন। তারা স্থানীয় এমপি শিবলী সাদিকের নাম ভাঙিয়ে বাজারের শতাধিক দোকান থেকে ৫০ লক্ষাধিক টাকা আদায় করেছেন।এই টাকা যৎসামান্য মসজিদ কমিটিকে দিয়ে সব টাকা নিজেদের মধ্যে ভাগ বাটোয়ারা করে আত্মসাৎ করেছেন।এ কথা প্রকাশ হলে এমপি শিবলী সাদিক বিষয়টি খতিয়ে দেখার জন্য স্থানীয় প্রশাসনকে নির্দেশ দেন। উপজেলা প্রশাসন ঘটনার সত্যতা পেয়ে সোমবার শতাধিক দোকানঘর গুঁড়িয়ে দিয়েছে।এ ব্যাপারে ঘর হারানো দোকানিদের মধ্যে আয়নুল, লিটন, আবদুর রাজ্জাক, সমেজ উদ্দিন, আক্কাস আলীসহ শতাধিক দোকানি যুগান্তরকে বলেন, তারা খোলা জায়গায় দোকান করে আসছিলেন। কিন্তু স্থানীয় ছাত্রলীগ-যুবলীগ নামধারী নেতারা টাকার বিনিময়ে দোকানিদের পাকা-আধাপাকা দোকান তৈরি করে স্থায়ীভাবে দোকান করার প্রস্তাব দেন।স্থায়ী দোকান পাওয়ার লোভে পড়ে দোকানিরা ৫০ হাজার থেকে ৯ লাখ পর্যন্ত টাকা দিয়ে স্থানীয় ছাত্রলীগ-যুবলীগ নামধারী নেতা ও স্থানীয় ইউপি চেয়ারম্যানের ছত্রছায়ায় দোকানঘর তৈরি করে নেন।ভাদুরিয়া ইউপি চেয়ারম্যান আসমান জামিন যুগান্তরকে বলেন, গত দুই বছর ধরে মসজিদের নামে হাট ইজারা দেয়া হয়। সেখান থেকে সামান্য টাকা পাওয়ায় হাটের কোনো উন্নয়ন করা যায়নি। সম্প্রতি স্থানীয় ছাত্রলীগ-যুবলীগ নামধারী নেতারা টাকার বিনিময়ে হাটের জায়গায় দোকান তৈরি করে দেয়ায় হাটে চলাচল আরও কঠিন হয়ে পড়েছে।বিষয়টি আমি এমপি শিবলী সাদিককে জানিয়েছি। এ বিষয়ে আমার কোনো সংশ্লিষ্টতা নেই।নবাবগঞ্জ উপজেলা নির্বাহী অফিসার নাজমুন্নাহার যুগান্তরকে বলেন, হঠাৎ করে ভাদুরিয়া বাজারের জায়গা দখল করে শতাধিক দোকানঘর তৈরি করা হয়েছিল। উপজেলা প্রশাসন দোকানঘর ভেঙে দিয়ে জবরদখলকৃত জায়গা উদ্ধার করেছে। এখন থেকে দোকানিরা খোলা স্থানে দোকান করতে পারবেন।দিনাজপুর-৬ আসনের এমপি শিবলী সাদিক যুগান্তরকে বলেন, নেতার নাম ভাঙিয়ে স্বার্থান্বেষী মহল দলের সুনাম ক্ষুণ্ণ করতে এ কাজটি করেছে। এতে আমার কোনো সংশ্লিষ্টতা নেই। অভিযোগের পরিপ্রেক্ষিতে জড়িতদের বিরুদ্ধে ব্যবস্থা গ্রহণ করা হবে।",21/9/2020,country-news
দিনাজপুরে মহাসড়কে বৃদ্ধের লাশ,"দিনাজপুরের নবাবগঞ্জ উপজেলায় মহাসড়কে ওপর থেকে অজ্ঞাত এক বৃদ্ধের (৫৫) লাশ উদ্ধার করেছে পুলিশ।



বৃহস্পতিবার সকালে উপজেলার ভাদুরিয়া বাজারের পশ্চিমে হলাইজানা এলাকায় দিনাজপুর-গোবিন্দগঞ্জ মহাসড়ক থেকে তার লাশ উদ্ধার করা হয়। নবাবগঞ্জ থানার এসআই আব্দুল জলিল যুগান্তরকে বলেন, দিনাজপুর-গোবিন্দগঞ্জ মহাসড়কে হলাইজানা এলাকায় রাস্তার পাশে এক বৃদ্ধের লাশ দেখে পুলিশকে খবর দেয় স্থানীয়রা। ঘটনাস্থল থেকে নিহত বৃদ্ধের লাশটি উদ্ধার করা হয়েছে। তবে লাশের মুখের ওপর দিয়ে চলন্ত গাড়ির চাকা যাওয়ার কারণে মুখ থেঁতলে মাথার মগজ বেরিয়ে গিয়েছে। সে কারণে স্থানীয়রা নিহত বৃদ্ধের লাশ দেখে চিনতে পারছেন না। বৃদ্ধকে দেখে কিছুটা প্রতিবন্ধী মনে হচ্ছে।তিনি আরও বলেন, নিহত বৃদ্ধের মুখে বড় বড় দাড়ি রয়েছে। পরনে একটি লুঙ্গি থাকলেও গায়ে কোনো জামা ছিল না। লাশের পাশে পায়ের জুতা পাওয়া গেছে। নবাবগঞ্জ থানার ওসি অশোক কুমার চৌহান যুগান্তরকে বলেন, লাশ উদ্ধার করে ময়নাতদন্ত করার জন্য দিনাজপুর এম আব্দুর রহিম মেডিকেল কলেজ মর্গে পাঠানো হয়েছে। তবে লাশের পরিচয় জানা যায়নি।
",21/9/2020,country-news
নবাবগঞ্জে কলেজ পড়ুয়া ২ ভাইয়ের ‘ফ্রি সবজির দোকান’!,"প্রাণঘাতী করোনাভাইরাস আতঙ্কে বিশ্ব। একই আতঙ্ক বাংলাদেশেও। এতে সবাই নিজ নিজ গৃহে অবস্থান করছেন। আর এ অবস্থায় সাধারণ খেটে খাওয়া মানুষরা পড়েছেন বিপাকে। ঘর থেকে বের হতে না পেরে খাদ্য সংকটে ভুগছে অনেক পরিবার।



এমন অবস্থায় ফ্রি সবজির দোকান নিয়ে বসেছেন দিনাজপুরে নবাবগঞ্জের গোলাপগঞ্জ ইউনিয়ানের জগন্নাথপুর গ্রামে ইয়াসিন আলীর দুই ছেলে আহসান হাবিব ও সাহাজুল ইসলাম। দেশের এমন পরিস্থিতিতে খেটে খাওয়া মানুষের পাশে দাঁড়াতে এমন উদ্যোগ নিয়েছেন দুই ভাই।জানা গেছে, নবাবগঞ্জ বাজারে আহসান ও সাহাজুল ইসলামের ছোট কসমেটিক দোকান রয়েছে। এই দোকানের ওপর চলে তাদের সংসার। পাশাপাশি নবাবগঞ্জ কলেজে দ্বাদশ শ্রেণিতে পড়াশোনা করছেন তারা।দুই ভাই নিজেদের সামাজিক যোগাযোগমাধ্যম ফেসবুক আইডিতে সবজির দোকানের ছবিসহ যা লিখেছেন তা তুলে ধরা হলো- ‘আমরা আমাদের নিজ উদ্যোগে আমাদের গ্রামে সব মেহনতি মানুষের মধ্যে প্রতিদিন বিনামূল্যে কাঁচা বাজার (শাকসবজি) বিতরণের উদ্যোগ নিয়েছি। যত দিন দেশের এই করুণ অবস্থা চলতে থাকবে, ততদিন আমাদের এই কার্যক্রম চলতে থাকবে। যারা অভাবগ্রস্ত আছেন, লজ্জা না করে আমাদের সঙ্গে যোগাযোগ করুন। আপনাদের গোপনীয়তা রক্ষা করে আমরা সাহায্যের হাত বাড়িয়ে দেব।’ 

এ বিষয়ে সাহাজুল ইসলাম যুগান্তরকে জানান, আমাদের দেশে করোনাভাইরাস আসায় গ্রামে গরিব অসহায় মানুষ কাজকর্ম করতে পারছেন না। ঘর থেকে বের হতে সরকার থেকে নিষেধ আছে। তাই এই গরিব মানুষদের কথা ভেবে আমরা দুই ভাই ও বাবা মিলে ফ্রি শাকসবজির দোকান দিয়েছি। তিনি জানান, প্রতিদিন বিরামপুর বাজার থেকে এক হাজার টাকার শাকসবজি কিনে এনে বিকাল ৩টায় দোকানে বসছি। এতে অনেকেই উপকৃত হচ্ছেন।",21/9/2020,country-news
দিনাজপুরে সড়ক দুর্ঘটনায় ২ জন নিহত,"দিনাজপুরের নবাবগঞ্জে ভটভটি ও অটোরিকশার মুখোমুখি সংঘর্ষে ২ জন নিহত হয়েছেন। নিহতরা দুজনেই অটোরিকশার যাত্রী।



মঙ্গলবার বিকালে নবাবগঞ্জ-বিরামপুর সড়কের শওগুনখোলা নামক স্থানে এ দুর্ঘটনা ঘটে।নিহতরা হলেন দিনাজপুরের নবাবগঞ্জ উপজেলার ইসলামপুর গ্রামের আলমগীর হোসেনের স্ত্রী ইসমত আরা (২৫) ও রংপুর জেলার মিঠাপুকুর উপজেলার বলদীপুর গ্রামের জওহর লাকড়া (৩৫)।পুলিশ ও স্থানীয়রা জানায়, শওগুনখোলা নামক স্থানে ভটভটি ও অটোরিকশার মধ্যে মুখোমুখী সংঘর্ষ হয়। এতে অটোরিকশার ৩ যাত্রী আহত হন। রংপুর মেডিকেল কলেজ হাসপাতালে নেয়ার পথে তাদের মধ্যে ইসমত আরা ও জহুরুল ইসলাম মারা যান। আহত অপরজনকে নবাবগঞ্জ উপজেলা স্বাস্থ্য কমপ্লেক্সে প্রাথমিক চিকিৎসার পর ছেড়ে দেয়া হয়।নবাবগঞ্জ থানার ওসি অশোক কুমার চৌহান সড়ক দুর্ঘটনার কথা নিশ্চিত করে জানান, ভটভটিকে আটক করা হয়েছে।",21/9/2020,country-news
বিরল দিয়ে রেলযোগে যাত্রী পারাপারও হবে: রেলমন্ত্রী,"রেলমন্ত্রী অ্যাডভোকেট নুরুল ইসলাম সুজন বলেছেন, দিনাজপুরের বিরল স্থলবন্দর দিয়ে বাংলাদেশ ও ভারতের মধ্যে রেলযোগে যাত্রী পারাপারের জন্য চলতি বছরেই একটি প্রকল্প গ্রহণ করা হবে। আগামী ২/৩ বছরের মধ্যেই তা বাস্তবায়ন করা হবে। এছাড়াও দুদেশের যাত্রী ও পণ্য পরিবহনে বিরল রেলওয়ে স্টেশনকে আধুনিকায়ন করার ঘোষণা দেন তিনি।



সোমবার দুপুরে বিরল স্থলবন্দর পরিদর্শনকালে এক সমাবেশে প্রধান অতিথির বক্তব্যে তিনি এসব কথা বলেন।রেলমন্ত্রী বলেন, বাংলাদেশ ও ভারতের সঙ্গে রেল যোগাযোগ ব্যবস্থার ৮টি কানেক্টিভিটি রয়েছে। এর মধ্যে বিরল একটি। বিরল স্থলবন্দরেই যাতে ভারত থেকে আমদানিকৃত পণ্য খালাস করা যায়, তার জন্য ব্যবস্থা গ্রহণ করা হবে।

রেলমন্ত্রী নুরুল ইসলাম সুজন আরও বলেন, বিএনপি-জামায়াত সরকারের ভ্রান্তনীতির কারণে বাংলাদেশে রেলযোগাযোগ সংকুচিত করা হয়েছিল। কিন্তু ২০০৯ সালে প্রধানমন্ত্রী শেখ হাসিনার নেতৃত্বাধীন আওয়ামী লীগ সরকার ক্ষমতায় আসার পর ২০১১ সালের আলাদা রেল মন্ত্রণালয় গঠন করেছেন। তখন থেকেই বাংলাদেশে রেলযোগাযোগ ব্যবস্থার ব্যাপক উন্নয়ন হয়েছে।অনুষ্ঠানে বিশেষ অতিথির বক্তব্যে নৌ-পরিবহন প্রতিমন্ত্রী খালিদ মাহমুদ চৌধুরী বলেন, ২০১৩ সালে প্রধানমন্ত্রী শেখ হাসিনা দিনাজপুরে এসে বিরল স্থলবন্দরকে একটি পূর্ণাঙ্গ স্থলবন্দরে রূপান্তরিত করার প্রতিশ্রুতি দিয়েছিলেন। তিনি যা প্রতিশ্রুতি দেন, তা রক্ষা করেন। এ জন্য তিনি ভারত সরকারের সঙ্গেও চুক্তিও করেছেন।তিনি বলেন, বিরল স্থলবন্দরের উন্নয়নে ইতিমধ্যেই ব্যাপক কর্মসূচি নেয়া হয়েছে। ইতিমধ্যেই জাতীয় রাজস্ব বোর্ড প্রকল্প গ্রহণ করেছেন। এছাড়াও এই স্থলবন্দর দিয়ে ভারতের সঙ্গে ব্রডগেজ রেললাইন নির্মাণ সম্পন্ন হয়েছে এবং স্থলবন্দরের ভারত সীমান্ত পর্যন্ত আধুনিক সড়ক নির্মাণের কাজও সম্পন্ন হয়েছে। রেলপথ ও সড়কপথের মাধ্যমে পূর্ণাঙ্গ স্থলবন্দর চালু হলে এই স্থলবন্দর দিয়ে দুদেশের ব্যাপক বাণিজ্যিক প্রসার ঘটবে।বিরল উপজেলা আওয়ামী লীগের সভাপতি সবুজার সিদ্দিক সাগরের সভাপতিত্বে অনুষ্ঠানে উপস্থিত ছিলেন দিনাজপুর জেলা প্রশাসক মো. মাহমুদুল আলম, পুলিশ সুপার মোহাম্মদ আনোয়ার হোসেন, জেলা আওয়ামী লীগের সাধারণ সম্পাদক আজিজুল ইমাম চৌধুরী, বিরল উপজেলা নির্বাহী কর্মকর্তা জিনাত রহমান, বিরল উপজেলা চেয়ারম্যান মোস্তাফিজার রহমান বানু, বিরল উপজেলা আওয়ামী লীগের সাধারণ সম্পাদক রমাকান্ত রায় প্রমুখ।এর আগে রেলমন্ত্রী অ্যাডভোকেট নুরুল ইসলাম সুজন ও নৌ-পরিবহন প্রতিমন্ত্রী খালিদ মাহমুদ চৌধুরী বাংলাদেশ সীমান্ত পর্যন্ত স্থলবন্দর এলাকা পরিদর্শন করেন। এরপর রেলমন্ত্রী বিরল রেলওয়ে স্টেশন উদ্বোধন করেন।",21/9/2020,country-news
ট্রাক-মোটরসাইকেল সংঘর্ষে হাবিপ্রবি ছাত্রী নিহত,"দিনাজপুরের বিরলে ট্রাক ও মোটরসাইকেলের সংঘর্ষে তাহের-এ ফাইয়াজ মৌ (১৮) নামে হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের (হাবিপ্রবি) এক ছাত্রী নিহত হয়েছেন।



শুক্রবার দুপুর ১২টার দিকে দিনাজপুর-বোচাগঞ্জ সড়কের মঙ্গলপুর ইউনিয়নের রঘুনাথপুর এলাকায় এ দুর্ঘটনা ঘটে। নিহত তাহের-এ ফাইয়াজ মৌ দিনাজপুরের বোচাগঞ্জ উপজেলার সেতাবগঞ্জ পৌর এলাকার সুবিদহাট (ফায়ারসার্ভিস সংলগ্ন) মহল্লার মৃত মমিনুল ইসলাম মমিনের মেয়ে। তিনি হাবিপ্রবির অর্থনীতি বিভাগের দ্বিতীয় বর্ষের ছাত্রী। পুলিশ জানায়, মৌ তার খালাতো ভাইয়ের সঙ্গে মোটরসাইকেলযোগে সেতাবগঞ্জ থেকে দিনাজপুর শহরে আসছিলেন। দুপুর ১২টায় তারা বিরল উপজেলার মঙ্গলপুর ইউনিয়নের রঘুনাথপুর এলাকায় আসলে বিপরীতগামী একটি ট্রাকের সঙ্গে তাদের মুখোমুখি ধাক্কা লাগে। এতে গুরুতর আহত হন মৌ ও তার খালাতো ভাই। স্থানীয়রা তাদের উদ্ধার করে দিনাজপুর এম. আব্দুর রহিম মেডিকেল কলেজ হাসপাতালে নিয়ে আসলে কর্তব্যরত চিকিৎসক মৌকে মৃত ঘোষণা করেন। বিরল থানার ওসি শেখ নাসিম হাবিব ঘটনাটি নিশ্চিত করে জানান, বিশ্ববিদ্যালয় ছাত্রীর মৃতদেহ হাসপাতাল মর্গেই আছে। পরবর্তীকালে আইনানুগ ব্যবস্থা নেয়া হবে।
",21/9/2020,country-news
"ভারতের সঙ্গে রেলপথে আমদানি-রফতানি শুরু, প্রথম দফায় এলো ১৬০০ টন পেঁয়াজ","করোনাভাইরাস পরিস্থিতিতে বাংলাদেশ ও ভারতে অব্যাহত লকডাউনের কারণে সড়কপথে আমদানি-রফতানি কার্যক্রম বন্ধ রয়েছে। এর মধ্যেই এই প্রথম দিনাজপুরে রেলপথে দুই দেশের মধ্যে আমদানি-রফতানি বাণিজ্য শুরু হয়েছে।



দিনাজপুরের বিরল স্থলবন্দর দিয়ে বুধবার বিকালে ভারত থেকে প্রবেশ করেছে পেঁয়াজভর্তি ৪২টি ওয়াগনবাহী একটি ট্রেন। এই ৪২টি ওয়াগনে এক হাজার ৬০০ টন পেঁয়াজ ভারত থেকে আমদানি করা হয়েছে। জানা যায়, লকডাউনের ফলে সড়কপথে আমদানি বন্ধ থাকার পরও ভারত থেকে পেঁয়াজ আসায় বাংলাদেশে সংকট কাটিয়ে বাজারে পেঁয়াজের মূল্য সাধারণ ক্রেতাদের ক্রয়ক্ষমতার মধ্যে আসবে বলে আশা করছেন সংশ্লিষ্টরা। বিরল কাস্টমস বিভাগের কর্মকর্তা এবি রায়হান আলী জানান, করোনা সংক্রমণ ছড়িয়ে পড়ায় বাংলাদেশ ও ভারতে লকডাউন থাকায় বন্ধ হয়ে যায় দুই দেশের আমদানি-রফতানি কার্যক্রম। ফলে অনিশ্চয়তায় পড়ে ক্ষতিগ্রস্ত হয় দুই দেশের ব্যবসা-বাণিজ্য। এই ক্ষতির পরিমাণ কমাতে উভয় দেশেই গত ৪ মে সড়কপথের পরিবর্তে শুধু রেলপথের মাধ্যমে পণ্য পরিবহনের সিদ্ধান্ত নেয়। এই সিদ্ধান্ত অনুযায়ী বুধবার বিকালে দিনাজপুরের বিরল স্থলবন্দর দিয়ে ভারত থেকে প্রবেশ করেছে পেঁয়াজবাহী একটি ট্রেন।তিনি আরও জানান, ভারতের ৪২টি ওয়াগনে পেঁয়াজ নিয়ে একটি ট্রেন বাংলাদেশে প্রবেশ করে। এই ৪২টি ওয়াগনে করে মোট এক হাজার ৬০০ টন পেঁয়াজ ভারত থেকে আমদানি করা হয়।  তিনি আশা প্রকাশ করে জানান, লকডাউন পরিস্থিতির মধ্যেও রেলপথে এই পেঁয়াজ আমদানি হওয়ায় দুই দেশের মধ্যে ব্যবসা-বাণিজ্য সচল হওয়ার পাশাপাশি বাজারেও পেঁয়াজের সংকট দূর হবে। করোনা পরিস্থিতিতে রেলপথে আমদানি-রফতানি চালুর সিদ্ধান্তের পর বিরল স্থলবন্দর ব্যবহার করে এই পেঁয়াজ আমদানির উদ্যোগ নেয় বগুড়ার আমদানিকারক রায়হান ট্রেডার্স। সিঅ্যান্ডএফ এজেন্ট ঢাকা লজিস্টিক নেটওয়ার্কের মাধ্যমে তারা এ পেঁয়াজ আমদানি করে। ঢাকা লজিস্টিক নেটওয়ার্কের প্রতিনিধি মো. রাজিবুল আলম জানান, প্রতি টন পেঁয়াজ ১৬৫ ডলার এলসি (লেটার অব ক্রেডিট) মূল্যে ভারত থেকে আমদানি করা হয়েছে। তিনি জানান, এটিই সর্বনিম্ন মূল্য। এই দামে ভারত থেকে পেঁয়াজ আমদানি হওয়ায় বাংলাদেশের বাজারে পেঁয়াজের দাম আরও কমে আসবে বলে আশা প্রকাশ করেন তিনি। বাংলাদেশ রেলওয়ের লোকো ড্রাইভার রবিউল ইসলাম জানান, বুধবার দুপুর দেড়টায় তারা একটি ইঞ্জিন নিয়ে ভারতের পশ্চিমবঙ্গের রাধিকাপুর রেলস্টশনে যান। সেখানে ভারতের ৪২টি ওয়াগনে এক হাজার ৬০০ টন পেঁয়াজ নিয়ে বিকাল সাড়ে ৫টায় তারা বিরল স্থলবন্দর রেলওয়ে স্টেশনে পৌঁছান। পার্বতীপুরে রেলওয়ে জংশন পর্যন্ত নিয়ে গিয়ে এই পেঁয়াজ আমদানিকারকের কাছে তুলে দেবেন তারা। বিরল রেলওয়ে স্টেশনের স্টেশনমাস্টার মাসুদ পারভেজ জানান, বিরল স্থলবন্দর দিয়ে এই প্রথম আমদানি হলো পেঁয়াজ। এ ছাড়া এই পথে পেঁয়াজসহ আরও পণ্য ভারত থেকে আমদানি করা হবে বলে আমদানিকারকরা জানিয়েছেন।  তিনি জানান, বাংলাদেশ ও ভারতের মধ্যে আমদানি-রফতানি কার্যক্রম সচল হওয়ার পাশাপাশি সরকারের রাজস্ব আয়সহ বাংলাদেশ রেলওয়ের বিপুল পরিমাণ রাজস্ব আয় হবে। রেলপথে এই বন্দর দিয়ে প্রথম পেঁয়াজ আমদানি হওয়ায় দিনটিকে স্মরণীয় হিসেবে উল্লেখ করেন তিনি।",21/9/2020,country-news
দু’দফা ঝড়ে দিশেহারা দিনাজপুরের আম-লিচু চাষীরা,"একদিকে করোনাভাইরাসের মহাদুর্যোগ, তার পরপরই দুটি ঝড়ের আঘাত। এমন প্রাকৃতিক দুর্যোগে একেবারে নাকাল হয়ে পড়েছেন দিনাজপুরের আম ও লিচুর বাগান মালিকরা। পড়েছেন চরম ক্ষতির মুখে।



করোনা মহামারীর মধ্যেই গত সপ্তাহে ঘুর্ণিঝড় আম্পান আঘাত হানে। এরপর গত মঙ্গলবার দিবাগত রাতে দ্বিতীয় দফায় প্রবল ঝড়ে ভেঙ্গে পড়েছে শত শত আম ও লিচুগাছ। ঝড়ের সঙ্গে শিলাবৃষ্টিতে ঝরে পড়েছে শত শত টন আম ও লিচু।

দিনাজপুর কৃষি সম্প্রসারণ অধিদফতরের তথ্য মতে, দিনাজপুর জেলায় চলতি বছর ৫ হাজার ৬৯২ হেক্টর জমিতে আম এবং ৬ হাজার ৫৪৬ হেক্টর জমিতে লিচু চাষ হচ্ছে। এবার বেশ ফলন ভালো হওয়ায় ৯৬ হাজার ৭৪৬ মেট্রিক টন আম এবং ৩৯ হাজার ২৭৬ মেট্রিক লিচু উৎপাদনের আশা করছিলো কৃষি বিভাগ। কিন্তু গত এক সপ্তাহের মধ্যে পর পর দু’বার প্রাকৃতিক দুর্যোগে এই জেলায় আম ও লিচুর ব্যাপক ক্ষতি হয়েছে। সম্প্রসারণ বিভাগ বলছে, মঙ্গলবার দিবাগত রাতের ঝড়ে প্রায় ১৫ কোটি টাকার আম এবং ২ কোটি টাকার লিচু ক্ষতি হয়েছে।এর আগে গত ২১ ও ২২ মে ঘুর্ণিঝড় আম্পানে ব্যাপক ক্ষতি হয় আম ও লিচুর। ওই সময় কৃষি সম্প্রসারণ অধিদফতরের উপ-পরিচালক তৌহিদুল ইকবাল জানান, ঘুর্ণিঝড় আম্পানের ফলে দিনাজপুর জেলার ১০ শতাংশ আম এবং ৫ শতাংশ লিচুর ক্ষতি হয়েছে।এই হিসাব অনুযায়ী তখন ৯ হাজার ৬৭৬ মেট্রিক টন আম এবং প্রায় ২ হাজার টন লিচু নষ্ট হওয়ার আশংকা করা হয়।এমনিতেই করোনা ভাইরাসের মহাদুর্যোগের কারণে দিনাজপুরের আম ও লিচুর বাগান মালিকরা তাদের আম ও লিচুর বিপণন ও দাম নিয়ে শঙ্কায় রয়েছেন। এর ওপর পর পর দুইবার প্রাকৃতিক দুর্যোগে ব্যাপক ক্ষতির কারণে তারা এখন রয়েছে মহা দুশ্চিন্তায়।বিরল উপজেলার মাধববাটী গ্রামের লিচুর বাগান মালিক আনারুল ইসলাম জানান, একমাত্র লিচুই তাদের ভরসা। কিন্তু এই অবস্থায় তাদের পথে বসা ছাড়া আর কোনো উপায় নেই।একই উপজেলার সাকইর গ্রামের হাসান আলী জানান, ঝড়ে তার ইজারা নেয়া ১৭৫টি আমগাছের মধ্যে ১৫টি গাছ সম্পূর্ণ উপড়ে গেছে। বাকিগুলোর ডালপালা ভেঙ্গে গেছে। ওই বাগানে বর্তমানে সে ১০ শতাংশ আমও পাবেন না।তিনি জানান, বাগানটি ইজারা নেয়া ও পরিচর্যাসহ তার খরচ হয়েছে ১৫ লাখ টাকা। এই ঝড়ের কারণে এটি তার সম্পূর্ণই লোকসান।কৃষি সম্প্রসারণ অধিদফতরের উপ-পরিচালক তৌহিদুল ইকবাল জানান, গত মঙ্গলবার রাতের ঝড়ে দিনাজপুর সদর, বিরল, বীরগঞ্জ ও নবাবগঞ্জ উপজেলায় আম ও লিচুর ক্ষতি হয়েছে। এছাড়াও বর্ষণের জন্য বেশ কিছু এলাকার পাকা বোরো ধান পানিতে তলিয়ে গেছে। যদিও জেলার মোট ১ লাখ ৭১ হাজার হেক্টর জমির বোরো ধানের মধ্যে ৬০ শতাংশ বোরো ধান ইতিমধ্যেই কেটে নেয়া হয়েছে।তিনি জানান, ক্ষতিগ্রস্ত আম, লিচু এবং বোরো চাষীদের তালিকা করে তাদের প্রণোদনার আওতায় আনা হবে।এদিকে দিনাজপুর আঞ্চলিক আবহাওয়া অফিসের ভারপ্রাপ্ত কর্মকর্তা মো. তোফাজ্জল হোসেন জানান, গত মঙ্গলবার সন্ধ্যা ৬টা থেকে বুধবার সন্ধ্যা ৬টা পর্যন্ত দিনাজপুর জেলায় ১৬০ মিলিমিটার বৃষ্টিপাত রেকর্ড করা হয়েছে। যা এই সময়ে দেশের সর্বোচ্চ বৃষ্টিপাত। এছাড়াও বুধবার রাত সোয়া ১২টায় দেড় মিনিট শিলা বৃষ্টি হয়েছে।",21/9/2020,country-news
শ্বাসকষ্ট নিয়ে হাসপাতালে ভর্তির দেড় ঘণ্টার মধ্যেই নারীর মৃত্যু,"দিনাজপুরের বিরল উপজেলা স্বাস্থ্য কমপ্লেক্সে ভর্তির দেড় ঘণ্টার মধ্যেই মারা গেছেন সুশীলা রানী রায় (৩৮) নামে এক নারী। তিনি শ্বাসকষ্ট ও শরীরে তীব্র ব্যাথা নিয়ে হাসপাতালে ভর্তি হয়েছিলেন।



করোনা পরীক্ষার জন্য নমুনা সংগ্রহ না করেই ওই নারীর মরদেহ স্বজনরা হাসপাতাল থেকে বাড়ি নিয়ে গেছেন। এ নিয়ে উদ্বেগের মধ্যে রয়েছেন ওই রোগী সংস্পর্শে যাওয়া হাসপাতালের চিকিৎসক, নার্স ও স্বাস্থ্যকর্মীরা। বিরল উপজেলা স্বাস্থ্য কমপ্লেক্সের মেডিকেল অফিসার ডা. মাহমুদুল হাসান মানিক জানান, শনিবার বিকাল ৩টা ৪০ মিনিটে তীব্র শ্বাসকষ্ট ও শরীরে ব্যাথা নিয়ে ওই নারীকে হাসপাতালে নিয়ে আসেন তার স্বজনেরা। তাৎক্ষণিকভাবে ভর্তি করে তার চিকিৎসা কার্যক্রম শুরু করা হয়। কিন্তু অনেক চেষ্টা করেও তাকে বাঁচানো যায়নি। বিকাল ৫টায় তার মৃত্যু হয়। এরপর তার স্বজনরা মৃতদেহ নিয়ে বাড়িতে চলে যায়। এদিকে শ্বাসকষ্ট নিয়ে মারা যাওয়ার পরও করোনা ভাইরাস শনাক্তের নমুনা সংগ্রহ না করেই মৃতদেহ নিয়ে যাওয়ায় উদ্বেগের মধ্যে রয়েছেন রোগীর চিকিৎসাকাজে অংশ নেয়া এবং সংস্পর্শে আসা হাসপাতালের একজন চিকিৎসক, ২ জন নার্স, একজন আয়া ও একজন ওয়ার্ডবয়। ওই রোগী করোনায় আক্রান্ত ছিলেন কিনা- এমন আতঙ্কে রয়েছেন তারা।ডা. মাহমুদুল হাসান মানিক জানান, তাৎক্ষণিকভাবে নমুনা সংগ্রহের কাজে নিয়োজিতরা না থাকায় তার নমুনা সংগ্রহ করা সম্ভব হয়নি। তিনি জানান, বিরল উপজেলায় সারাদিন ২০ জনের নমুনা সংগ্রহ করে বিকালে এসব নমুনা নিয়ে দিনাজপুর এম. আব্দুর রহিম মেডিকেল কলেজের পিসিআর ল্যাবে জমা দিতে যায় নমুনা সংগ্রহকারী দল। ফলে মৃত ওই নারীর নমুনা সংগ্রহ না করা পর্যন্ত মৃতদেহ হাসপাতালে রাখার কথা বলা হলেও রোগীর স্বজনরা তা না করে মৃতদেহ নিয়ে যায়।এদিকে ছুটিতে থাকা বিরল উপজেলা স্বাস্থ্য ও পরিবার কল্যাণ কর্মকর্তা ডা. আব্দুল মোকাদ্দেস শ্বাসকষ্ট নিয়ে রোগী মৃত্যুর কথা স্বীকার করে বলেন, ওই রোগীর জ্বর ছিল না। তাই নিশ্চিত বলা যাবে না তার করোনা উপসর্গ ছিল। কিন্তু নমুনা সংগ্রহ না করেই ওই রোগীর মৃতদেহ পরিবারকে নিতে দেয়া হলো কেন- এমন প্রশ্নের জবাবে তিনি বলেন, জনবল সংকটের কারণে তার নমুনা সংগ্রহ করা সম্ভব হয়নি। এ ব্যাপারে শনিবার দিবাগত রাতে দিনাজপুরের সিভিল সার্জন ডা. আব্দুল কুদ্দুস বলেন, হাসপাতালে শ্বাসকষ্ট নিয়ে রোগী মৃত্যুর বিষয়টি তাকে জানানো হয়নি। তবে এ ধরনের উপসর্গ নিয়ে মৃত্যু হলে অবশ্যই তার নমুনা সংগ্রহ করা প্রয়োজন। তা না হলে হাসপাতালে যারা তার সংস্পর্শে গিয়েছিল এবং তার পরিবারের লোকজনের মধ্যে করোনা ভাইরাস আক্রান্ত হওয়ার ঝুঁকি থাকে। বিষয়টি তিনি যাচাই করে পরবর্তী পদক্ষেপ গ্রহণ করবেন বলে জানান। অপরদিকে মুত ওই নারীর পারিবারিক সূত্রে জানা গেছে, ওই নারীর একমাত্র ছেলে ঢাকায় থাকেন। মৃত্যুর খবর শুনে তিনি ঢাকা থেকে রওনা হয়েছেন। ঢাকা থেকে আসার পর রোববার বেলা ১১টায় তার শেষকৃত্যানুষ্ঠান সম্পন্ন করা হবে।",21/9/2020,country-news
বিরলে ৪০০ পরিবারের মাঝে খাদ্যসামগ্রী বিতরণ ইউপি চেয়ারম্যানের,"দিনাজপুরের বিরল উপজেলার ১০নং রানীপুকুর ইউপি চেয়ারম্যান ও উপজেলা আওয়ামী লীগের অন্যতম সদস্য ফারুক আজমের ব্যক্তিগত অর্থায়নে ৪০০ পরিবারের মাঝে খাদ্যসামগ্রী বিতরণ করা হয়েছে।



বুধবার সকালে রানীপুকুর ইউনিয়ন পরিষদ মাঠে ওই খাদ্যসামগ্রী বিতরণ করা হয়।বিতরণী কার্যক্রমে উপস্থিত ছিলেন উপজেলা পরিষদের মহিলা ভাইস চেয়ারম্যান ফিরোজা বেগম সোনা, উপজেলা আওয়ামী লীগের যুগ্ম সাধারণ সম্পাদক মোশারফ হোসেন, আল্লামা আজাদ ইকবাল লাবু, ইউপি আওয়ামী লীগের সভাপতি মিজানুর রহমান, সাধারণ সম্পাদক মোল্লা ইমামুল হক পলাশ, ওয়ার্ড আওয়ামী লীগের সাধারণ সম্পাদক পল্লী চিকিৎসক আবদুস সবুর প্রমুখ।ইউপি চেয়ারম্যান ও উপজেলা আওয়ামী লীগের অন্যতম সদস্য ফারুক আজম জানান, প্রতি বছর ঈদে ব্যক্তিগত অর্থায়নে পারিবারিকভাবে এলাকার দরিদ্র মানুষকে ঈদ উপহার দিয়ে আসছি। এরই ধারাবাহিকতায় করোনাভাইরাস সংক্রমণ পরিস্থিতিতে কর্মহীন হয়ে পড়েছে অনেকে। ইউনিয়ন পরিষদ ও বাংলাদেশ আওয়ামী লীগের পক্ষ থেকে পর্যায়ক্রমে সহায়তা প্রদান করা হয়ে আসছে। এর মাঝে আমার ব্যক্তিগত উপহার হিসেবে চাল, ডাল, আলু ও ভোজ্যতেল উপহার হিসেবে ৪০০ পরিবারের মাঝে বিতরণ করা হয়েছে।

তিনি সবার প্রতি সামাজিক দূরত্ব বজায় রেখে ও স্বাস্থ্যবিধি মেনে প্রয়োজনীয় কাজে ঘরের বাহিরে বের হওয়ার আহ্বান জানান।",21/9/2020,country-news
দিনাজপুরে ইউপি সদস্য ও তার স্ত্রীকে কুপিয়ে জখম,"দিনাজপুরের বিরলের এক ইউপি সদস্য ও তার স্ত্রীকে কুপিয়ে জখম করেছে প্রতিপক্ষরা। সোমবার দুপুরে উপজেলার ফরক্কাবাদে এ ঘটনা ঘটে।



আহত শাহিন আলম উপজেলার ফরক্কাবাদ ইউপি'র ৮ নং ওয়ার্ড সদস্য।মামলা সূত্রে জানা গেছে, পূর্ব শত্রুতার জের ধরে শাহীন আলমকে একই এলাকার মৃত শহরাব আলীর ছেলে গ্রাম পুলিশ শরিফুল ইসলাম (৪৫), হযরত আলী হুজুরের ছেলে দফির উদ্দীন (৩০) ও কফিল উদ্দীন (২৭)সহ এজাহার নামীয় ৮ জন দলবদ্ধভাবে চককাঞ্চন বাজার এলাকায় তার ওপর হামলা চালায়। এ সময় শাহিনের সঙ্গে থাকা স্ত্রী পারভীন বেগম এগিয়ে এলে তাকেও হাসুয়াসহ ধারালো অস্ত্র দিয়ে কুপিয়ে জখম করে। তাদের চিৎকারে প্রতিবেশীরা এগিয়ে এলে ইউপি সদস্য শাহিনকে চিরতরে শেষ করে ফেলার হুমকি দিয়ে প্রতিপক্ষরা চলে যায়। প্রতিবেশীরা গুরুতর আহত ইউপি সদস্য শাহিন ও তার স্ত্রীকে দিনাজপুর এম আব্দুর রহিম মেডিকেল কলেজ হাসপাতালে চিকিৎসার জন্য ভর্তি করে। সোমবার সন্ধ্যায় আহত শাহীনের পিতা বিরল থানায় বাদী হয়ে সংশ্লিষ্ট ধারায় একটি মামলা দায়ের করেন।থানার ওসি শেখ নাসিম হাবিব জানান, ঘটনার সঙ্গে জড়িত এজাহারনামীয় আসামি দফির উদ্দীনকে গ্রেফতার করা হয়েছে। মঙ্গলবার দুপুরে তাকে আদালতে সোপর্দ করা হয়েছে।",21/9/2020,country-news
বাজার থেকে হেঁটে বাড়ি যাওয়া হলো না কোবাদ আলীর,"দিনাজপুরের বিরল উপজেলার পল্লীতে বাজার থেকে বাড়ি ফেরার পথে কোবাদ আলী (৪৫) নামে এক ব্যক্তিকে ধারালো অস্ত্র দিয়ে কুপিয়ে হত্যা করেছে দুর্বৃত্তরা। বৃহস্পতিবার রাতে উপজেলার দধিয়াপাড়া নামক স্থানে এ ঘটনা ঘটে।



নিহত কোবাদ আলী বিরল উপজেলার পলাশবাড়ী ইউনিয়নের পলাশবাড়ী (পাঠানপাড়া) গ্রামের মৃত এমাজউদ্দীনের ছেলে।নিহতের ভাই আবেদ আলী জানান, বৃহস্পতিবার দিবাগত রাত ৮টার দিকে উপজেলার কালিয়াগঞ্জ বাজার থেকে হেঁটে বাড়ি ফিরছিলেন কোবাদ আলী। পথে দধিয়াপাড়া নামক স্থানে তাকে কুপিয়ে হত্যা করে দুর্বৃত্তরা। পরে এলাকার লোকজন তার লাশ পড়ে থাকতে দেখে পরিবারকে খবর দেয়।বিরল থানার এসআই মিজান রাতেই ঘটনাস্থল থেকে লাশ উদ্ধার করে থানায় নিয়ে আসেন।বিরল থানার ওসি শেখ নাসিম হাবিব জানান, শুক্রবার ময়নাতদন্তের জন্য লাশ এম. আব্দুর রহিম মেডিকেল কলেজ হাসপাতালে পাঠানো হয়েছে। ঘটনা তদন্ত করে হত্যাকারীদের গ্রেফতার করা হবে।",21/9/2020,country-news
বিরলে দোকান খোলা রাখার দাবিতে উপজেলা পরিষদ ঘেরাও,"নির্দিষ্ট সময়ে সব দোকান খোলা রাখার দাবিতে দিনাজপুরের বিরল উপজেলা পরিষদ ঘেরাও করে রাখে বিরল বাজারে বণিক সমিতির নেতা ও সদস্যরা।



সোমবার বেলা ১১টার দিকে মোবাইল কোর্টে দোকানদারদের যখন-তখন জরিমানার প্রতিবাদ ও রুটি-রুজির ব্যবস্থা সচল রাখতে পৌরশহরের ব্যবসায়ীরা সম্মিলিতভাবে পরিষদ ঘেরাও করে।পুলিশ দোকানদারদের শান্ত হওয়ার আহ্বান জানালে বিরল বাজার বণিক সমিতির ৭ সদস্যের একটি প্রতিনিধি দল উপজেলা নির্বাহী অফিসার জিনাত রহমানের সঙ্গে আলোচনায় বসে।আলোচনা শেষে সমিতির সভাপতি মাও. আইয়ুব আলী জানান, প্রশাসনের সঙ্গে লুকোচুরি না করে দিনের একটি নির্দিষ্ট সময়ে দোকান খোলা রাখার দাবি জানানো হয়েছে।উপজেলা নির্বাহী অফিসার জিনাত রহমান জানান, সারাদেশের জন্য একই নিয়ম চালু থাকবে। জেলা প্রশাসক ঘোষিত নির্দেশনার বাহিরে কিছুই করার নেই।সমিতির সাধারণ সম্পাদক মামুনুর রশীদ জানান, দীর্ঘ সময়ে দোকান বন্ধ থাকায় কর্মচারীদের বেতন দেয়া কষ্টকর হয়ে পড়েছে।",21/9/2020,country-news
বিরলে প্রতিপক্ষের হামলায় যুবক নিহত,"দিনাজপুরের বিরল উপজেলায় জমি নিয়ে বিরোধের জের ধরে প্রতিপক্ষের হামলায় এক যুবক নিহত হয়েছেন।



রোববার রাত সাড়ে ৯টার দিকে উপজেলার ভাণ্ডারা ইউনিয়নের বালান্দোর জলপাড়া গ্রামে এ হামলার ঘটনা ঘটে। নিহতের নাম নুরুল ইসলাম (৪০)। তিনি উপজেলার বালান্দোর জলপাড়া গ্রামের মৃত আকালু মোহাম্মদের ছেলে। ভাণ্ডারা ইউনিয়ন পরিষদের চেয়ারম্যান মামনুর রশীদ জানান, প্রতিপক্ষের হামলায় গুরুতর আহত হন নুরুল ইসলাম। তাকে প্রথমে বিরল উপজেলা স্বাস্থ্য কমপ্লেক্সে নেয়া হয়। সেখানে অবস্থার অবনতি হলে রাত ১২টার দিকে তাকে দিনাজপুর এম আবদুর রহিম মেডিকেল কলেজ হাসপাতালে পাঠানো হয়। সেখানে কর্তব্যরত চিকিৎসক তাকে মৃত ঘোষণা করেন।দীর্ঘদিন ধরে জমি নিয়ে সমস্যা থাকায় এ ঘটনা ঘটে থাকতে পারে বলে জানান তিনি।",21/9/2020,country-news
ক্ষেতেই নষ্ট হচ্ছে কৃষকের গ্রীষ্মকালীন টমেটো,"বাম্পার ফলন হওয়ায় এবার বেশ লাভের স্বপ্ন দেখলেও এখন ক্ষেতেই নষ্ট হচ্ছে কৃষকের গ্রীষ্মকালীন টমেটো। করোনাভাইরাসেই কেড়ে নিয়েছে তাদের সোনালী স্বপ্ন।



বাজারে বিক্রি না হওয়ায় এখন লাভ তো দূরের কথা, ক্ষেতেই নষ্ট হচ্ছে কষ্ট করে ফলানো এই সবজি। এই অবস্থায় কৃষকের কিছুটা হলেও ক্ষতি পুষিয়ে নিতে সরকারি ত্রাণ বিতরণের তালিকায় টমেটোকে যুক্ত করার জন্য সরকারি ত্রাণ সমন্বয় কমিটির কাছে প্রস্তাব রেখেছে কৃষি বিভাগ।বৃহস্পতিবার বিরলের পুরিয়া গ্রামে রাষ্ট্রীয় পুরস্কারপ্রাপ্ত কৃষক মতিউর রহমানের টমেটো ক্ষেতে সরেজমিন গিয়ে দেখা গেছে, ক্ষেতেই টমেটো পেকে শুকিয়ে নষ্ট হয়ে যাচ্ছে।কৃষক মতিউর রহমান জানান, গত বছর বেশ লাভ হওয়ায় এবার টমেটোর আবাদ বাড়িয়ে দিয়ে ৯ একর জমিতে গ্রীষ্মকালীন টমেটো আবাদ করেছি। ফলনও বেশ ভালো হয়েছে। এতে সব মিলিয়ে তার খরচ হয়েছে প্রায় ১৪ লাখ টাকা। সবকিছু ঠিকঠাক থাকলে গত বছরের বাজার দর হিসাবে অন্তত ৪০ লাখ টাকার টমেটো বিক্রি হতো।তিনি বলেন, প্রথম অবস্থায় ৯০ হাজার টাকার টমেটো বিক্রি হয়েছে। কিন্তু এখন টমেটো বিক্রিই হচ্ছে না। বাজারে যে দাম তাতে শ্রমিক দিয়ে ক্ষেত থেকে বাজারে নিয়ে যাওয়ার খরচই উঠবে না। এই জন্য হাল ছেড়ে দিয়েছি। জমিতেই নষ্ট হয়ে জমির সার হোক। এই অবস্থা শুধু মতিউর রহমানের নয় দিনাজপুর সব চাষীর। এ দিকে দিনাজপুর জেলার প্রধান টমেটোর বাজার গাবুড়ার হাটে অন্যান্য বছর প্রতিদিন এই মৌসুমে শতাধিক ট্রাক টমেটো বেচা-কেনা হয়। আর এ সব টমেটো রাজধানী ঢাকা, চট্টগ্রামসহ বিভিন্ন স্থানে যায়। কিন্তু বৃহস্পতিবার করোনাভাইরাসের কারণে বাইরে থেকে কোনো বেপারী আসেননি। বেচাকেনাও ঢিলেঢালা।বিরল উপজেলা কৃষি কর্মকর্তা মো. মাহবুবুর রহমান টমেটো চাষীদের এই অবস্থার কথা স্বীকার করে জানান, কৃষকদের ক্ষতি কিছুটা পুষিয়ে নিতে উপজেলা ত্রাণ ও পুনর্বাসন কমিটির কাছে তিনি প্রস্তাব রেখেছেন, কৃষকদের কাছে এ সব টমেটো কিনে ত্রাণ হিসেবে অন্যান্য পণ্যের সঙ্গে টমেটো বিতরণের। তাহলে কর্মহীন মানুষের পুষ্টির চাহিদা কিছুটা মিটবে।দিনাজপুর জেলা কৃষি সম্প্রসারণ অধিদফতরের উপ-পরিচালক মো. তৌহিদুল ইকবাল জানান, দিনাজপুর জেলায় এ বছর ১ হাজার ১৫৪ হেক্টর জমিতে গ্রীষ্মকালীন টমেটোর আবাদ হয়েছে। ফলন হবে অন্তত ৬০ হাজার মেট্রিক টন।তিনি জানান, এবার ঢাকাসহ অন্যান্য স্থানে টমেটোর চাহিদা তেমন নেই। তাই বাজারে দাম কম। রমজান মাসে কিছুটা চাহিদা বাড়তে পারে এবং তখন কিছুটা দাম বাড়তে পারে বলে আশা প্রকাশ করেন তিনি।কৃষকদের আর্থিক ক্ষতির কথা স্বীকার করে তিনি বলেন, সরকার ইতিমধ্যেই কৃষকদের জন্য আর্থিক প্রণোদনা ঘোষণা করেছে। ক্ষতিগ্রস্ত টমেটো চাষীদেরকেও এই প্রণোদনার আওতায় নিয়ে আসা হবে।",21/9/2020,country-news
"দিনাজপুরে শ্রমিকদের সঙ্গে পুলিশের সংঘর্ষ, গুলিতে চা দোকানদার নিহত","দিনাজপুরের বিরলে রূপালী বাংলা জুট মিলে তিন সপ্তাহের বকেয়া বেতনের দাবিতে বিক্ষোভ ও ভাংচুর করেছেন শ্রমিকরা।



এ সময় পুলিশের সঙ্গে শ্রমিকদের সংঘর্ষ চলাকালে গুলিবিদ্ধ হয়ে সুরত আলী (৪০) নামের এক চা দোকানদার নিহত হয়েছেন। পুলিশ ও শ্রমিকসহ আহত হয়েছেন ৯ জন। বুধবার রাত সাড়ে ৯টায় এ ঘটনা ঘটে। নিহত সুরত আলী বিরল উপজেলার হুসনা গ্রামের মোহাম্মদ আলীর ছেলে ও জুট মিলের পাশে একটি চায়ের দোকান চালান। স্থানীয় সূত্রে জানা গেছে, বুধবার বিকালে মিল বন্ধের কোনো নোটিশ না পেয়ে চলমান পরিস্থিতিতে শ্রমিকরা বকেয়া বেতনের দাবিতে অফিসের সম্মুখে অবস্থান নেয়া শুরু করেন। সমঝোতা না হওয়ায় ব্যবস্থাপনা পরিচালক এম আবদুল লতিফ ঘটনাস্থলে এসে শ্রমিকদের শান্ত করার চেষ্টা করেন। কিন্তু শ্রমিকরা উত্তেজিত হয়ে পড়লে স্থানীয় কিছু লোক তাদের সঙ্গে যোগ দেন এবং বিক্ষোভ ও মিলে ভাংচুর শুরু করেন। পরিস্থিতি নিয়ন্ত্রণে আনতে পুলিশ প্রথমে লাঠিচার্জ ও পরে টিয়ার শেল এবং রাবার বুলেট নিক্ষেপ করে।গুলিতে আহত সুরত আলী নামের স্থানীয় এক চায়ের দোকানদারকে বিরল উপজেলা স্বাস্থ্য কমপ্লেক্সে নিয়ে যাওয়া হলে চিকিৎসক তাকে মৃত ঘোষণা করেন। বিরল উপজেলা স্বাস্থ্য কমপ্লেক্সের জরুরি মেডিকেল অফিসার ডা. তানজিমুল হক জানান, হাসপাতালে আনার আগেই সুরত আলী মারা যান। তার মাথাসহ শরীরের বিভিন্ন স্থানে ছররা গুলি লাগে। এতে তিনি মারা যান। আহতদের মধ্যে দু’জন বিরল উপজেলা স্বাস্থ্য কমপ্লেক্সে এবং একজনকে দিনাজপুর এম. আবদুর রহিম মেডিকেল কলেজ হাসপাতালে পাঠানো হয়েছে। বিরল থানার ওসি শেখ মো. নাসিম হাবিব জানান, বিক্ষোভকারীরা পুলিশের ওপর আক্রমণ করায় বাধ্য হয়ে প্রথমে লাঠিচার্জ, পরে ৩ রাউন্ড টিয়ার শেল এবং শেষে ১২ রাউন্ড রাবার বুলেট নিক্ষেপ করা হয়। বিক্ষোভকারীদের হামলায় ৩ পুলিশ কর্মকর্তা আহত হন বলে জানান তিনি।",21/9/2020,country-news
দিনাজপুরে অ্যাম্বুলেন্সে পিষ্ট হয়ে প্রাণ গেল শ্যালক ও দুলাভাইয়ের,"দিনাজপুরের বিরলে রোগীবাহী অ্যাম্বুলেন্সে পিষ্ট হয়ে রাব্বী (২৩) ও লাবু (২৫) নামে দুই মোটরসাইকেল আরোহী নিহত হয়েছেন। বিক্ষুব্ধ লোকজন অ্যাম্বুলেন্সটি আগুন দিয়ে জ্বালিয়ে দিয়েছে।



শনিবার বিকালে দিনাজপুর-বোঁচাগঞ্জ সড়কের বিরল উপজেলার তেঘরা বাজারদীঘি নামক স্থানে এ দুর্ঘটনা ঘটে। নিহত রাব্বী বিরল উপজেলার তেঘরা মহেশপুর গ্রামের মতিউর রহমানের ছেলে এবং লাবু একই উপজেলার চককাঞ্চন নতুনপাড়া এলাকার দেলোয়ার হোসেনের ছেলে। রাব্বী ও লাবু সম্পর্কে শ্যালক-দুলাভাই। পুলিশ ও স্থানীয়রা জানায়, ঠাকুরগাঁওয়ের পীরগঞ্জ থেকে গর্ভবতী রোগী নিয়ে একটি অ্যাম্বুলেন্স বোঁচাগঞ্জ হয়ে দিনাজপুর শহরের দিকে আসছিল। বিকাল সাড়ে ৪টার দিকে অ্যাম্বুলেন্সটি বিরল উপজেলার তেঘরা বাজারদীঘি নামক স্থানে পৌঁছলে বিপরীতগামী একটি মোটসাইকেলকে চাপা দেয়। এতে মোটসাইকেলসহ আরোহীরা অ্যাম্বুলেন্সের নিচে আটকে যায়। এই অবস্থায় অ্যাম্বুলেন্সটি এগুতে থাকে। ফলে অ্যাম্বুলেন্সের নিচে আটকা পড়া রাব্বী ও লাবু পিষ্ট হয়ে ঘটনাস্থলেই নিহত হন। চুর্ণবিচুর্ণ হয়ে যায় মোটরসাইকেলটি। স্থানীয়রা এগিয়ে এসে অ্যাম্বুলেন্সটিকে আটক করে। এ সময় চালক পালিয়ে যায়। পরে বিক্ষুব্ধ এলাকাবাসী গর্ভবতী রোগীটিকে বিকল্প ব্যবস্থায় হাসপাতালে পাঠিয়ে অ্যাম্বুলেন্সটিতে অগ্নিসংযোগ করে। এরপর এলাকাবাসী দিনাজপুর-বোঁচাগঞ্জ সড়ক অবরোধ করে রাখে। পরে বিরল থানার পুলিশ ঘটনাস্থলে এসে বিক্ষুব্ধ এলাকাবাসীকে শান্ত করে যান চলাচল স্বাভাবিক করে দেয়। অগ্নিকাণ্ডের খবর পেয়ে দিনাজপুর ফায়ার সার্ভিসের লোকজন ঘটনাস্থলে যান। ফায়ার সার্ভিসের দিনাজপুর সিনিয়র সহকারী স্টেশন মাস্টার শহীদুল ইসলাম জানান, ঘটনাস্থলে এসে তারা অ্যাম্বুলেন্সের আগুন নিয়ন্ত্রণে আনেন। বিরল থানার ওসি শেখ নাসিম হাবিব ঘটনার সত্যতা নিশ্চিত করে জানান, লাশ দিনাজপুর এম. আব্দুর রহিম মেডিকেল কলেজ হাসপাতাল মর্গে প্রেরণ করা হয়েছে।",21/9/2020,country-news
দিনাজপুরে যুবককে কুপিয়ে হত্যা,"দিনাজপুরের বিরল উপজেলায় দুর্বৃত্তরা এক যুবককে কুপিয়ে হত্যা করেছে। নিহতের নাম গোলাম কিবরিয়া (৩৭)।



রোববার দিবাগত রাত ৯টার দিকে বিরল উপজেলার রানীপুকুর ইউনিয়নের রাংগন হাড়িপুকুর নামক স্থানে এ ঘটনা ঘটে।নিহত কিবরিয়া বিরল উপজেলার হালজায় গ্রামের মৃত আবদুল হান্নানের ছেলে।পরিবারের লোকজন জানান, রাত ৯টার দিকে উপজেলার বহবলদীঘি বাজার থেকে মোটরসাইকেলে বাড়ি ফিরছিলেন কিবরিয়া ও তার বন্ধু দুলাল হোসেন।বাজার থেকে দুই কিলোমিটার দূরে রাংগন হাড়িপুকুর নামক স্থানে পৌঁছলে একদল দুর্বৃত্ত তাদের গতিরোধ করে কিবরিয়াকে ধারালো অস্ত্র দিয়ে এলোপাতাড়ি কোপাতে থাকে। এ সময় মোটরসাইকেলের পেছনে থাকা তার বন্ধু দুলাল হোসেন পালিয়ে যান।পরে স্থানীয়রা এসে কিবরিয়াকে উদ্ধার করে দিনাজপুর এম আবদুর রহিম মেডিকেল কলেজ হাসপাতালে নিলে কর্তব্যরত চিকিৎসক তাকে মৃত ঘোষণা করেন।এম আবদুর রহিম মেডিকেল কলেজ হাসপাতালের জরুরি বিভাগের চিকিৎসক ডা. শীতল চন্দ্র পাহান জানান, ধারালো অস্ত্র দিয়ে কোপানোর ফলে অতিরিক্ত রক্তক্ষরণে তার মৃত্যু হয়েছে।বিরল থানার ওসি শেখ নাসিম হাবিব জানান, ঘটনা তদন্ত করে হত্যাকারীদের শনাক্ত করে আইনানুগ ব্যবস্থা গ্রহণ করা হবে।",21/9/2020,country-news
জনবল সংকটে ব্যাহত স্বাস্থ্যসেবা,"জনবল সংকটের কারণে ফুলছড়ি উপজেলা স্বাস্থ্য কমপ্লেক্সে স্বাস্থ্যসেবা ব্যাহত হচ্ছে। উপজেলার সাত ইউনিয়নের দুই লক্ষাধিক মানুষের স্বাস্থ্যসেবা নিশ্চিত করতে ৯ বছর আগে হাসপাতালটিকে ৫০ শয্যায় উন্নীত করা হলেও এখনও এখানে পূর্বের ৩১ শয্যার জনবলও নেই। এ পরিস্থিতিতে ৩ জন স্টাফকে সম্প্রতি অন্যত্র ডেপুটেশনে দেয়া হয়েছে। এখানে আল্ট্রাসনোগ্রাম মেশিন নেই। এক্সরে থাকলেও সেটি এখন অচল। তাই চিকিৎসা নিতে সহজে কেউ এখানে আসতে চায় না। ৫০ শয্যার হাসপাতাল হলেও ২০ জনের বেশি রোগী কখনই এখানে ভর্তি পাওয়া যায় না বলে স্থানীয়রা জানান। 
ফুলছড়ি উপজেলা ছাড়াও পার্শ্ববর্তী সাঘাটা ও সদর উপজেলার কয়েকটি ইউনিয়নের মানুষের জন্য চিকিৎসায় ফুলছড়ি উপজেলা স্বাস্থ্য হাসপাতালটিকে বর্তমান স্থানে নিয়ে আসা হয়েছে।



চরাঞ্চলবেষ্টিত এ উপজেলার স্বল্পআয়ের মানুষেরা এ হাসপাতালে চিকিৎসাসেবা নিয়ে থাকেন। কিন্তু প্রয়োজনীয় চিকিৎসক এবং অন্যান্য স্টাফ সংকটের কারণে স্বাস্থ্যসেবা কার্যক্রম মারাত্মকভাবে বিঘ্নিত হচ্ছে। পরিবেশ না থাকার কারণ দেখিয়ে চিকিৎকরা স্থায়ীভাবে আবাসিক কোয়ার্টারে কেউ থাকেন না। ডিউটি ভাগাভাগি করে তারা হাসপাতালে কাজ চালান বাইরে বসবাস করে। ২০১১ সালে ফুলছড়ি উপজেলা স্বাস্থ্য কমপ্লেক্সটি ৩১ শয্যা হতে ৫০ শয্যায় উন্নীত হলেও এখনও কাগজে কলমে ৩১ শয্যার জনবল দিয়ে হাসপাতালটি ধুঁকে ধুঁকে চলছে। কিন্তু সেই জনবলও নেই এখানে। ৯ জন চিকিৎসকের স্থলে মাত্র ৪ জন কর্মরত। আবাসিক মেডিকেল অফিসার, গাইনি অ্যান্ড অবস, মেডিসিন, সার্জারি ও এনেসথেসিয়া কনসালটেন্টসহ ৫টি বিশেষজ্ঞ চিকিৎসকের পদ শূন্য রয়েছে। শুধু তাই নয়, আবাসিক মেডিকেল অফিসারের পদটিও দীর্ঘদিন থেকে শূন্য। 
ডাক্তার সালেহীন কাদেরী নামে একজন মেডিকেল অফিসার ২০০৬ সালের ৬ ফেব্রুয়ারি থেকে অননুমোদিতভাবে কর্মস্থলে অনুপস্থিত থাকলেও দৃশ্যত তার বিরুদ্ধে কোনো পদক্ষেপ নেয়া হয়নি। উপসহকারী কমিউনিটি মেডিকেল অফিসারের দুটি ও মেডিকেল টেকনোলজিস্ট (ডেন্টাল) পদগুলো শূন্য রয়েছে। মেডিকেল টেকনোলজিস্ট (ল্যাব) পদে একজন কর্মরত থাকলেও অপর দু’জনকে ডেপুটেশনে সাঘাটা উপজেলা স্বাস্থ্য কমপ্লেক্সে পাঠানো হয়েছে। সহকারী স্বাস্থ্য পরিদর্শক এবং পরিসংখ্যান পদও শূন্য। অফিস সহকারী কাম-কম্পিউটার অপারেটরের ৩টি পদের মধ্যে ২টি পদ শূন্য রয়েছে। ফার্মাসিস্ট এবং স্টোরকিপারেরও ২টি পদ দীর্ঘদিন থেকে ফাঁকা রয়েছে। জুনিয়র মেকানিককে দেয়া হয়েছে ফার্মাসিস্ট এবং একজন স্বাস্থ্য সহকারীকে দেয়া হয়েছে স্টোরকিপারের দায়িত্ব। ওয়ার্ড বয়ের পদটিও ফাঁকা। হাসপাতালে স্বাভাবিক কার্যক্রম চালানোর জন্য একজন এমএলএসএসকে দিয়ে টিকিট কাউন্টারে এবং একজন হারবাল এসিসট্যান্ট ও একজন এমএলএসএসকে দিয়ে করানো হচ্ছে ওয়ার্ড বয়ের কাজ। পরিচ্ছন্ন কর্মীর ৫টি পদের মধ্যে মাত্র একজনকে দিয়ে হাসপাতালের পরিষ্কার পরিচ্ছন্নতার কাজ চালানো হচ্ছে। 
উপজেলা স্বাস্থ্য ও পরিবার পরিকল্পনা কর্মকর্তা ডা. মো. রফিকুজ্জামান জানান, হাসপাতালে জনবল চেয়ে ঊর্ধ্বতন কর্তৃপক্ষের কাছে একাধিকবার চিঠি দেয়া হয়েছে। কিন্তু জনবল সংকটের সমাধান হচ্ছে না। এরপরও হাসপাতালের স্বাস্থ্যসেবা কার্যক্রম চালিয়ে যাওয়ার সাধ্যমতো চেষ্টা চালিয়ে যাওয়া হচ্ছে।
",21/9/2020,country-news
সাদুল্যাপুরের ইউএনওকে ৭২ ঘণ্টার মধ্যে অপসারণ দাবি,"গাইবান্ধার সাদুল্যাপুর উপজেলা নির্বাহী কর্মকর্তা নবীনেওয়াজকে ৭২ ঘণ্টার মধ্যে অপসারণের দাবি জানানো হয়েছে। ৮ সেপ্টেম্বর আন্তর্জাতিক সাক্ষরতা দিবসে রচনা প্রতিযোগিতায় ছাত্রশিবির নেতার হাতে পুরস্কার তুলে দেয়ার অভিযোগ এনে তাকে অপসারণের দাবি উঠে।



বৃহস্পতিবার দুপুরে আওয়ামী লীগের স্থানীয় সহযোগী সংগঠনের উদ্যোগে এক বিক্ষোভ মিছিল ও প্রতিবাদ সভায় এ দাবি জানানো হয়। দাবি পূরণ না হলে আরও বৃহত্তর আন্দোলনের হুমকি দেয়া হয়। অভিযোগে জানা গেছে, ২০১৪ সালের ৫ জানুয়ারির জাতীয় সংসদ নির্বাচনকে কেন্দ্র করে বিএনপি-জামায়াতের নাশকতার সময় প্রধানমন্ত্রী শেখ হাসিনার জন্য কবর খুঁড়ে রাখা নাশকতা মামলার আসামি ছাত্রশিবির নেতা মাইদুল ইসলামের হাতে আন্তর্জাতিক সাক্ষরতা দিবসে রচনা প্রতিযোগিতার বিজয়ী হিসেবে ইউএনও নবীনেওয়াজ বই পুরস্কার তুলে দেন। ইউএনও নবীনেওয়াজের এমন কর্মকাণ্ডের প্রতিবাদে বৃহস্পতিবার দুপুরে সাদুল্যাপুর উপজেলা শহরে বিক্ষোভ মিছিল বের করে স্থানীয় আওয়ামী লীগের অঙ্গ সংগঠনগুলো। বিক্ষোভ মিছিলটি ইউএনও অফিস চত্বরসহ শহরের প্রধান সড়কগুলো ঘুরে শহীদ মিনার এসে প্রতিবাদ সভায় মিলিত হয়। সেখানে এক প্রতিবাদ সভায় বক্তব্য রাখেন- উপজেলা যুবলীগের সহ-সভাপতি আব্দুল খালেক আকন্দ, উপজেলা ছাত্রলীগের সাধারণ সম্পাদক শরিফুল ইসলাম রিপন, উপজেলা স্বেচ্ছাসেবক লীগের আহবায়ক এরশাফুল কবির আরিফ ও উপজেলা মৎস্যজীবী লীগের সাধারণ সম্পাদক আশরাফ আলী সরকার।বক্তারা সবাই আগামী ৭২ ঘণ্টার মধ্যে উপজেলা নির্বাহী কর্মকর্তা নবীনেওয়াজকে এখান থেকে অপসারণের দাবি জানান।এ ব্যাপারে উপজেলা চেয়ারম্যান এবং উপজেলা আওয়ামী লীগ সভাপতি সাহরিয়া খান বিপ্লব বলেন, তার প্রতিপক্ষ একটি গ্রুপ ষড়যন্ত্রের অংশ হিসেবে অঙ্গ সংগঠনের কিছু নেতাকর্মীকে দিয়ে এ প্রতিবাদ সভার আয়োজন করে। এর সঙ্গে আওয়ামী লীগের কোনো সম্পর্ক নেই। নবীনেওয়াজ এলাকার উন্নয়নে উপজেলা পরিষদকে বিভিন্নভাবে সহযোগিতা করে কাজ করছিলেন। এ উন্নয়ন ব্যাহত করার উদ্দেশ্যে ষড়যন্ত্রমূলকভাবে এ প্রতিবাদ সভা করা হয়েছে। তিনি বলেন, সাবেক শিবির নেতা মাস্কসহ এমনভাবে মুখ ঢেকে এসেছিল তাকে চিনতে পারা যায়নি। তাই এ ধরনের ঘটনা ঘটেছে।এ ব্যাপারে ইউএনও নবীনেওয়াজ জানান, ওই ছেলেকে তিনি চেনেন না। তার সম্পর্কে কোনো ধারণাও নেই। কাজেই তাকে দোষারোপ করা ঠিক নয়।",21/9/2020,country-news
"দুই মোটরসাইকেলের সংঘর্ষে প্রাণ গেল বাবার, ছেলে আহত","গাইবান্ধার গোবিন্দগঞ্জ উপজেলায় দুই মোটরসাইকেলের সংর্ঘষে বাবা সামসুল আলম (৫৮) নিহত ও ছেলে আমিরুল ইসলাম গুরুতর আহত হয়েছেন।



মঙ্গলবার দুপুরে উপজেলার দরবস্ত ইউনিয়নের কোমরপুর বাজার এলাকায় এ দুর্ঘটনা ঘটে। নিহত সামসুল আলম পাশ্ববর্তী তালুককানুপুর ইউনিয়নের চন্ডিপুর গ্রামের জহির উদ্দীনের ছেলে। স্থানীয়রা জানান, মঙ্গলবার দুপুরে পারিবারিক কাজে সামসুল আলম ও তার ছেলে আমিরুল ইসলাম মোটরসাইকেলযোগে পলাশবাড়ি উপজেলা সদরের দিকে যাচ্ছিলেন। তারা ঢাকা-রংপুর মহাসড়কের কোমরপুর বাজার এলাকায় পৌঁছলে বিপরীত দিক থেকে আসা অপর একটি মোটরসাইকেলের সঙ্গে সংঘর্ষ হয়।এতে পিতা-পুত্র দুজনই গুরুতর আহত হন। স্থানীয়রা তাদের উদ্ধার করে গোবিন্দগঞ্জ উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক বাবা সামসুল আলমকে মৃত ঘোষণা করেন। ছেলে আমিরুল ইসলাম এখন হাসপাতালে চিকিৎসাধীন।
",21/9/2020,country-news
গাইবান্ধায় চেয়ারম্যানের বিরুদ্ধে হতদরিদ্র নারীদের অভিযোগ,"গাইবান্ধা সদর উপজেলার কুপতলা ইউনিয়নের চেয়ারম্যান আব্দুর রাজ্জাকের বিরুদ্ধে রাস্তার মাটি কাটার কাজ, ঘর দেয়া ও মাতৃভাতার নামে হতদরিদ্রদের কাছ থেকে অবৈধভাবে টাকা আদায়সহ তার নানা অনিয়ম-দুর্নীতির অভিযোগ উঠেছে।



চেয়ারম্যানকে দেয়া অর্থ ফেরতসহ ঘটনার প্রতিকার জানিয়ে হতদরিদ্ররা জেলা প্রশাসক, সদর উপজেলা নির্বাহী অফিসার বরাবর লিখিত অভিযোগ করেছেন। মঙ্গলবার গাইবান্ধা প্রেস ক্লাবের সাংবাদিকদের কাছে এসে দরিদ্র অসহায় নারীরা সংশ্লিষ্ট দফতরে দেয়া লিখিত আবেদনসহ অভিযোগের বিস্তারিত বিবরণ তুলে ধরেন। ওই ইউনিয়নের ৪নং ওয়ার্ডের স্কুলের বাজার ও ডাকুয়ারকুটি গ্রামের মৃত বাচ্চুর স্ত্রী আনোয়ারা বেওয়া, মৃত রফিকের স্ত্রী লাখি বেওয়া, মৃত ওয়াহেদের স্ত্রী করিমন বেওয়া ও বজলার রহমানের স্ত্রী ছবি বেগম লিখিত অভিযোগে উল্লেখ করেন- কুপতলা ইউনিয়নের চেয়ারম্যান আব্দুর রাজ্জাক হতদরিদ্রদের কাছ থেকে ২০১৭ সালে ৫ বছর মেয়াদি রাস্তায় মাটি কাটার কাজ দেয়ার কথা বলে ২ লাখ ২০ হাজার টাকা হাতিয়ে নেন। এরপর তাদের কাজ না দিয়ে নানা রকমের টালবাহানা করে আসছিলেন।একপর্যায়ে ২০১৯ সালে ওই সব গৃহহীন দরিদ্র অসহায় দুস্থ নারীদের পুনর্বাসনের লক্ষ্যে আধাপাকা ঘর ও মাতৃভাতার কার্ড দেয়ার কথা বলে প্রত্যেকের কাছ থেকে আরও সাড়ে ৭ হাজার টাকা করে মোট ৩ লাখ টাকা প্রতারণার মাধ্যমে আত্মসাৎ করেন। এ ব্যাপারে তারা চেয়ারম্যানের কাছে একাধিকবার মাটি কাটার কাজ, আধাপাকা ঘর নির্মাণ ও মাতৃভাতার কার্ড চাইতে গেলে চেয়ারম্যান তাদের কথায় কোনো কর্ণপাত না করে নানা ধরনের হয়রানি করে আসছেন। ফলে ওই সব অসহায় পরিবারগুলো মাটির কাজ, নতুন ঘর ও মাতৃভাতা কোনো কিছুই না পেয়ে মানবেতর জীবনযাপন করে আসছেন। এ ব্যাপারে কুপতলা ইউনিয়নের চেয়ারম্যান আব্দুর রাজ্জাক জানান, বিভিন্ন সময়ে ওই নারীরা অন্যায় আবদার নিয়ে তার কাছে আসেন। কিন্তু তাদের সেই অন্যায় দাবি পূরণ করতে না পারায় তারা এখন অভিযোগ করছেন। তাদের অভিযোগ সম্পূর্ণ মিথ্যা ও উদ্দেশ্যমূলক। কারও দ্বারা প্ররোচিত হয়ে তারা এ অভিযোগ আনতে পারেন।",21/9/2020,country-news
শ্বাসরোধে স্ত্রীকে হত্যার পর তারই ওড়নায় স্বামীর আত্মহত্যা,"গাইবান্ধার সাঘাটা উপজেলায় স্ত্রী রুমি বেগমকে (২৮) শ্বাসরোধে হত্যা করেন স্বামী জামিরুল ইসলাম (৩২)। পরে ঘরের আড়ার সঙ্গে স্ত্রীর ওড়না গলায় পেঁচিয়ে আত্মহত্যা করেছেন স্বামী। রোববার রাতে উপজেলার মুক্তিনগর ইউনিয়নের খামার ধনারুহা গ্রামে এ ঘটনা ঘটে।



জামিরুল ইসলাম ওই গ্রামের নান্দু মিয়ার ছেলে। তিনি পেশায় কাঠমিস্ত্রি ছিলেন।প্রায় ১১ বছর আগে জামিরুল ইসলাম ও রুমি বেগমের বিয়ে হয়। তাদের ঘরে ইমন (৯) ও ইয়াছিন (২) নামে দুই সন্তান রয়েছে।বাড়ির লোকজন জানান, জামিরুল ও তার স্ত্রীর মধ্যে পারিবারিক কোনো সমস্যা ছিল না। তাদের সুখের সংসার ছিল। রোববার সকালে জামিরুল ইসলাম স্ত্রী ও সন্তানদের নিয়ে পার্শ্ববর্তী সদর উপজেলার বোয়ালী গ্রামে তার ভাগ্নির বিয়েতে যায়। পরে রাত ৯টার দিকে তারা বাড়িতে আসেন। রাতে খাবার খেয়ে স্বাভাবিকভাবে তারা ঘরে ঘুমাতে যান।সোমবার সকালে ওই ঘর থেকে তাদের ছেলের কান্না শুনে বাড়ির লোকজন দরজা ধাক্কাধাক্কি করলে জামিরুলের বড় ছেলে ইমন কাঁদতে কাঁদতে দরজা খুলে দেয়। এ সময় বাড়ির লোকজন ঘরে ঢুকে জামিরুলকে ঝুলন্ত অবস্থায় এবং রুমি বেগমকে মেঝেতে গলায় ওড়না পেঁচানো মৃত অবস্থায় দেখতে পান। খবর পেয়ে দুপুরে সাঘাটা থানা থেকে পুলিশ এসে দুজনের লাশ উদ্ধার করে গাইবান্ধা জেলা সদর হাসপাতালে ময়নাতদন্তের জন্য মর্গে পাঠায়।

জামিরুলের বড় ভাই আমিরুল ইসলাম জানান, প্রায় ২-৩ বছর আগে বাড়ির অদূরে জলাশয়ে মাছ ধরতে গিয়ে বাড়িতে ফেরার পর জামিরুলকে অপ্রকৃতস্থ মনে হচ্ছিল। পরে ফকির ও ওঝাঁদের দিয়ে তার ঝাড়ফুঁকের চিকিৎসা হয়। পরে মাঝে মধ্যেই তাকে উদাসীন হতে দেখা যায়। কখনও কখনও তাকে কোনো এক স্থানে একাকী বসে থাকতে দেখা যেত। 
তিনি আরও জানান, স্থানীয়ভাবে তার বহুবার চিকিৎসা করা হয়েছে। গত শনিবার জামিরুল ও তার দুই ভাই মিলে সিদ্ধান্ত নেয় ভাগ্নির বিয়ের পরদিন সোমবার তাকে নিয়ে মাথার চিকিৎসা করতে রংপুরে যাবে। এর মধ্যেই এ ঘটনা ঘটে। প্রতিবেশীদের ধারণা মানসিক বিপর্যয়ে স্ত্রীকে শ্বাসরোধে হত্যার পর জামিরুল গলায় ফাঁস লাগিয়ে আত্মহত্যা করেন।সাঘাটা থানা পুলিশের ওসি বেলাল হোসেন বলেন, তাদের লাশ উদ্ধার করে ময়নাতদন্তের জন্য মর্গে পাঠানো হয়েছে। শ্বাসরোধে রুমি বেগমের মৃত্যু হয়েছে বলে মনে হয়। এ বিষয়ে তদন্ত চলছে। তদন্ত শেষে বলা যাবে কেন এ ঘটনা ঘটেছে।",21/9/2020,country-news
সুন্দরগঞ্জে বিয়ের প্রলোভনে কিশোরীকে ধর্ষণ,"গাইবান্ধার সুন্দরগঞ্জ উপজেলার কাপাসিয়া ইউনিয়নের দুর্গম চরাঞ্চল ভাটিকাপাসিয়া গ্রামের এক কিশোরীকে বিয়ের প্রলোভন দেখিয়ে ধর্ষণ করার অভিযোগে গত শনিবার রাতে থানায় মামলা হয়েছে।



দীর্ঘদিন থেকে ওই গ্রামের আব্দুল আজিজ মিয়ার ছেলে আনোয়ারুল ইসলাম (৪০) অসহায় কিশোরীকে বিয়ের প্রলোভন দেখিয়ে ধর্ষণ করে আসছিল।শনিবার সকালে কিশোরী বিয়ের দাবি নিয়ে আনোয়ারুলের বাড়িতে অবস্থান নিলে স্থানীয়রা থানায় খবর দেন। পরে ধুবনি তদন্ত কেন্দ্রের এসআই রাজেন্দ্র মোহন চাকি ফোর্স নিয়ে ঘটনাস্থলে উপস্থিত হয়ে ওই কিশোরীকে উদ্ধার এবং ওই বাড়িতে অভিযান চালিয়ে ৩০ পিস ইয়াবা উদ্ধার করে থানায় নিয়ে আসে। এর ফাঁকে লম্পট আনোয়ারুল সটকে পড়ে। জানা গেছে, আনোয়ারুল একজন প্রতারক ও মাদক ব্যবসায়ী। এর আগেও সে দুই মেয়েকে বিয়ের প্রলোভন দেখিয়ে ধর্ষণ করার পর বিয়ে করে তাদের তালাক দিয়েছে। বর্তমানে তার স্ত্রী রয়েছে। উপজেলা পুজা উদযাপন পরিষদের সভাপতি নিমাই ভট্টাচার্য্য জানান, তিনি ঘটনাস্থল পরিদর্শন করেছেন। তিনি বলেন, কিশোরী একজন এতিম। তার মা দুর্গম চরাঞ্চলে একটি চালার মধ্যে মেয়েকে নিয়ে বসবাস করেন। তিনি এ ঘটনায় দৃষ্টান্তমূলক বিচারের দাবি জানিয়েছেন। গত শনিবার রাতে এ নিয়ে নারী শিশু নির্যাতন ও মাদকদ্রব্য নিয়ন্ত্রণ আইনে মামলা হয়েছে। রোববার কিশোরীকে শারীরিক পরীক্ষার জন্য গাইবান্ধা সদর আধুনিক হাসপাতালে ভর্তি করা হয়েছে। থানা পুলিশ পরিদর্শক বুলবুল ইসলাম জানান, আসামি আনোয়ারুলকে গ্রেফতারের চেষ্টা চলছে।
",21/9/2020,country-news
সাদুল্লাহপুরে বিদ্যুৎস্পর্শে অটোবাইকচালক মৃত্যু,"গাইবান্ধার সাদুল্লাহপুর উপজেলায় বিদ্যুৎস্পর্শে হয়ে আবদুল হালিম মিয়া (৩০) নামে এক অটোবাইকচালক নিহত হয়েছেন।



বুধবার রাত সোয়া ১০টার দিকে উপজেলার ফরিদপুর ইউনিয়নের কিশামত অনন্তপুর (খলশেগাড়ী) গ্রামে এ ঘটনা ঘটে। মৃত হালিম মিয়া ওই গ্রামের বাদশা মিয়ার ছেলে।স্বজনরা জানান, হালিম মিয়া পেশায় একজন ব্যাটারিচালিত অটোবাইকচালক। ওই সময় তার ব্যবহৃত গাড়িটি চার্জে দেয়ার জন্য সংযোগ দিচ্ছিলেন। এতে বিদ্যুৎস্পর্শ হোন তিনি।পরে আহতাবস্থায় তাকে উদ্ধার করে সাদুল্লাহপুর উপজেলা স্বাস্থ্য কমপ্লেক্সে নেয়ার পথে হালিম মিয়া মারা যায়।ফরিদপুর ইউনিয়ন পরিষদ (ইউপি) মেম্বর দুলু মিয়া এ ঘটনার সত্যতা নিশ্চিত করেছেন।",21/9/2020,country-news
গাইবান্ধায় পানিতে ডুবে ২ শিশুর মৃত্যু,"গাইবান্ধার সাঘাটা উপজেলায় পানিতে ডুবে দুই শিশুর মৃত্যু হয়েছে। বুধবার সকাল ১০টার দিকে উপজেলার হলদিয়া ইউনিয়নের দীর্ঘলকান্দি গ্রামে এ ঘটনা ঘটে।



নিহত শিশুরা দীর্ঘলকান্দি গ্রামের মৃত নজরুল ইসলামের ছেলে হাসান উল্যা (৫) ও কামালেরপাড়া ইউনিয়নের সুজালপুর গ্রামের শামীম মিয়ার ছেলে সিফাত (৫)।স্থানীয়রা জানান, সিফাত তার নানার বাড়ি দীঘলকান্দি গ্রামে বেড়াতে গিয়ে বুধবার সকালে হাসান উল্যার সঙ্গে খেলতে গিয়ে দুজনেই নিখোঁজ হয়। তাদের পরিবারের লোকজন অনেক খোঁজাখুঁজির এক পর্যায়ে বাড়ির অদূরে ডোবায় দু'জনের পায়ের সেন্ডেল দেখে সন্দেহ হয়। পরে ডোবার ভেতর খোঁজাখুঁজি করে দুজনের লাশ উদ্ধার করে। ",21/9/2020,country-news
ফুলছড়ির ইউএনও করোনায় আক্রান্ত হয়ে আইসোলেশনে,"শুরু থেকে করোনা পরিস্থিতি মোকাবেলায় সক্রিয় ভূমিকা পালনের পর গাইবান্ধার ফুলছড়ি উপজেলা নির্বাহী কর্মকর্তা (ইউএনও) আবু রায়হান দোলন এখন নিজেই করোনাভাইরাসে আক্রান্ত হয়েছেন।



রোববার রাতে তার নমুনা পরীক্ষার রিপোর্ট পজিটিভ আসে। বর্তমানে তিনি নিজ বাসভবনে আইসোলেশনে আছেন। চিকিৎসকের পরামর্শ অনুযায়ী ওষুধ খাচ্ছেন।জানা গেছে, করোনা পরিস্থিতিতে বিদেশ ফেরত ব্যক্তিদের কোয়ারেন্টিন নিশ্চিত, লকডাউন কার্যকর, ভ্রাম্যমাণ আদালতের অভিযান, ত্রাণ কার্যক্রমসহ নানা কার্যক্রমে সরাসরি অংশ নিয়েছেন ফুলছড়ি উপজেলা নির্বাহী কর্মকর্তা আবু রায়হান দোলন। করোনায় সর্বোচ্চ সতর্ক ছিলেন তিনি।বাসায় স্ত্রীসহ দুই শিশুসন্তান ছেলে ও মেয়ে রয়েছে। এ কারণে তিনি সর্বোচ্চ সতর্কতা অবলম্বন করে সরকারি বাসভবনের নিচতলায় একাই থাকতেন। সম্প্রতি তিনি বন্যায় দুর্গত এলাকার তদারকিসহ ত্রাণ বিতরণ কার্যক্রমে সরাসরি উপস্থিত থেকেছেন। গত কয়েক দিন তার করোনা উপসর্গ হিসেবে জ্বর, কাশি, মাথা ব্যথা দেখা দেয়।ইউএনও আবু রায়হান দোলনের সংস্পর্শে আসা স্ত্রী ফারজানা ইয়াসমিনের শরীরে করোনা উপসর্গ রয়েছে। এ কারণে তার পরিবারের সদস্যদের নমুনা দেয়া হবে বলে জানা গেছে।ফুলছড়ি উপজেলা স্বাস্থ্য কর্মকর্তা ডা. রফিকুজ্জামান এ তথ্য নিশ্চিত করে জানান, জ্বরসহ করোনাভাইরাসের অন্যান্য উপসর্গ থাকায় শনিবার ফুলছড়ি উপজেলা নির্বাহী কর্মকর্তার নমুনা সংগ্রহ করে তা পরীক্ষার জন্য রংপুর মেডিকেল কলেজ হাসপাতালে পাঠানো হয়। রোববার তার নমুনা পরীক্ষার রিপোর্ট এলে তাতে করোনা পজিটিভ শনাক্ত হয়।",21/9/2020,country-news
"ব্রিজ ভেঙে ট্রাক খালে, চালক নিহত","গাইবান্ধার ফুলছড়ি উপজেলায় বেইলি ব্রিজ ভেঙে খালে ট্রাকের চাপা পড়ে চালক জাহাঙ্গীর আলম (৪৫) ঘটনাস্থলেই নিহত হয়েছেন। এ ঘটনায় হেলপার তরিকুল ইসলাম আহত হন।



সোমবার সকালে উপজেলার পূর্বছালুয়া এলাকায় কালিরবাজার-বাদিয়াখালী সড়কে এ ঘটনা ঘটে।নিহত জাঙ্গাহীরের বাড়ি রাজবাড়ী জেলার সজলকান্দি গ্রামে এবং আহত তরিকুল ইসলাম নিহত জাহাঙ্গীরের ভাতিজা।পুলিশ ও প্রত্যক্ষদর্শীরা জানান, সোমবার সকালে চট্টগ্রাম থেকে ৭০০ বস্তা সিমেন্টবোঝাই একটি ট্রাক ফুলছড়ি উপজেলা সদর কালিরবাজারের দিকে যাচ্ছিল। ট্রাকটি পূর্বছালুয়ায় (জোড় পলতা) বেইলি ব্রিজটির উপর উঠলে হঠাৎ করেই ব্রিজটির পশ্চিম অংশ ভেঙে পড়ে এবং ট্রাকটি খালে পড়ে উল্টে যায়। খবর পেয়ে ফায়ার সার্ভিসের কর্মীরা গিয়ে আহত ট্রাক হেলপারকে উদ্ধার করে হাসপাতালে পাঠায়। কিন্তু ট্রাকচালক ঘটনাস্থলেই মারা যান। পরে নিহত চালকের লাশ ও আহত হেলপার তরিকুল ইসলামকে উদ্ধার করেন ফায়ার সার্ভিসের কর্মীরা।",21/9/2020,country-news
গাইবান্ধায় মোটরসাইকেলের ধাক্কায় প্রাণ গেল বৃদ্ধের,"গাইবান্ধার গোবিন্দগঞ্জ উপজেলায় মোটরসাইকেলের ধাক্কায় এক বৃদ্ধ নিহত হয়েছেন। নিহতের নাম আনিসুর রহমান মণ্ডল (৭০)।



রোববার সন্ধ্যায় গোবিন্দগঞ্জ-মহিমাগঞ্জ সড়কে শোলাগাড়ী এলাকায় এ দুর্ঘটনা ঘটে।নিহত আনিসুর রহমান উপজেলার উত্তর শোলাগাড়ী গ্রামের নজিবুর রহমানের ছেলে।জানা যায়, বৃদ্ধ আনিসুর সন্ধ্যায় গোবিন্দগঞ্জ-মহিমাগঞ্জ সড়ক পার হওয়ার সময় দ্রুতগতির একটি মোটরসাইকেল নিয়ন্ত্রণ হারিয়ে তাকে ধাক্কা দেয়।তাকে উদ্ধার করে উপজেলা স্বাস্থ্য কমপ্লেক্সে নিলে দায়িত্বরত চিকিৎসক মৃত ঘোষণা করেন।গোবিন্দগঞ্জ উপজেলা স্বাস্থ্য কর্মকর্তা ডা. মজিদুল এ তথ্য নিশ্চিত করেছেন।",21/9/2020,country-news
সাঘাটায় যমুনা নদীর ভাঙনে সহস্রাধিক বসতবাড়ি বিলীন,"যমুনা নদীর অব্যাহত ভাঙনে সাঘাটা উপজেলার বিভিন্ন এলাকায় ব্যাপক ভাঙন শুরু হয়েছে। গত এক মাসে নদী ভাঙনের কারণে হলদিয়া ইউনিয়নে উত্তর দীঘলকান্দি ও সাঘাটা ইউনিয়নের সাতালিয়া আশ্রয়ণ কেন্দ্র ২টিসহ সহস্রাধিক ঘরবাড়ি নদীগর্ভে বিলীন হয়েছে।



গৃহহারা পরিবার বাড়ি-ঘর হারিয়ে অর্থাভাবে চরম দুর্দশার মধ্যে দিন কাটাচ্ছে।যমুনা নদীর প্রবল স্রোতে এক মাস ধরে সাঘাটার বিভিন্ন স্থানে ব্যাপক ভাঙন চলছে। ইতোমধ্যে পাতিলাবাড়ি, গাড়ামারা, সিপি গাড়ামারা, কানাইপাড়া, নলছিয়া, কালুরপাড়া, কুমারপাড়া, দীঘলকান্দি, হাটবাড়ি, মুন্সির হাট, গোবিন্দি, উত্তর সাথালিয়া, দক্ষিণ সাথালিয়া, চিনিরপটলসহ বিভিন্ন পয়েন্টে ব্যাপক ভাঙন অব্যাহত রয়েছে। এর ফলে হলদিয়া ইউনিয়নের দীঘলকান্দি ও সাঘাটা ইউনিয়নের উত্তর সাথালিয়া গ্রামের ২টি আশ্রয়ণ কেন্দ্রসহ প্রায় এক হাজার পরিবারের বাড়িঘর নদীগর্ভে বিলীন হয়ে গেছে।হলদিয়া নলছিয়া গ্রামের আফছার আলী জানান, ভাঙনের কারণে আমার বাড়িটি ইতোমধ্যে ৪ বার সরানো হয়েছে। আবারও নদী ভাঙনের শিকার হলাম।সাঘাটা ইউপি চেয়ারম্যান মোশারফ হোসেন সুইট জানান, এবার যমুনা নদী ভাঙনে উত্তর সাথালিয়া আশ্রয়ণ কেন্দ্রসহ বিভিন্ন গ্রামের প্রায় ৪শ’ পরিবারের ঘরবাড়ি বসতভিটা নদীগর্ভে বিলীন হয়ে গেছে।হলদিয়া ইউপি চেয়ারম্যান ইয়াকুব আলী প্রধান জানান, বন্যা শুরু হওয়ার পর থেকে এ ইউনিয়নের বিভিন্ন পয়েন্টে ভাঙন শুরু হয়। এখনও সেই ভাঙন অব্যাহত রয়েছে।",21/9/2020,country-news
বন্যার্তদের ত্রাণ সরকার দলীয় নেতাকর্মীদের পেটে: রিজভী,"বিএনপির সিনিয়র যুগ্ম মহাসচিব রুহুল কবির রিজভী বলেছেন, সরকারি ত্রাণ সামগ্রী লুটপাট করা হয়েছে। সরকার দলীয় নেতাকর্মীদের পকেটে ত্রাণ সামগ্রী চলে গেছে। এমনকি প্রধানমন্ত্রীর বিশেষ অনুদানের টাকা নেতাকর্মীরা নামে বেনামে আত্মসাৎ করেছে। তিনি জনগণকে এ সরকার সম্পর্কে সতর্ক থাকার আহবান জানান।



বুধবার সুন্দরগঞ্জ উপজেলার বেলকা এমসি উচ্চ মাঠে বন্যার্তদের ত্রাণ বিতরণকালে এক সমাবেশে রুহুল কবির রিজভী এসব কথা বলেন।রিজভী বলেন, বন্যার কারণে মানুষ এখন নিদারুণ কষ্টে রয়েছে। সরকার সঠিকভাবে তাদের দায়িত্ব পালন করছে না। বিএনপি ক্ষমতায় না থাকলেও সরকারের নির্যাতন নিপীড়নের মধ্যেও দুস্থ অসহায় মানুষের পাশে রয়েছে।তিনি বলেন, করোনায় প্রতিদিন হাজার হাজার রোগী আক্রান্ত হচ্ছে। সঠিক চিকিৎসার অভাবে তাদের অনেকেই মারা যাচ্ছে। সরকার করোনা মোকাবেলায় সম্পূর্ণ ব্যর্থ।গাইবান্ধা জেলা বিএনপির সভাপতি ডা. অধ্যাপক মইনুল হাসান সাদিকের সভাপতিত্বে ওই সমাবেশে অন্যান্যদের মধ্যে বক্তব্য রাখেন দলের রংপুর বিভাগীয় সহ-সাংগঠনিক সম্পাদক আব্দুল খালেক, সহ-স্বাস্থ্য বিষয়ক সম্পাদক ডা. রফিকুল ইসলাম, কেন্দ্রীয় সদস্য অধ্যাপক আমিনুল ইসলাম, জেলা বিএনপির সাধারণ সম্পাদক মাহামুদুন্নবী টিটুল, সহ-সভাপতি শহীদুজ্জামান শহীদ, সুন্দরগঞ্জ উপজেলা বিএনপির সভাপতি মাজহারুল ইসলাম প্রমুখ।সমাবেশ শেষে ৫০০ দুস্থ বন্যার্তদের মধ্যে ত্রাণ হিসেবে চাল ও আলু বিতরণ করা হয়।এ উপলক্ষে ওই স্কুল মাঠে দিনব্যাপী অস্থায়ী এক চিকিৎসা ক্যাম্প স্থাপন করা হয়। এতে দেড় শতাধিক রোগীর চিকিৎসা ব্যবস্থাপত্র এবং বিনামূল্যে ওষুধ বিতরণ করা হয়।",21/9/2020,country-news
"প্রসূতির রাস্তায় সস্তান প্রসব, অভিযুক্ত পরিদর্শিকা সেলিনা আক্তারকে প্রত্যাহার","গাইবান্ধায় মা ও শিশুকল্যাণ কেন্দ্রে ঠাঁই না পেয়ে রাস্তায় সন্তান প্রসবের ঘটনায় অভিযুক্ত পরিবার কল্যাণ পরিদর্শিকা সেলিনা আক্তারকে প্রত্যাহার করা হয়েছে।



 গত ১১ আগস্ট মঙ্গলবার গভীর রাতে মা ও শিশুকল্যাণ কেন্দ্র থেকে বিতাড়িত হয়ে শহরের ডিবি রোডে সন্তান প্রসব করেন জেমি বেগম নামে এক প্রসূতি। পরে পুলিশের সহযোগিতায় অসুস্থ অবস্থায় মা ও শিশুকে জেলা সদর হাসপাতালে ভর্তি করা হয়। ভুক্তভোগীর স্বজনরা জানান, সাঘাটা উপজেলার বোনারপাড়ার গৃহবধূ জেমি বেগম প্রসব বেদনা নিয়ে সিনএনজিযোগে মা ও শিশুকল্যাণ কেন্দ্রে আসেন। সেখানে কর্তব্যরত ডাক্তার উপস্থিত না থাকায় কেন্দ্রের পরিবার কল্যাণ পরিদর্শিকা সেলিনা আক্তার প্রসূতিকে ভর্তি না করিয়ে তাদের অন্যত্র যেতে বলেন। নিরুপায় প্রসূতির স্বজরা কাকুতি-মিনতি করতে থাকলে কেন্দ্রে থাকা পরিদর্শিকাসহ স্বাস্থ্যকর্মী ও আয়ারা প্রসূতিসহ তার স্বজনদের মারধর করে তাড়িয়ে দেয়। পরে বিতাড়িত হওয়ার পর প্রসূতি জেমি বেগমের প্রসব বেদনা তীব্র আকার ধারণ করলে জেলা শহরের ডিবি রোডের পরিত্যক্ত একটি ঘরে মেয়েসন্তান প্রসব করেন ওই প্রসূতি। পরে পুলিশের সহযোগিতায় অসুস্থ অবস্থায় মা ও শিশুকে গাইবান্ধা সদর হাসপাতালে ভর্তি করানো হয়। বিষয়টি তদন্তে ১২ আগস্ট বুধবার বিকালে পরিবার পরিকল্পনা বিভাগের মহাপরিচালকের পক্ষ থেকে রংপুর বিভাগীয় পরিবার পরিকল্পনা পরিচালক মাহবুব হোসেনকে প্রধান করে তিন সদস্যর একটি কমিটি গঠন করা হয়। কমিটির অন্য সদস্যরা হলেন- জেলা পরিবার পরিকল্পনা বিভাগের উপ-পরিচালক সাইফুল ইসলাম ও সহকারী উপ-পরিচালক ডা. ফারুক আজম। এছাড়া জেলা পরিবার পরিকল্পনা বিভাগের উপ-পরিচালক সাইফুল ইসলামের পক্ষ থেকে সহকারী উপ-পরিচালক ডা. ফারুক আজমকে প্রধান করে আরও একটি তিন সদস্যবিশিষ্ট কমিঠি গঠন করা হয়। কমিটির অপর সদস্যরা হলেন- সদর উপজেলা পরিবার পরিকল্পনা কর্মকর্তা মাহবুবা খাতুন ও ফুলছড়ি উপজেলা পরিবার পরিকল্পনা কর্মকর্তা ডা. রেদওয়ান ইসলাম। পৃথক দুটি কমিটি ২ দিনের মধ্যে তদন্ত সম্পন্ন করে প্রতিবেদন দাখিল করে। পরিবার পরিকল্পনা বিভাগের উপ-পরিচালক মো. সাইফুল ইসলাম সোমবার দুপুরে জানান, ওই সময় দায়িত্বরত পরিবার কল্যাণ পরিদর্শিকা সেলিনা আক্তার, আয়া জিথি বেগম ও নৈশপ্রহরী মোফাজ্জল হোসেনের বিরুদ্ধে তদন্ত করে প্রতিবেদন ঊর্ধ্বতন কর্তৃপক্ষের কাছে পাঠানো হয়েছে। তারা পরবর্তীতে প্রয়োজনীয় ব্যবস্থা গ্রহণ করবেন। ইতোমধ্যে অভিযুক্ত পরিবার কল্যাণ পরিদর্শিকা সেলিনা আক্তারকে সদর উপজেলার খোলাহাটি ইউনিয়ন স্বাস্থ্য কেন্দ্রে বদলি করা হয়েছে। তবে বিভাগীয় ব্যবস্থা না নিয়ে শুধুমাত্র বদলি করায় স্থানীয় বিভিন্ন মহলে ক্ষোভের সৃষ্টি হয়েছে। চলছে বিভিন্ন রাজনৈতিক ও সামাজিক সংগঠনের সভা সমাবেশ ও মানববন্ধন। উল্লেখ্য, এর আগেও গত ৬ এপ্রিল সদর উপজেলার লক্ষীপুর ইউনিয়নের গোবিন্দপুর গ্রামের প্রসূতি মিষ্টি আকতারকে মা ও শিশুকল্যাণ কেন্দ্র থেকে তাড়িয়ে দেন কেন্দ্রের সিনিয়র স্বাস্থ্যকর্মী তৌহিদা বেগম। পরে এই প্রসূতি কেন্দ্রের কয়েকশ' গজ দূরেই অটোরিকশায় সন্তান প্রসব করেন।",21/9/2020,country-news
গাইবান্ধায় হত্যার ৯ বছর পর গৃহবধূ উদ্ধার!,"কথিত হত্যা ও লাশ গুমের ঘটনা প্রচার করে আত্মগোপনে থাকা রৌশন আরা বেগম রিক্তা নামে এক গৃহবধূকে ৯ বছর পর জীবিত অবস্থায় উদ্ধার করা হয়েছে।



গোপন সংবাদের ভিত্তিতে গাইবান্ধা সদর থানা পুলিশ বৃহস্পতিবার গভীর রাতে রংপুর জেলার কামালকাছনা শালবন এলাকা থেকে তাকে উদ্ধার করে। থানা সূত্রে জানা গেছে, গাইবান্ধা সদর উপজেলার পশ্চিম কুপতলা গ্রামের রফিকুল ইসলামের সঙ্গে বিয়ে হয় একই এলাকার রৌশন আরা বেগম রিক্তার। বিয়ের কিছুদিন পর থেকেই যৌতুকের জন্য রিক্তার ওপর অত্যাচার করতে থাকে শ্বশুরবাড়ির লোকেরা। এ অবস্থায় ২০১১ সালের ২২ জুলাই নিখোঁজ হন রিক্তা।এ ঘটনায় রিক্তার স্বামী ও তার সহযোগীরা রিক্তাতে হত্যা করে লাশ গুম করেছে বলে গাইবান্ধা সদর থানায় মামলা করেন রিক্তার বড় বোন মোছা. মুক্তা বেগম। মামলায় আসামি করা হয় রিক্তার স্বামী রফিকুল ইসলামসহ ৪ জনকে। মামলায় উল্লেখ করা হয়, রিক্তার স্বামী যৌতুকের জন্য রিক্তাকে নির্যাতন করত। নির্যাতনের একপর্যায়ে তাকে হত্যা করে লাশ গুম করেছে রিক্তার স্বামী রফিকুল ইসলাম। এ অভিযোগের পরিপ্রেক্ষিতে দীর্ঘদিন কারাবরণ করতে হয় রিক্তার স্বামীসহ অন্য আসামিদের। রিক্তার স্বামী কিছুদিন আগে গাইবান্ধা সদর থানায় এসে জানান মিথ্যা অভিযোগে তাদের হয়রানি করা হচ্ছে। প্রকৃতপক্ষে রিক্তা রংপুরের কোনো এক স্থানে আত্মগোপন করে আছেন।এ তথ্যের ভিত্তিতে পুলিশ রিক্তার খোঁজ করতে থাকে। একপর্যায়ে গত বৃহস্পতিবার রাতে রংপুরের শালবন এলাকা থেকে কথিত মৃত রিক্তাকে উদ্ধার করে পুলিশ।রিক্তার বরাত দিয়ে গাইবান্ধা সদর থানার ওসি খান মো. শাহরিয়ার জানান, স্বামীর অত্যাচারে অতিষ্ঠ হয়ে তিনি এতদিন ঢাকা, ময়মনসিংহ, রাজশাহী, রংপুরসহ দেশের বিভিন্ন এলাকায় ঘুরে বেড়িয়েছেন এবং আল্লাহর পথে কাজ করেছেন বলে জানিয়েছেন। তবে সন্দেহ করা হচ্ছে- তিনি জঙ্গিবাদী কর্মকাণ্ডে সম্পৃক্ততা থাকতে পারেন।রৌশন আরা বেগম রিক্তা বলেন, বিভিন্ন কারণে তিনি কাউকে কিছু না জানিয়ে হঠাৎ আত্মগোপন করেন। বিভিন্ন বিষয়ে প্রশ্ন করা হলে তিনি কোনো জবাব দেননি। আটক রৌশন আরা বেগম বর্তমানে গাইবান্ধা সদর থানায় পুলিশ হেফাজতে রয়েছেন। এদিকে তার স্বামী রফিকুল ইসলাম জানান, তাদের বিরুদ্ধে মিথ্যা মামলা দায়ের করে হয়রানি করার অভিযোগে মামলার বাদী ও পলাতক স্ত্রীর বিরুদ্ধে মামলা দায়ের করার প্রস্তুতি নিচ্ছেন তারা।",21/9/2020,country-news
অনুদান পেলেন গাইবান্ধার ৪৫ জন ক্রীড়াবিদ,"করোনাভাইরাসের কারণে ক্ষতিগ্রস্ত গাইবান্ধার খেলোয়াড়, প্রশিক্ষক, ক্রীড়া সংগঠক ও ক্রীড়া সংশ্লিষ্ট ৪৫ জনকে আর্থিক অনুদান প্রদান করা হয়েছে। বৃহস্পতিবার গাইবান্ধা জেলা প্রশাসনের সম্মেলন কক্ষে এক অনুষ্ঠানে এ অনুদান প্রদান করা হয়।



জেলা প্রশাসন ও জেলা ক্রীড়া সংস্থার আয়োজনে জাতীয় ক্রীড়া পরিষদ প্রদত্ত ওই অনুদান প্রদান অনুষ্ঠানে প্রধান অতিথি ছিলেন জেলা প্রশাসক মো. আবদুল মতিন।অতিরিক্ত জেলা প্রশাসক (সার্বিক) মো. আলমগীর কবিরের সভাপতিত্বে অনুষ্ঠানে বক্তব্য রাখেন- বিশেষ অতিথি জেলা ক্রীড়া সংস্থার সাধারণ সম্পাদক পৌর মেয়র অ্যাডভোকেট শাহ মাসুদ জাহাঙ্গীর কবীর মিলন।অন্যদের মধ্যে উপস্থিত ছিলেন- জেলা আওয়ামী লীগের ভারপ্রাপ্ত সভাপতি ফরহাদ আব্দুল্যাহ হারুন বাবলু, জেলা ক্রীড়া সংস্থার কোষাধ্যক্ষ ওয়াহিদ মুরাদ লিমন, সদস্য মো. সিরাজুল ইসলাম, জেলা ফুটবল অ্যাসোসিয়েশনের সভাপতি গোলাম মারুফ মনা প্রমুখ।অনুষ্ঠানে করোনার কারণে ৪৫ জন ক্ষতিগ্রস্ত খেলোয়াড়, প্রশিক্ষক, ক্রীড়া সংগঠক ও ক্রীড়া সংশ্লিষ্টদের ৭ হাজার টাকা করে অনুদান প্রদান করা হয়।",21/9/2020,country-news
একাদশ শ্রেণিতে ভর্তি ফি-বেতন মওকুফ দাবি,"করোনাকালে একাদশ শ্রেণির শিক্ষার্থীদের ভর্তি-ফি মওকুফ, পর্যাপ্ত আয়োজন ছাড়া অনলাইন ক্লাস বাতিলসহ ৫ দফা দাবিতে কয়েকটি পথসভা করেছে সমাজতান্ত্রিক ছাত্রফ্রন্ট গাইবান্ধা জেলা শাখা। বৃহস্পতিবার দুপুরে জেলা শহরের বিভিন্ন মোড়ে এসব পথসভা অনুষ্ঠিত হয়।



পথসভাগুলোতে সভাপতিত্ব করেন সংগঠনের জেলা সভাপতি পরমানন্দ দাস। সভায় বক্তব্য রাখেন সংগঠনের জেলা সহ-সভাপতি মাহবুব আলম মিলন, সাধারণ সম্পাদক রাহেলা সিদ্দিকা, অর্থ সম্পাদক মাছুদা আক্তার, কলি রানী বর্মণ, উম্মে নিলুফা তিন্নি প্রমুখ।বক্তারা করোনার এ দুর্যোগে শিক্ষার্থীদের মেস ভাড়া মওকুফে রাষ্ট্রীয় বরাদ্দ, অসচ্ছল শিক্ষার্থীদের তালিকা তৈরি করে সরকারের পক্ষ থেকে এবং স্কুল-কলেজ বিশ্ববিদ্যালয়ের কর্তৃপক্ষের উদ্যোগে তাদের এককালীন আর্থিক সহযোগিতা প্রদান, একাদশ শ্রেণির শিক্ষার্থীদের ভর্তি-ফি ও শিক্ষার্থীদের এক বছরের বেতন-ফি মওকুফের দাবি জানান।এছাড়া পর্যাপ্ত আয়োজন ছাড়া শিক্ষার্থীদের অনলাইন ক্লাস বাতিল, ডিজিটাল নিরাপত্তা আইন-২০১৮ বাতিল, গাইবান্ধা জেলায় করোনা ল্যাব স্থাপন, বিনামূল্যে চিকিৎসাসেবা নিশ্চিতসহ সব ধরনের রাষ্ট্রায়ত্ত সেবাসমূহ নিশ্চিত করারও দাবি জানান বক্তারা।",21/9/2020,country-news
হাসপাতালে ভর্তি না করায় অটোরিকশায় সন্তান প্রসব,"গাইবান্ধায় মা ও শিশু কল্যাণ কেন্দ্রে মঙ্গলবার গভীর রাতে জেমি বেগম নামে এক প্রসূতিকে ভর্তি না করায় ডিবি রোডে অটোরিকশার মধ্যে সন্তান প্রসব করেছেন তিনি। পরে তাকে পার্শ্ববর্তী একটি পরিত্যক্ত ঘরে নেয়া হয়। এ সময় ৯৯৯ নম্বরে জরুরি ফোনে খবর পেয়ে গাইবান্ধা সদর থানা পুলিশ অসুস্থ অবস্থায় প্রসূতি মা ও নবজাতককে উদ্ধার করে জেলা সদর হাসপাতালে ভর্তি করে।



জানা গেছে, মঙ্গলবার রাতে সাঘাটা উপজেলার বোনারপাড়ার গৃহবধূ জেমি বেগম প্রসব বেদনা নিয়ে সিনএনজি অটোরিকশা করে গাইবান্ধা মা ও শিশু কল্যাণ কেন্দ্রে ভর্তি হতে আসেন। সেখানে কর্তব্যরত চিকিৎসক উপস্থিত না থাকায় কেন্দ্র পরিদর্শক সেলিনা আক্তার প্রসূতিকে ভর্তি না করে অন্যত্র যেতে বলেন। মাতৃসদনের দায়িত্বপ্রাপ্ত কর্মকর্তা ডা. আফসারী খানম বলেন, মা ও শিশু স্বাস্থ্যকেন্দ্র সবার জন্য উন্মুক্ত। এখানে সবার সেবা পাওয়ার অধিকার রয়েছে।রাতের যে ঘটনাটি ঘটেছে তা হল, রোগীকে রেফার্ড করা হয়। সেই রোগী হাসপাতালে যাওয়ার পথে সন্তান প্রসব করে। এতে কারও যদি কর্তব্যে অবহেলার বিষয় থাকে তাহলে তার বিরুদ্ধে ব্যবস্থা নেয়া হবে। গাইবান্ধা সদর থানার অফিসার ইনচার্জ খান মো. শাহরিয়ার জানান, ৯৯৯ থেকে ফোন পেয়ে তারা গভীর রাতে প্রসূতিকে উদ্ধার করে হাসপাতালে ভর্তি করেছেন। তার যাবতীয় সেবার জন্য ব্যবস্থা নেয়া হয়েছে। গাইবান্ধা জেলা সদর হাসপাতালের চিকিৎসকরা বলেন, প্রসূতি মা ও নবজাতক শিশুকে দেরি করে হাসপাতালে নিয়ে এলে অতিরিক্ত রক্তক্ষরণসহ অনেক ক্ষতির আশঙ্কা ছিল। বর্তমানে প্রসূতি মা জেমি বেগম ও তার কন্যাসন্তান গাইবান্ধা জেলা সদর হাসপাতালে চিকিৎসাধীন রয়েছে।",21/9/2020,country-news
একাদশ শ্রেণিতে ভর্তি ফি-বেতন মওকুফ দাবি,"করোনাকালে একাদশ শ্রেণির শিক্ষার্থীদের ভর্তি-ফি মওকুফ, পর্যাপ্ত আয়োজন ছাড়া অনলাইন ক্লাস বাতিলসহ ৫ দফা দাবিতে কয়েকটি পথসভা করেছে সমাজতান্ত্রিক ছাত্রফ্রন্ট গাইবান্ধা জেলা শাখা। বৃহস্পতিবার দুপুরে জেলা শহরের বিভিন্ন মোড়ে এসব পথসভা অনুষ্ঠিত হয়।



পথসভাগুলোতে সভাপতিত্ব করেন সংগঠনের জেলা সভাপতি পরমানন্দ দাস। সভায় বক্তব্য রাখেন সংগঠনের জেলা সহ-সভাপতি মাহবুব আলম মিলন, সাধারণ সম্পাদক রাহেলা সিদ্দিকা, অর্থ সম্পাদক মাছুদা আক্তার, কলি রানী বর্মণ, উম্মে নিলুফা তিন্নি প্রমুখ।বক্তারা করোনার এ দুর্যোগে শিক্ষার্থীদের মেস ভাড়া মওকুফে রাষ্ট্রীয় বরাদ্দ, অসচ্ছল শিক্ষার্থীদের তালিকা তৈরি করে সরকারের পক্ষ থেকে এবং স্কুল-কলেজ বিশ্ববিদ্যালয়ের কর্তৃপক্ষের উদ্যোগে তাদের এককালীন আর্থিক সহযোগিতা প্রদান, একাদশ শ্রেণির শিক্ষার্থীদের ভর্তি-ফি ও শিক্ষার্থীদের এক বছরের বেতন-ফি মওকুফের দাবি জানান।এছাড়া পর্যাপ্ত আয়োজন ছাড়া শিক্ষার্থীদের অনলাইন ক্লাস বাতিল, ডিজিটাল নিরাপত্তা আইন-২০১৮ বাতিল, গাইবান্ধা জেলায় করোনা ল্যাব স্থাপন, বিনামূল্যে চিকিৎসাসেবা নিশ্চিতসহ সব ধরনের রাষ্ট্রায়ত্ত সেবাসমূহ নিশ্চিত করারও দাবি জানান বক্তারা।",21/9/2020,country-news
মা ও শিশুকল্যাণ কেন্দ্রে ভর্তি না করায় অটোরিকশায় সন্তান প্রসব,"গাইবান্ধায় মা ও শিশুকল্যাণ কেন্দ্রে ভর্তি না নেয়ায় শহরের ডিবি রোডে অটোরিকশার মধ্যেই সন্তান প্রসব করেছেন জেমি বেগম নামে এক প্রসূতি। মঙ্গলবার গভীর রাতে এ ঘটনা ঘটে। পরে তাকে সেখান একটি পার্শ্ববর্তী পরিত্যক্ত ঘরে নেয়া হয়।



এ সময় ৯৯৯ নম্বরে ফোন পেয়ে গাইবান্ধা সদর থানা পুলিশ ঘটনাস্থলে এসে অসুস্থ অবস্থায় প্রসূতি মা ও নবজাতক শিশুকে উদ্ধার করে জেলা সদর হাসপাতালে ভর্তি করে।জেমি বেগমের স্বজন ও সদর থানা পুলিশ সূত্রে জানা গেছে, মঙ্গলবার রাতে সাঘাটা উপজেলার বোনারপাড়ার গৃহবধূ জেমি বেগম প্রসব বেদনা নিয়ে সিনএনজিযোগে গাইবান্ধা মা ও শিশুকল্যাণ কেন্দ্রে ভর্তি হতে আসেন। সেখানে কর্তব্যরত ডাক্তার উপস্থিত না থাকায় কেন্দ্রের পরিদর্শিকা সেলিনা আক্তার প্রসূতিকে ভর্তি না করে তাকে অন্যত্র যেতে বলেন। এ সময় নিরুপায় প্রসূতির স্বজনরা কাকুতি-মিনতি করতে থাকলে কেন্দ্রে থাকা পরিদর্শিকাসহ স্বাস্থ্যকর্মী ও আয়ারা প্রসূতিসহ তার স্বজনদের কথায় কোনো কর্ণপাত না করে প্রসূতিকে স্বাস্থ্য কেন্দ্রে ভর্তি করেনি।পরে প্রসূতি জেমি বেগমের প্রসব বেদনা তীব্র আকার ধারণ করলে জেলা শহরের ডিবি রোডে অটোরিকশার মধ্যে সন্তান প্রসব করেন। পরে তাকে একটি পরিত্যক্ত ঘরে নেয়া হয়। এরপর এলাকাবাসী ও পুলিশের সহযোগিতায় অসুস্থ অবস্থায় মা ও শিশুকে গাইবান্ধা সদর হাসপাতালে ভর্তি করা হয়।এ ব্যাপারে মাতৃসদনের দায়িত্বপ্রাপ্ত কর্মকর্তা ডা. আফসারী খানম বলেন, মা ও শিশু স্বাস্থ্য কেন্দ্র সবার জন্য উন্মুক্ত। এখানে সবার সেবা পাওয়ার অধিকার রয়েছে। রাতের যে ঘটনাটি ঘটেছে তা হল রোগীকে রেফার্ড করা হয়। সেই রোগী হাসপাতালে যাওয়ার পথে সন্তান প্রসব করে। এতে কারও যদি কর্তব্য অবহেলার কোনো বিষয় থাকে তাহলে তার বিরুদ্ধে প্রয়োজনীয় ব্যবস্থা গ্রহণ করা হবে।গাইবান্ধা সদর থানার ওসি খান মো. শাহরিয়ার বলেন, ৯৯৯ থেকে ফোন পেয়ে তারা গভীর রাতে প্রসূতিকে উদ্ধার করে হাসপাতালে ভর্তি করেছেন। তার যাবতীয় সেবার জন্য প্রয়োজনীয় ব্যবস্থা গ্রহণ করা হয়েছে।এ ব্যাপারে গাইবান্ধা জেলা সদর হাসপাতালের চিকিৎসকরা বলেন, প্রসূতি মা ও নবজাতক শিশুকে দেরি করে হাসপাতালে নিয়ে এলে অতিরিক্ত রক্তক্ষরণ ও শিশুটির যথাযথ পরিচর্যার অভাবে মা ও নবজাতকের ক্ষতির সম্ভাবনা ছিল। বর্তমানে প্রসূতি মা জেমি বেগম ও তার নবজাতক কন্যাসন্তান গাইবান্ধা জেলা সদর হাসপাতালে চিকিৎসাধীন রয়েছে।",21/9/2020,country-news
বকশিশ না দেয়ায় এক মাসের শিশুর অক্সিজেন মাস্ক খুলে দেয় নার্স!,"বকশিশ না দেয়ায় হাসপাতালে চিকিৎসাধীন গাইবান্ধা সদর উপজেলার রামচন্দ্রপুর গ্রামের আবদুর রহিম নামে এক মাস বয়সী এক শিশুর অক্সিজেন মাস্ক খুলে দেয়ায় তার মৃত্যু হয়েছে বলে অভিযোগ করেছেন শিশুটির স্বজনরা।



এ অভিযোগের পরিপ্রেক্ষিতে রোববার শিশু বিভাগের কনসালটেন্ট ডা. খায়রুন নাহারকে আহ্বায়ক করে ৩ সদস্যবিশিষ্ট একটি তদন্ত কমিটি গঠন করা হয়েছে। কমিটির অন্য সদস্যরা হচ্ছেন- সদস্য সচিব আবাসিক চিকিৎসক ডা. হারুন অর রশিদ ও সদস্য ইএমও ডা. সুমন কুমার প্রামাণিক। এ তদন্ত কমিটি আগামী ৩ কর্মদিবসের মধ্যে তাদের রিপোর্ট পেশ করবে।অভিযোগে জানা গেছে, শিশু আবদুর রহিমকে শ্বাসকষ্টজনিত চিকিৎসার জন্য শনিবার দুপুরে গাইবান্ধা জেলা সদর হাসপাতালে ভর্তি করা হয়। পরে তার অবস্থার অবনতি হলে বিকালের দিকে তাকে অক্সিজেন দেয়া হয়। কিছুক্ষণ পর কর্তব্যরত নার্স রিমা আক্তার ও আয়া রেহেনা আক্তার শিশুটির স্বজনদের কাছে বকশিশ চান। স্বজনরা শিশুটির বাবা মোশারফ হোসেন নামাজ পড়তে গেছেন এসে বকশিশ দেবেন- এমন কথা বলেন। কিন্তু এতে তারা আশ্বস্ত না হয়ে অক্সিজেন মাস্কটি খুলে দেন। কিছুক্ষণ পর শিশুটির মৃত্যু হয়।শিশুটির মা আনিছা বেগম বলেন, আমরা একাধিকবার নিষেধ করার পরও নার্স ও আয়া জোর করে অক্সিজেন মাস্ক খুলে নিয়ে যায়। কিছুক্ষণ পরই আমার সন্তান মৃত্যুর কোলে ঢলে পড়ে। আমি এ ঘটনার বিচার চাই।শিশুটির বাবা মোশাররফ হোসেন বলেন, হাসপাতালের নার্স ও আয়ার অবহেলায় আমার সন্তানের মৃত্যুর ঘটনা ঘটেছে। আমি দোষীদের বিচার দাবি করছি।তবে অভিযোগ অস্বীকার করে নার্স রিমা আক্তার বলেন, বকশিশ চাওয়ার ঘটনা সত্য নয়। মূলত অন্য একটি গুরুতর অসুস্থ শিশুর জন্য অক্সিজেন সিলিন্ডারটি স্থানান্তর করা হয়েছে। আগে থেকেই শিশুটির অবস্থা খারাপ ছিল বলে জানান তিনি।আবাসিক চিকিৎসক ডা. হারুনর রশিদ বলেন, তদন্ত কমিটি তদন্ত শুরু করেছে। তদন্ত শেষে বলা যাবে প্রকৃত ঘটনা কী।জেনারেল হাসপাতালের তত্ত্বাবধায়ক ডা. নবিউর রহমান বলেন, বিষয়টি তদন্তে তিন সদস্যের কমিটি গঠন করা হয়েছে। তদন্তে হাসপাতালের কারও গাফিলতি প্রমাণিত হলে তার বিরুদ্ধে প্রয়োজনীয় ব্যবস্থা নেয়া হবে।",21/9/2020,country-news
গাইবান্ধার বন্যা পরিস্থিতির অবনতি,"ভারি বর্ষণ ও উজানের ঢলে গাইবান্ধার সব নদীর পানি পুনরায় দ্রুত বৃদ্ধি পাওয়ায় জেলার সার্বিক বন্যা পরিস্থিতির অবনতি হয়েছে। ব্রহ্মপুত্র, ঘাঘট ও করতোয়া নদীর পানি বিপৎসীমার উপর দিয়ে বইছে।



এর আগে গত কয়েক দিন ধরে নদ-নদীর পানি কমতে শুরু করায় বন্যাকবলিত সুন্দরগঞ্জ, ফুলছড়ি, সাঘাটা ও সদর উপজেলার বিভিন্ন এলাকাগুলোয় ঘরবাড়ি থেকে পানি কমতে শুরু করেছিল। কিন্তু নতুন করে নদ-নদীর পানি বৃদ্ধি পাওয়ায় আবারও ওইসব বাড়িতে পানি উঠতে শুরু করেছে। ফলে বন্যাকবলিত এলাকার মানুষ উদ্বিগ্ন হয়ে পড়েছেন।মঙ্গলবার বিকাল ৩টা থেকে বুধবার বিকাল ৩টা পর্যন্ত ব্রহ্মপুত্রের পানি তিস্তামুখঘাট পয়েন্টে ৮ সে.মি. বৃদ্ধি পেয়ে বিপৎসীমার ৭১ সে.মি. এবং ঘাঘট নদীর পানি এ সময় গাইবান্ধা শহরের নতুন ব্রিজ পয়েন্টে ১১ সে.মি. বৃদ্ধি পেয়ে বিপৎসীমার ৫১ সে.মি. উপর দিয়ে প্রবাহিত হয়।অপরদিকে করতোয়া নদীর পানি গোবিন্দগঞ্জের কাটাখালি পয়েন্টে ২৪ ঘণ্টায় ২৭ সে.মি. বৃদ্ধি পেয়ে বিপৎসীমার ৮ সে.মি. উপর দিয়ে বইছে। এছাড়া তিস্তা নদীর পানি ২৪ ঘণ্টায় ১৬ সে.মি. বৃদ্ধি পেয়েছে। তবে এ নদীর পানি এখনও বিপৎসীমার নিচে রয়েছে।এদিকে করতোয়া নদীর পানি দ্রুত বৃদ্ধি পাওয়ায় গোবিন্দগঞ্জ উপজেলার ফুলবাড়ি, তালুককানুপুর ও হরিরামপুর ইউনিয়ন এবং পৌরসভার বেশকিছু এলাকায় পানি ঢুকে পড়ে ঘরবাড়ি নিমজ্জিত হয়েছে। অপরদিকে পলাশবাড়ি উপজেলার কিশোরগাড়ি ও হোসেনপুর ইউনিয়নের নিচু এলাকা ডুবে গেছে।কৃষি বিভাগ জানিয়েছে, এ পর্যন্ত ৩ হাজার ১৫৬ হেক্টর জমির ফসল বন্যার পানিতে নিমজ্জিত হয়েছে।জেলা প্রশাসন জানিয়েছে, জেলার ২৯টি ইউনিয়ন এখন বন্যাকবলিত। ১ লাখ ৩৫ হাজার ১৭৬ জন বন্যায় ক্ষতিগ্রস্ত হয়েছে। এ পর্যন্ত বন্যাকবলিত মানুষের জন্য ৫৩০ টন চাল, নগদ ২৫ লাখ ৫০ হাজার টাকা এবং ৫ হাজার ৬৫০ প্যাকেট শুকনো খাবার সাহায্য হিসেবে সরবরাহ করা হয়েছে।",21/9/2020,country-news
গাইবান্ধায় ১৭৪ বস্তা সরকারি চাল জব্দ,"গাইবান্ধা শহর থেকে বুধবার ভোরে একটি ট্রাক আটক করে ১৭৪ বস্তা সরকারি চাল জব্দ করা হয়েছে।



গাইবান্ধা ডিবির ওসি মো. মোস্তাফিজার রহমান জানান, চাল আটকের সময় চালের মালিক আবদুল আজিজ (৩৫) এবং গাড়ির ড্রাইভার রাজু মিয়াকে (২৫) আটক করা হয়েছে।আটক আব্দুল আজিজ গাইবান্ধার সাঘাটা উপজেলার কামালেরপাড়া ইউনিয়নের সুজালপুর গ্রামের বাসিন্দা। সুজালপুর বাজারে তার একটি গালামালের দোকান ও পাশাপাশি চালের ব্যবসা রয়েছে।সরকারি চাল গোপনে সংগ্রহ করে গাইবান্ধা শহরের এক ব্যবসায়ীর কাছে বিক্রির উদ্দেশ্যে আব্দুল আজিজ ওই চাল ট্রাকে করে নিয়ে আসছিল। গোপন সূত্রে খবর পেয়ে ডিবি পুলিশ অভিযান চালিয়ে শহরের ভেতর থেকে ট্রাকসহ চালের বস্তাগুলো আটক করে।ডিবি পুলিশ জানায়, ৫০ কেজি ওজনের ওই চালের বস্তায় খাদ্য বিভাগের সিল রয়েছে। বিষয়টি তদন্ত করে দেখা হচ্ছে।",21/9/2020,country-news
ফেসবুকে মিথ্যা তথ্য দিয়ে গ্রেফতার গাইবান্ধা ছাত্রদল নেতা,"সামাজিক যোগাযোগ মাধ্যম ফেসবুকে মিথ্যা ও মানহানিকর তথ্য পোস্ট করায় গাইবান্ধা জেলা ছাত্রদলের সহ-সাংগঠনিক সম্পাদক ইমতিয়াজ আহম্মেদ রনিকে গ্রেফতার করা হয়েছে।



বুধবার রাতে গাইবান্ধা সদর উপজেলার কুপতলা ইউনিয়নের খামার চান্দের ভিটা গ্রাম থেকে তাকে গ্রেফতার করা হয়।ইমতিয়াজ আহম্মেদ রনি কুপতলা ইউনিয়নের চাপাদহ গ্রামের বাসিন্দা জেলা কৃষক দলের সভাপতি ইলিয়াস হোসেনের ছেলে।গাইবান্ধা সদর থানার ওসি খান মো. শাহরিয়ার জানান, ইমতিয়াজ আহম্মেদ রনি সামাজিক যোগাযোগ মাধ্যম ফেসবুকে মিথ্যা, মানহানিকর তথ্য প্রকাশ ও গুজব রটিয়ে আইনশৃঙ্খলা অবনতির চেষ্টা করছিল।",21/9/2020,country-news
গাইবান্ধা সদর হাসপাতালের টেকনোলজিস্ট করোনায় আক্রান্ত,"গাইবান্ধা জেলা সদর হাসপাতালের একজন মেডিকেল টেকনোলজিস্ট (ল্যাব) করোনা আক্রান্ত হয়েছেন। এর পর প্যাথলজি ও বহির্বিভাগ গত বুধবার সন্ধ্যায় লকডাউন ঘোষণা করেছে হাসপাতাল কর্তৃপক্ষ।



শনাক্ত হওয়া ওই টেকনোলজিস্টকে আইসোলেশন হাসপাতালে নেয়া হয়েছে। এ ঘটনায় হোম কোয়ারেন্টিনে পাঠানো হয়েছে প্যাথলজি বিভাগের আরও চারজনকে। করোনা শনাক্ত হওয়া ওই ব্যক্তির বাড়ি গাইবান্ধার পলাশবাড়ি উপজেলায়।প্যাথলজি বিভাগ ও বহির্বিভাগ লকডাউন হওয়ায় বৃহস্পতিবার থেকে বহির্বিভাগ সেবা জরুরি বিভাগের ব্লকে নেয়া হয়েছে বলে হাসপাতাল সূত্রে জানা গেছে।জানা গেছে, এপ্রিল মাসের প্রথম সপ্তাহ থেকে যারা করোনার উপসর্গ নিয়ে হাসপাতালে যেত তাদের নমুনা সংগ্রহ করা হচ্ছিল প্যাথলজি বিভাগে। পরে এ সব নমুনা সিভিল সার্জন কার্যালয়ের মাধ্যমে পাঠানো হতো রংপুর মেডিকেল কলেজের করোনা শনাক্তের পিসিআর ল্যাবে। আর এ কাজে যুক্ত ছিলেন প্যাথলজি বিভাগের মেডিকেল টেকনোলজিস্ট (ল্যাব) তিনজন, ল্যাব অ্যাটেনডেন্ট একজন ও এমএলএসএস একজন।সম্প্রতি এক মেডিকেল টেকনোলজিস্টের করোনার উপসর্গ কাশি দেখা দিলে তার নমুনা সংগ্রহ করে রংপুর মেডিকেল কলেজ হাসপাতালে পাঠানো হয়। পরে করোনা পরীক্ষা করে তার করোনা শনাক্ত হওয়ার বিষয়টি ধরা পড়ে।হাসপাতালের তত্ত্বাবধায়ক ডা. মো. মাহফুজার রহমান জানান, প্যাথলজি বিভাগের একজনের করোনা শনাক্ত হওয়ায় তার ৪ সহকর্মীকে ১৪ দিনের হোম কোয়ারেন্টিনে পাঠানো হয়েছে। তাদের নমুনা সংগ্রহ করে পরীক্ষার জন্য পাঠানো হয়েছে। আপাতত কয়েকদিন প্যাথলজি বিভাগ বন্ধ থাকবে।",21/9/2020,country-news
গাইবান্ধায় মসজিদের জায়গা দখল করে বাড়ি নির্মাণ,"গাইবান্ধা পৌরসভার ভিএইড রোডে অবস্থিত গাইবান্ধার ঐতিহ্যবাহী কেন্দ্রীয় বড় জামে মসজিদের জায়গা দখল করে বাড়ি নির্মাণের অভিযোগ উঠেছে।



এ ব্যাপারে ওই মসজিদ কমিটির সভাপতি ডা. শাহাদত হোসেন শাহী ও সাধারণ সম্পাদক আবু রাসেল প্রয়োজনীয় ব্যবস্থা গ্রহণ ও প্রতিকার চেয়ে গাইবান্ধা পৌরসভার মেয়রের কাছে লিখিত অভিযোগ করেছেন।তারা জানান, শহরের মমিনপাড়ার রমজান আলীর ছেলে জহুরুল ইসলাম ও তার বোন রুবি আলম ওই জমি দখলে নিয়ে বাড়ি নির্মাণ করে বসবাস করে আসছেন। গত রোববার মসজিদের লাশ রাখার জায়গাটি সংস্কার করতে গেলে রুবি আলম ও জহুরুল ইসলাম মিস্ত্রীদের সংস্কার কাজে বাধা প্রদান করেন।এতে মসজিদ কমিটি তাৎক্ষণিক থানায় ফোন করলে পুলিশ ঘটনাস্থলে গেলে জনৈক ব্যক্তিরা তখন বলে তাদের কোনো অভিযোগ নেই আপনারা কাজ করেন। কিন্তু পুলিশ যাওয়ার সঙ্গে সঙ্গেই আবার মিস্ত্রীদের কাজে বাধা দেন।এ ব্যাপারে প্রয়োজনীয় ব্যবস্থা গ্রহণের জন্য পৌরসভার মেয়র অ্যাডভোকেট শাহ মাসুদ জাহাঙ্গীর কবীর মিলনকে লিখিত অভিযোগ করা হয়। তার ভিত্তিতে মেয়রের নির্দেশে মসজিদ কমিটি কাজ বন্ধ রাখে এবং প্রতিপক্ষ তারা কাজ বন্ধ রাখার প্রতিশ্রুতি দেয়। কিন্তু প্রতিপক্ষ মেয়রের আদেশ অমান্য করে রাতারাতি লাশ রাখার জায়গাটি ইট গেঁথে দিয়ে বন্ধ করে দেয়।",21/9/2020,country-news
বহিরাগতদের মাধ্যমেই গাইবান্ধায় করোনা আক্রান্তের সংখ্যা বৃদ্ধি,"বহিরাগতদের মাধ্যমেই গাইবান্ধার মানুষ করোনাভাইরাসে আক্রান্ত হয়েছে। এ পর্যন্ত গাইবান্ধা জেলায় মোট আক্রান্ত চিকিৎসাধীন রোগীর সংখ্যা ১৬ জন।



এই ১৬ জনের মধ্যে ৮ জন বিদেশ ও দেশের বিভিন্ন এলাকা থেকে আক্রান্ত এবং অন্য ৮ জন ওই ব্যক্তিদের সংস্পর্শে করোনায় আক্রান্ত হয়েছেন।তথ্য অনুযায়ী গাইবান্ধা থেকে সুন্দরগঞ্জ, সাদুল্যাপুরে ভাইরাস ছড়ায় একজন। অপরদিকে গোবিন্দগঞ্জে সর্বোচ্চ সংখ্যক ভাইরাস ছড়ায় নারায়ণগঞ্জ থেকে আসা একজন। এ ছাড়া নারায়ণগঞ্জ, ঢাকা ও টাঙ্গাইল থেকে আসা ব্যক্তিদের কয়েকজন এ ভাইরাসে আক্রান্ত।এক তথ্যে জানা গেছে, ২০ মার্চ তারিখে নমুনা সংগ্রহ করা হয় গাইবান্ধা শহরের খাঁপাড়ার আমেরিকা প্রবাসী মা (৪৮) ও ছেলের (২২)। আইইডিসিআর থেকে ২২ মার্চ রিপোর্ট পাওয়ার পর তাদেরকে গাইবান্ধা জেনারেল হাসপাতালের আইসোলেশনে নেয়া হয়।পরবর্তীকালে ওই মহিলার জা (৪৫) ও ভাতিজী (২৫) ও অপর ভাতিজির (৩০)মধ্যে উপসর্গ দেখা দিলে তাদের নমুনা সংগ্রহ করে আইইডিসিআর। সদর থানার তত্ত্বাবধানে তাদের হোমা কোয়ারেন্টিনে রাখা হয়। পরে ২৭ মার্চ ও ৪ এপ্রিল তাদের রিপোর্ট পজিটিভ শনাক্ত হলে তাদের আইসোলেশনে নেয়া হয়।এর পরে করোনা উপসর্গ নিয়ে নারায়ণগঞ্জ থেকে গোবিন্দগঞ্জের শালমারা ইউনিয়নের মিরপাড়া এলাকায় আসেন (৫৩) বছর বয়সী এক ব্যক্তি। ৯ এপ্রিল তারিখে তার নমুনা সংগ্রহ করা হয় রংপুর মেডিকেল কলেজ হাসপাতালে। ১১ এপ্রিল তার পজিটিভ রিপোর্ট আসে। এ সময় তার সংস্পর্শে আসা তার স্ত্রী (৪৭), ছেলে (১৭) এবং নিকটতম (৪০) ও (৪৬) উপসর্গ প্রকাশ পাওয়ার পর ১২ এপ্রিল নমুনা সংগ্রহ করে ১৪ এপ্রিল পজিটিভ রিপোর্ট পাওয়া যায়।এ ছাড়া ১৩ এপ্রিল নারায়ণগঞ্জ থেকে আসা সাদুল্লাপুর উপজেলার ধাপেরহাটের (২৬) একজন, টাঙ্গাইল থেকে আসা সাঘাটা উপজেলার কামালেরপাড়া ইউনিয়নের গোরেরপাড়ার এক ব্যক্তি পজিটিভ রিপোর্ট আসে। তার সংস্পর্শে আসা একই এলাকার ব্যক্তির (৩৫) ১৫ এপ্রিল নমুনা সংগ্রহ ১৯ এপ্রিল পজিটিভ রিপোর্ট প্রদান করা হয়।এ ছাড়া ঢাকার ডেমরা থেকে আসা সাদুল্লাপুর উপজেলার হিংগারপাড়া এলাকার এক নারী (২০), ১৮ এপ্রিল নমুনা সংগ্রহ ২২ এপ্রিল পজিটিভ রিপোর্ট প্রদান করা হয়। গোবিন্দগঞ্জের চকগোবিন্দ এলাকার এক ব্যক্তি (২৯) ও ঢাকার সাভার থেকে আসা পলাশবাড়ী উপজেলার ফকিরহাট বরকতপুর এলাকার এক ব্যক্তি (২৫)-এর ১৯ এপ্রিল নমুনা সংগ্রহ ২৪ এপ্রিল পজিটিভ রিপোর্ট প্রদান করা হয়।গাইবান্ধার সিভিল সার্জন ডা. এবিএম আবু হানিফ বলেন, করোনা আক্রান্তদের সবাই গাইবান্ধা জেনারেল হাসপাতালসহ জেলার বিভিন্ন স্থানে আইসোলেশনে রয়েছে। এ ছাড়া ৫ জন সুস্থ হওয়ায় তাদের ছাড়পত্র দিয়ে বাড়িতে পাঠানো হলেও তার মধ্যে আমেরিকা প্রবাসী ২২ বছর বয়সী ছেলেটির পুনঃসংক্রমণ হওয়ায় ২২ এপ্রিল তাকে ফের আইসোলেশনে নেয়া হয়েছে।",21/9/2020,country-news
গাইবান্ধা থেকে ১৬০ জন শ্রমিক গেল নাটোর-নওগাঁর চলনবিলে,"চলতি বোরো মৌসুমে নাটোর-নওগাঁর চলনবিলে উৎপাদিত ধান কাটা ও মাড়াই কাজের জন্য চতুর্থ দফায় গাইবান্ধা থেকে ১৬০ জন পেশাদার কৃষি শ্রমিক পাঠানো হয়েছে।



বৃহস্পতিবার গাইবান্ধা সদর, গোবিন্দগঞ্জ, পলাশবাড়ি উপজেলা থেকে ১৬০ জন পেশাদার কৃষি শ্রমিক চলনবিলের উদ্দেশে বাসযোগে রওনা হন।কৃষি শ্রমিক পাঠানোর এই কার্যক্রমের আনুষ্ঠানিক উদ্বোধন করেন পুলিশ সুপার মুহাম্মদ তৌহিদুল ইসলাম। এ সময় শ্রমিকদের উদ্দেশে বক্তব্য রাখেন জেলা কৃষি সম্প্রসারণ অধিদফতরের উপ-পরিচালক মো. মাসুদুর রহমান, সদর থানার ওসি খান মো. শাহরিয়ার, ট্রাফিক ইন্সপেক্টর নুর আলম সিদ্দিক, গণউন্নয়ন কেন্দ্রের প্রোগ্রাম ম্যানেজার মো. আফতাব হোসেন প্রমুখ।প্রসঙ্গত, প্রধানমন্ত্রীর নির্দেশনা বাস্তবায়নে জেলা পুলিশের উদ্যোগে গাইবান্ধার অন্যতম স্বেচ্ছাসেবী সংগঠন গণউন্নয়ন কেন্দ্রের সার্বিক সহযোগিতায় ও ব্যবস্থাপনায় এই কৃষি শ্রমিক পাঠানো হয়। এই প্রতিষ্ঠানটির পক্ষ থেকে ইতিপূর্বেও গাজীপুর জেলায় কৃষি শ্রমিক পাঠানো হয়েছে।এর আগে কৃষি শ্রমিকদের প্রাথমিক স্বাস্থ্য পরীক্ষা করা হয় এবং করোনা পরিস্থিতি নিয়ে শ্রমিকদের স্বাস্থ্য সচেতনতামূলক নির্দেশনা দেয়া হয়। এ ছাড়াও শ্রমিকদের মধ্যে দুইটি করে উন্নতমানের মাস্ক, হ্যান্ড ওয়াস ও শুকনো খাবার প্রদান করা হয়। পরে গণউন্নয়ন কেন্দ্রের পক্ষ থেকে দেয়া দুটি বিশেষ বাসে করে শ্রমিকরা নাটোরের চলনবিলে যাওয়ার জন্য রওনা হন।এর আগে প্রথম দফায় গাইবান্ধার গোবিন্দগঞ্জ উপজেলা থেকে নাটোরের চলনবিলে ২২ জন, দ্বিতীয় দফায় গাইবান্ধা সদর উপজেলা থেকে গাজীপুরে ১১ জন এবং তৃতীয় দফায় সুনামগঞ্জ জেলার হাওর এলাকায় ৫২ জনের কৃষি শ্রমিকের দল পাঠানো হয়।",21/9/2020,country-news
গাইবান্ধার ৬০ শ্রমিককে পাঠানো হল সুনামগঞ্জের হাওরে,"চলতি বোরো মৌসুমে কৃষি উৎপাদন সচল রাখতে উৎপাদিত ধান কাটা ও মাড়াই কাজের জন্য গাইবান্ধা থেকে ৬০ জন কৃষি শ্রমিককে সুনামগঞ্জের হাওর অঞ্চলে পাঠানো হয়েছে।



গাইবান্ধা জেলা প্রশাসনের উদ্যোগে মঙ্গলবার সকালে বিশেষ ব্যবস্থায় গাইবান্ধা থেকে কৃষি শ্রমিকের ৬০ জনের একটি দল সুনামগঞ্জের হাওর অঞ্চলের উদ্দেশে রওনা দেয়।প্রধানমন্ত্রীর নির্দেশনা বাস্তবায়নে গাইবান্ধা জেলা প্রশাসন এই কৃষি শ্রমিক পাঠানোর কাজ শুরু করেছে। মঙ্গলবার সকালে কার্যক্রমের উদ্বোধন করেন জেলা প্রশাসক মো. আবদুল মতিনসহ প্রশাসন ও কৃষি বিভাগের বিভিন্ন পর্যায়ের কর্মকর্তা।এর আগে কৃষি শ্রমিকদের প্রাথমিক স্বাস্থ্য পরীক্ষা করা হয় এবং করোনা পরিস্থিতি নিয়ে শ্রমিকদের স্বাস্থ্য সচেতনতামূলক নির্দেশনা দেয়া হয়। এ ছাড়াও শ্রমিকদের মধ্যে দুইটি করে উন্নতমানের মাস্ক ও হ্যান্ড ওয়াশ বিতরণ করা হয়। পরে একটি বিশেষ বাসে করে শ্রমিকরা সুনামগঞ্জ জেলার উদ্দেশে রওনা হয়।জানা গেছে, চলতি বোরো মৌসুমে ভয়াবহ করোনা পরিস্থিতিতে জেলায় জেলায় লকডাউন থাকায় শস্যভাণ্ডার খ্যাত হাওর অঞ্চলে কৃষি শ্রমিকের চরম সংকট দেখা দিয়েছে। দেশে খাদ্য সরবরাহ ঠিক রাখার জন্য ওই সব এলাকায় সময় মতো ধান কাটা প্রয়োজন।আসন্ন সম্ভাব্য পাহাড়ি ঢল, ঝড়, বৃষ্টি, বন্যাসহ নানা প্রাকৃতিক দুর্যোগে ধান কাটা ব্যাহত হতে পারে। এমন আশঙ্কায় সরকারের উচ্চপর্যায় থেকে প্রয়োজনীয় পদক্ষেপ গ্রহণের জন্য বিভিন্ন জেলায় নির্দেশনা পাঠানো হয়েছে।তালিকাভুক্ত শ্রমিক সদর উপজেলার রামচন্দ্রপুর ইউনিয়নের আলম মিয়া জানান, করোনাভাইরাস দেশে আসার পর থেকে তার কাজ-কর্ম বন্ধ হয়ে বেকার সময় কাটাচ্ছেন। গত বছর সে ও তার এলাকার ২০-২৫ জন কৃষি শ্রমিক সুনামগঞ্জ, চলনবিলসহ বিভিন্ন এলাকায় বোরো ধান কাটা মাড়াইয়ের কাজ করে। সে সময় তারা একেকজন খরচ বাদ দিয়ে ৫০-৬০ হাজার টাকা পর্যন্ত আয় করে। যা তাদের সংসারের কাজে লাগায়।তিনি জানান, এবারে তাদের নিরাশার প্রহর গুনতে হচ্ছে। এমন সময় প্রশাসনের সহযোগিতায় ধান কাটার জন্য যেতে পেরে তারা আনন্দিত।রামচন্দ্রপুর ইউপি চেয়ারম্যান মো. রফিকুল ইসলাম বলেন, তার ইউনিয়নের ৪০ জন শ্রমিক প্রথম দফায় প্রশাসনের সহযোগিতায় সুনামগঞ্জ জেলার হাওর অঞ্চলে ধান কাটতে যাচ্ছে। এতে এলাকার লোকের সক্ষমতা বৃদ্ধি পাবে।তিনি দেশের বিভিন্ন অঞ্চলে অতিদ্রুত আরও বেশি বেশি শ্রমিক পাঠানোর জন্য প্রশাসনের সহযোগিতা কামনা কামনা করেন।জেলা প্রশাসক বলেন, করোনাভাইরাসের সময়টিতে লকডাউনের কারণে কৃষি শ্রমিকরা কাজে যেতে পারছে না। প্রধানমন্ত্রীর নির্দেশনা মোতাবেক প্রথম দফায় ৬০ জন শ্রমিককে পাঠানো হল। পর্যায়ক্রমে আরও শ্রমিক দেশের বিভিন্ন এলাকায় পাঠানো হবে।",21/9/2020,country-news
করোনার উপসর্গ নিয়ে গাইবান্ধায় দু'জনের মৃত্যু,"করোনাভাইরাসের উপসর্গ নিয়ে গাইবান্ধায় দুইজনের মৃত্যু হয়েছে। দুইজনই গাইবান্ধা সদর উপজেলার বাসিন্দা।



রোববার সকালে সদর উপজেলার রামচন্দ্রপুর ইউনিয়নে নারায়ণগঞ্জ থেকে ফেরত আসা এক শ্রমিকের মৃত্যু হয়েছে। সে নিজ বাড়িতে জ্বর, শ্বাসকষ্ট, গলাব্যথাসহ করোনা উপসর্গ নিয়ে মৃত্যুবরণ করে।অপরদিকে সদর উপজেলা গিদারী ইউনিয়নের এক কৃষক করোনাভাইরাসের উপসর্গ নিয়ে মারা গেছে।গাইবান্ধা সিভিল সার্জন ডা. এবিএম আবু হানিফ জানান, মৃত ব্যক্তিদের নমুনা সংগ্রহ করা হয়েছে এবং তাদের বাড়িসহ আশপাশের বাড়িগুলো লকডাউন করা হয়েছে।তিনি আরও জানান, একটি বিশেষায়িত টিম মৃত ব্যক্তিদের বাড়িতে গিয়ে লাশ দাফন করে।এ দিকে ঢাকা, নারায়ণগঞ্জ, মুন্সিগঞ্জসহ বড় বড় শহর থেকে আগত মানুষের ঢল থামাতে পারছে না প্রশাসন। নৌপথসহ বিভিন্নভাবে গাইবান্ধায় ফিরছে তারা। বর্তমানে গাইবান্ধায় মোট ১ হাজার ৮৪৯ জনকে হোম কোয়ারেন্টিনে রাখা হয়েছে।",21/9/2020,country-news
গাইবান্ধা জেলা লকডাউন,"প্রাণঘাতী করোনাভাইরাসের সংক্রমণ ঝুঁকি এড়াতে গাইবান্ধা জেলাকে লকডাউন ঘোষণা করা হয়েছে। শুক্রবার বিকাল ৫টা থেকে লকডাউন কার্যকর হয়। পরবর্তী নির্দেশনা দেয়া পর্যন্ত এ আদেশ বলবৎ থাকবে।



শুক্রবার জেলা প্রশাসকের সম্মেলন কক্ষে গাইবান্ধা জেলা করোনাভাইরাস প্রতিরোধ ও নিয়ন্ত্রণ কমিটির এক সভায় সিদ্ধান্ত নেয়া হয়।জেলা প্রশাসক মো. আবদুল মতিন জানান, লকডাউন চলাকালে সড়ক ও নৌপথে অন্য কোনো জেলা হতে কেউ এ জেলায় প্রবেশ করতে পারবেন না। এমনকি অন্য কোনো জেলায় গমন করতেও পারবেন না। এ ছাড়া জেলার অভ্যন্তরে আন্তঃউপজেলা যাতায়াতের ক্ষেত্রেও লকডাউন বলবৎ থাকবে।তিনি আরও জানান, জরুরি পরিসেবা, চিকিৎসা, খাদ্যদ্রব্য সংগ্রহ লকডাউন আওতার বাইরে থাকবে।সভায় অন্যদের মধ্যে উপস্থিত ছিলেন লে. কর্নেল ফারজানা বাশার, পুলিশ সুপার মোহাম্মদ তৌহিদুল ইসলাম, সিভিল সার্জন ডা. এবিএম আবু হানিফ, জেলা আওয়ামী লীগের সহ-সভাপতি ফরহাদ আবদুল্লাহ হারুন বাবলু, সাধারণ সম্পাদক আবু বক্কর সিদ্দিক, পৌর মেয়র অ্যাডভোকেট শাহ মাসুদ জাহাঙ্গীর কবীর মিলন, সদর উপজেলা চেয়ারম্যান শাহ সরোয়ার কবীর প্রমুখ।",21/9/2020,country-news
"গাইবান্ধা মা ও শিশু কল্যাণ কেন্দ্রের কর্মীর অবহেলা, রাস্তায় সন্তান প্রসব","গাইবান্ধা মা ও শিশু কল্যাণ কেন্দ্রে সন্তান প্রসবের জন্য এসে রাস্তায় প্রসব করতে বাধ্য হলেন এক মা। এ ঘটনায় বিক্ষুব্ধ লোকজন মাতৃসদন ঘেরাও করে।



সোমবার রাত পৌনে ৮টার দিকে মা ও শিশু কল্যাণ কেন্দ্র থেকে মাত্র ২০০ গজ দূরে মধ্যপাড়া সরকারি বিদ্যালয়ের সামনের রাস্তায় এ ঘটনা ঘটে।সন্তান প্রসবকারী ওই মায়ের নাম মিষ্টি আকতার (২০)। তিনি সদর উপজেলার লক্ষ্মীপুর ইউনিয়নের গোবিন্দপুর গ্রামের আবদুর রশিদের স্ত্রী।নবজাতকের পরিবার ও প্রত্যক্ষদর্শী সূত্রে জানা গেছে, আবদুর রশিদ তার স্ত্রীর প্রসব ব্যথা উঠলে দ্রুত তাকে গাইবান্ধা মা ও শিশু কল্যাণ কেন্দ্রে নেয়ার ব্যবস্থা করেন। একটি অটোবাইকে করে মিষ্টি আকতারকে নিয়ে এলে মা ও শিশু কল্যাণ কেন্দ্রের দায়িত্বরত কর্মী তৌহিদা বেগম কোনোরকম পরীক্ষা-নিরীক্ষা ছাড়াই অন্তঃসত্ত্বা ওই নারীকে অন্যত্র নিয়ে যেতে বলেন।পরিবারের পক্ষ থেকে একাধিকবার অনুরোধ করা সত্ত্বেও বিষয়টির প্রতি তৌহিদা বেগম কোনো কর্ণপাত করেননি। এতে কালক্ষেপণ করে অন্যত্র নিয়ে যাওয়ার প্রস্তুতিকালে মাত্র ২০০ গজ দূরে মধ্যপাড়া সরকারি বিদ্যালয়ের সামনের রাস্তায় ওই নারী একটি ফুটফুটে ছেলে সন্তান প্রসব করেন।তাদের চিৎকারে আশপাশের লোকজন এগিয়ে এসে দেখতে পায় রাস্তার উপর অটোবাইকে একটি সন্তান জন্ম দিয়েছেন একজন মা। সন্তান প্রসবের পর মায়ের প্রচুর রক্তক্ষরণ হতে থাকে। এ সময় উৎসুক জনতা ক্ষিপ্ত হয়ে মা ও শিশু কল্যাণ কেন্দ্র ঘেরাও করে। পরে বাধ্য হয়ে কেন্দ্র কর্তৃপক্ষ পরবর্তী চিকিৎসা প্রদান করে।এ ব্যাপারে ওই এলাকার বিশিষ্ট সমাজসেবক ওয়াজিউর রহমান র্যা ফেল বলেন, মাতৃসদনের কর্মকর্তা-কর্মচারীরা এ ধরনের ঘটনা মাঝে মধ্যেই ঘটিয়ে থাকেন। তারা রোগী না দেখেই ক্লিনিকগুলোতে যাওয়ার পরামর্শ দেন।গাইবান্ধা পৌরসভার ৬নং ওয়ার্ড কাউন্সিলর শহিদ আহমেদ ঘটনাস্থলে পৌঁছে পরিস্থিতি পর্যবেক্ষণ করেন এবং সংশ্লিষ্টদের যথাযথ চিকিৎসা প্রদানের আহ্বান জানান।তিনি বলেন, করোনা আতঙ্কে যদি কোনো কর্মচারী রোগীদের সঙ্গে এ ধরনের আচরণ করে তাহলে তাদের বিরুদ্ধে ব্যবস্থা নেয়া হবে।সদর থানার ওসি খান মো. শাহরিয়ার বিষয়টিকে অত্যন্ত দুঃখজনক আখ্যায়িত করে নবজাতক ও তার মাকে চিকিৎসা দেয়ার জন্য কর্তৃপক্ষের প্রতি আহ্বান জানান।গাইবান্ধা মা ও শিশু কল্যাণ কেন্দ্রের চিকিৎসক ডা. সেকেন্দার আলী বলেন, বিষয়টি খতিয়ে দেখে ব্যবস্থা নেয়া হবে।",21/9/2020,country-news
"গাইবান্ধা ডায়াবেটিক সমিতির সভাপতি গোবিন্দলাল, সম্পাদক সেকেন্দার","গাইবান্ধা ডায়াবেটিক সমিতির অনুষ্ঠিত ত্রি-বার্ষিক নির্বাচনে সভাপতি পদে গোবিন্দলাল দাস ও সাধারণ সম্পাদক পদে অ্যাডভোকেট সেকেন্দার আজম আনাম পুনঃ নির্বাচিত হয়েছেন।



শনিবার রাতে সমিতির নিজস্ব কার্যালয়ে ত্রিবার্ষিক সাধারণ সভা শেষে ওই নির্বাচনের ফলাফল ঘোষণা করা হয়।এ উপলক্ষে এক আলোচনা সভায় প্রধান অতিথি ছিলেন জেলা প্রশাসক মো. আবদুল মতিন।সমিতির সভাপতি গোবিন্দলাল দাসের সভাপতিত্বে অন্যান্যদের মধ্যে বক্তব্য রাখেন বিশেষ অতিথি পুলিশ সুপার মুহাম্মদ তৌহিদুল ইসলাম, পৌর মেয়র অ্যাডভোকেট শাহ মাসুদ জাহাঙ্গীর কবীর মিলন, সিভিল সার্জন ডা. এবিএম আবু হানিফ, চেম্বার অব কমার্স এন্ড ইন্ডাস্ট্রিজের সভাপতি মুক্তিযোদ্ধা মাকসুদার রহমান শাহান ও চেম্বারের সাবেক সভাপতি রোটারিয়ান শাহজাদা আনোয়ারুল কাদির।এছাড়া ডায়াবেটিক সমিতির যুগ্ম সাধারণ সম্পাদক আবু জাফর সাবু, সদস্য আমিনুল ইসলাম গোলাপ, প্রতাপ ঘোষ প্রমুখ বক্তব্য রাখেন।সাধারণ সভা শেষে প্রধান নির্বাচন কমিশনার গাইবান্ধা প্রেসক্লাবের সভাপতি কেএম রেজাউল হক নবনির্বাচিত কর্মকর্তাদের নাম ঘোষণা করেন।কমিটির অন্যান্য কর্মকর্তারা হচ্ছেন সিনিয়র সহ-সভাপতি ডা. শহীদুজ্জামান হারুন, সহ-সভাপতি মো. জিল্লুর রহমান, মো. কামরুল আলম চিনু, এম. আবদুস সালাম ও মো. মোস্তাফিজুর রহমান, যুগ্ম সাধারণ সম্পাদক আবু জাফর সাবু ও কাজী মকবুল হোসেন মুকুল, কোষাধ্যক্ষ মো. ওবায়দুর রহমান, নির্বাহী সদস্য মো. আমিনুল ইসলাম গোলাপ, ফজলুল করিম, ডা. আবদুর রহিম সরকার, মো. আবদুল লতিফ হক্কানী, প্রতাপ ঘোষ, মো. রাসেল আহমেদ লিটন, আবেদুর রহমান স্বপন, সামিউল ইসলাম পিপলু, মো. নুরুজ্জামান সরকার ও সাইদুর রহমান বাবু।",21/9/2020,country-news
গাইবান্ধায় নৌকাডুবিতে নিখোঁজ জেলের লাশ উদ্ধার,"গাইবান্ধার ফুলছড়ি উপজেলায় ব্রহ্মপুত্র নদে নৌকাডুবিতে নিখোঁজ এনামুল (৩৫) নামে এক জেলের লাশ উদ্ধার করেছে ফায়ার সার্ভিস কর্মীরা। শুক্রবার রাতে বালাসীঘাট এলাকা থেকে তার লাশ উদ্ধার করা হয়।



এনামুল গাইবান্ধা সদর উপজেলার গিদারী ইউনিয়নের চিড়াকুটি গ্রামের মফিজাল মিয়ার ছেলে।স্থানীয়রা জানায়, গত বৃহস্পতিবার সন্ধ্যার পর বালাসীঘাট এলাকায় নৌকা নিয়ে মাছ ধরছিলেন এনামুল ও তার বাবা। এ সময় বালুবোঝাই একটি নৌকার ধাক্কায় মাছ ধরা নৌকাটি ডুবে যায়। পরে বাবা মফিজাল সাঁতরে তীরে উঠে এলেও নিখোঁজ হন এনামুল। পরে শুক্রবার রাতে তার লাশ উদ্ধার করা হয়। গাইবান্ধা ফায়ার সার্ভিসের উপ-পরিচালক আমিরুল ইসলাম জানান, রংপুর থেকে আসা ডুবুরীরা চার ঘণ্টা চেষ্টা চালিয়ে এনামুলের লাশ উদ্ধার করে।",21/9/2020,country-news
গোবিন্দগঞ্জে প্রেমিকাকে ছিনিয়ে নিয়ে গণধর্ষণ,"গাইবান্ধার গোবিন্দগঞ্জ উপজেলায় মহিমাগঞ্জ এলাকায় রোববার রাতে প্রেমিকের কাছ থেকে প্রেমিকা স্কুলছাত্রীকে ছিনিয়ে নিয়ে গণধর্ষণ করা হয়েছে। এ ঘটনায় জড়িত থাকার অভিযোগে ৫ জনকে গ্রেফতার করেছে পুলিশ।



জানা গেছে, মহিমাগঞ্জ এলাকার দশম শ্রেণির স্কুলছাত্রীকে নিয়ে তার প্রেমিক পালিয়ে যাচ্ছিল। হরিরামপুর ইউনিয়নের নাওভাঙ্গা এলাকায় পৌঁছলে ওই এলাকার এনামুল হক (৩০), রেজাউল (৩২), ধলু মিয়া (২৭), সুমন মিয়া (২৩) ও সাদ্দাম ওরফে সুজন কাজী প্রেমিকাকে ছিনিয়ে নেয়। এরপর ধলু মিয়ার বাড়িতে নিয়ে যায় এবং সেখানে তারা প্রেমিককে মারধর করে স্কুলছাত্রীকে পালাক্রমে ধর্ষণ করে। রাত সোয়া তিনটার দিকে ঘটনার শিকার প্রেমিক-প্রেমিকা গোবিন্দগঞ্জ থানায় এসে বিষয়টি পুলিশকে অবহিত করে। গোবিন্দগঞ্জ থানার এসআই মামুনের নেতৃত্বে পুলিশের একটি টিম প্রথমে ধলু মিয়াকে গ্রেফতার করে। এরপর তার দেয়া তথ্য অনুসারে সব ধর্ষককে ওই রাতেই গ্রেফতার করে। এছাড়াও নাবালিকা প্রেমিকাকে নিয়ে পালানোর অভিযোগে প্রেমিককেও গ্রেফতার করেছে পুলিশ। গোবিন্দগঞ্জ থানার পরিদর্শক (ওসি) একেএম মেহেদী হাসান বলেন, এ বিষয়ে ঘটনার শিকার স্কুলছাত্রীর ডাক্তারি পরীক্ষা সম্পন্ন করা হয়েছে।",21/9/2020,country-news
"যুবকের কাছ থেকে প্রেমিকাকে ছিনিয়ে নিয়ে গণধর্ষণ, গ্রেফতার ৫","গাইবান্ধার গোবিন্দগঞ্জ উপজেলায় মহিমাগঞ্জ এলাকায় প্রেমিকের কাছ থেকে প্রেমিকা স্কুলছাত্রীকে ছিনিয়ে নিয়ে গণধর্ষণের অভিযোগে ৫ জনকে গ্রেফতার করেছে পুলিশ। রোববার রাতে গ্রেফতারকৃতদের মধ্যে প্রেমিকও রয়েছেন।



জানা গেছে, মহিমাগঞ্জ এলাকার দশম শ্রেণির ছাত্রীকে নিয়ে তার প্রেমিক পালিয়ে যাওয়ার সময় রোববার রাত ১২টার দিকে পার্শ্ববর্তী হরিরামপুর ইউনিয়নের নাওভাঙ্গা এলাকায় পৌঁছায়। ওই এলাকার মৃত নীল মাহমুদের ছেলে এনামুল হক (৩০), আজিম উদ্দিনের ছেলে রেজাউল (৩২), ভোলা মিয়ার ছেলে ধলু মিয়া (২৭), এজদুর রহমানের ছেলে সুমন মিয়া (২৩) এবং কাজি শাহারুলের ছেলে সাদ্দাম ওরফে সুজন কাজী প্রেমিকের কাছ থেকে ওই তরুণীকে ছিনিয়ে নেয়।এরপর ধলু মিয়ার বাড়িতে নিয়ে যায় এবং সেখানে তারা প্রেমিককে মারপিট করে স্কুলছাত্রীকে পালাক্রমে ধর্ষণ করে। এরপর রাত সোয়া ৩টার দিকে ঘটনার শিকার ওই তরুণ-তরুণী গোবিন্দগঞ্জ থানায় এসে বিষয়টি পুলিশে অবহিত করেন। পরে গোবিন্দগঞ্জ থানার এসআই মামুনের নেতৃত্বে পুলিশের একটি টিম তাদের সঙ্গে নিয়ে প্রথমে ধর্ষক ধলু মিয়ার বাড়ি শনাক্ত করে ধলু মিয়াকে গ্রেফতার করে। এরপর তার দেয়া তথ্য অনুসারে সব ধর্ষককে ওই রাতেই গ্রেফতার করা হয়। এছাড়াও নাবালিকা প্রেমিকাকে নিয়ে পালানোর অভিযোগে প্রেমিককেও গ্রেফতার করেছে পুলিশ।গোবিন্দগঞ্জ থানার ওসি একেএম মেহেদী হাসান জানান, এ বিষয়ে ঘটনার শিকার স্কুলছাত্রীর ডাক্তারি পরীক্ষা সম্পন্ন করা হয়েছে। গ্রেফতারকৃতদের বিরুদ্ধে থানায় মামলা দায়ের করা হয়েছে।",21/9/2020,country-news
গাইবান্ধায় করোনা উপসর্গে ব্যবসায়ীর মৃত্যু,"গাইবান্ধার গোবিন্দগঞ্জে করোনা উপসর্গ নিয়ে সুদর্শন দেবনাথ (৩৮) নামে এক কাপড় ব্যবসায়ীর মৃত্যু হয়েছে। শুক্রবার সকালে গোবিন্দগঞ্জ উপজেলা স্বাস্থ্য কমপ্লেক্সে নিলে সেখানে তার মৃত্যু হয়।



সুদর্শন দেবনাথ উপজেলার চকরহিমাপুর গ্রামের নিবারন দেবনাথের ছেলে। তিনি গোবিন্দগঞ্জ বাজারের ক্ষুদ্র কাপড় ব্যবসায়ী ছিলেন।গোবিন্দগঞ্জ উপজেলা স্বাস্থ্য ও পরিবার কল্যাণ কর্মকর্তা ডা. মজিদুল ইসলাম জানান, মৃত ব্যক্তির নমুনা সংগ্রহ করা হয়েছে। নমুনা পরীক্ষার রিপোর্ট পাওয়ার পর নিশ্চিত হওয়া যাবে তিনি করোনায় আক্রান্ত ছিলেন কি না। তবে তার সংস্পর্শে আসা সবাইকে হোম কোয়ারেন্টিনে রাখা হয়েছে।",21/9/2020,country-news
সুন্দরগঞ্জে প্রতারণার শিকার বৃদ্ধার দায়িত্ব নিলেন এমপি শামীম,"গাইবান্ধার সুন্দরগঞ্জে প্রতারণার শিকার বৃদ্ধা আনোয়ারা বেগমের (৭০) দায়িত্ব নিলেন জাতীয় পার্টির অতিরিক্ত মহাসচিব (রংপুর) ও স্থানীয় এমপি ব্যারিস্টার শামীম হায়দার পাটোয়ারী। তিনি ভাতার কার্ড পাইয়ে দেয়ার ব্যবস্থা করবেন বলে জানা গেছে।



শুক্রবার দুপুরে ওই বৃদ্ধাকে কার্ড করে দেয়ার বিষয়টি নিশ্চিত করেন এমপি ব্যারিস্টার শামীম হায়দার পাটোয়ারী।গত কয়েকদিন আগে ওই বৃদ্ধার সঙ্গে প্রতারণার বিষয়ে একটি সংবাদ প্রকাশিত হয় সামাজিক যোগাযোগ মাধ্যমে। বিষয়টি এমপির নজরে এলে বৃদ্ধা আনোয়ারা বেগমকে বয়স্ক ভাতার কার্ড করে দিতে তিনি তার বিশেষ সহকারীকে নির্দেশ দেন। এমপির নির্দেশনা অনুযায়ী ওই বৃদ্ধার জাতীয় পরিচয়পত্রে এমপির সুপারিশসহ সমাজসেবা অফিসে জমা দেয়া হয়েছে।প্রতারণার শিকার ওই বৃদ্ধা উপজেলার দহবন্দ ইউনিয়নের দক্ষিণ ধুমাইটারী গ্রামের মৃত আসকার আলীর স্ত্রী। তিন বছর আগে বয়স্ক ভাতার কার্ড পাওয়ার আশায় ভিক্ষা করে জমানো ৬ হাজার টাকা তার গ্রামের রাজ্জাক নামের এক যুবকের হাতে তুলে দেন এই বৃদ্ধা। কিন্তু তিন বছর পেরিয়ে গেলেও বয়স্ক ভাতার কার্ড আজও পাননি এ নারী।পরে প্রতারণার বিষয়ে স্থানীয় গোলাম শাহরিয়ার বিদ্যুৎ ও আসাদুজ্জামান আসাদ নামে দুই ছাত্রলীগ নেতাকে জানালে ওই বৃদ্ধার খোয়া যাওয়া টাকা উদ্ধার করে দেন। সেই সঙ্গে ওই বৃদ্ধার বাড়িতে ১০ দিনের খাদ্যসামগ্রী পৌঁছে দেন তারা।ভুক্তভোগী ওই বৃদ্ধা জানান, তিন বছর আগে ভাতার কার্ড করে দেয়ার কথা বলে প্রতিবেশী আবদুর রাজ্জাক ছয় হাজার টাকা নেয়। ওই যুবককে দেয়া টাকা চাইতে গেলে নানা টালবাহানা করে ওই প্রতারক।",21/9/2020,country-news
গোবিন্দগঞ্জে কালবৈশাখী ঝড়ে কৃষকের মৃত্যু,"গাইবান্ধার গোবিন্দগঞ্জে কালবৈশাখী ঝড়ে গাছ চাপা পড়ে মো. ইউসুফ আলী (৩২) নামে এক কৃষকের মৃত্যু হয়েছে। এ সময় ১ জন আহত হয়েছেন।



মঙ্গলবার বিকালে উপজেলার গুমানীগঞ্জ ইউনিয়নের বুলভড়া কাচারী বাজারে এ ঘটনা ঘটে।নিহত ইউসুফ আলী ওই গ্রামের হবিবর রহমানের ছেলে। আহত মারজু মিয়াকে স্থানীয়ভাবে চিকিৎসা দেয়া হয়েছে।গুমানীগঞ্জ ইউনিয়ন পরিষদ চেয়ারম্যান জগলুল রশীদ রিপন জানান, কৃষক ইউসুফ আলী মাঠে কৃষি কাজ শেষ করে বিকালে ওই বাজারের নরসুন্দর মারজু মিয়ার সেলুনে চুল-দাড়ি কেটে নিচ্ছিলেন। এসময় হঠাৎ কালবৈশাখী ঝড় শুরু হয়। ঝড়ে একটি কৃষ্ণচুড়া গাছ ভেঙে গিয়ে ওই সেলুনের ওপর পরে। এতে চাপা পরে ইউসুফ আলী ঘটনাস্থলেই মারা যান। আহত হন নরসুন্দর মারজু মিয়া।গোবিন্দগঞ্জ থানার ওসি একেএম মেহেদি হাসান জানান, খবর পেয়ে ঘটনাস্থলে পুলিশ পাঠানো হয়।",21/9/2020,country-news
করোনার উপসর্গ নিয়ে গোবিন্দগঞ্জে শিশুর মৃত্যু,"গাইবান্ধার গোবিন্দগঞ্জে করোনাভাইরাসের উপসর্গ নিয়ে রিমা খাতুন (১১) নামের এক শিশুর মৃত্যু হয়েছে।



শুক্রবার সকালে উপজেলার রুজ ইউনিয়নের দক্ষিণ মিয়াপাড়া গ্রামে সে মারা যায়। রিমা ওই গ্রামের এনামুল হকের কন্যা।স্থানীয়রা জানিয়েছেন, রিমার বাবা-মা ঢাকায় শ্রমিকের কাজ করতেন। রিমা পরিবারের অন্য সদস্যদের সঙ্গে গ্রামের বাড়িতে থাকত। গত কয়েকদিন আগে ঢাকা থেকে রিমার বাবা-মা গ্রামের বাড়িতে আসেন। তারপর থেকেই রিমা সর্দি, জ্বর, শ্বাসকষ্টে আক্রান্ত হয়। এ অবস্থায় শুক্রবার সকালে সে মারা যায়। রিমা করোনাভাইরাসে আক্রান্ত কি না তা নিয়ে গ্রামবাসীর মধ্যে আতংক দেখা দিয়েছে।গোবিন্দগঞ্জ উপজেলা স্বাস্থ্য ও পরিবার পরিকল্পনা কর্মকর্তা ডা. মজিদুল ইসলাম জানান, ঘটনার পরপরই উপজেলা স্বাস্থ্য কমপ্লেক্স থেকে একটি দল মৃত রিমার নমুনা সংগ্রহ করে পরীক্ষার জন্য রংপুর মেডিকেল কলেজ হাসপাতালে পাঠানো হয়েছে। নমুনা পরীক্ষার রিপোর্ট পাওয়ার পর রিমা খাতুন করোনাভাইরাসে আক্রান্ত ছিল কিনা তা নিশ্চিত হওয়া যাবে।তবে সামাজিক নিরাপত্তার জন্য ওই বাড়িটি কোয়ারেন্টিন করা হয়েছে বলে তিনি জানান।",21/9/2020,country-news
"বাড়ি ফেরার জন্য বাসের অপেক্ষা, প্রাণ গেল মা-মেয়ের","গাইবান্ধার গোবিন্দগঞ্জ উপজেলায় বাঁশবোঝাই ট্রাক ও যাত্রীবাহী কোচের সংঘর্ষে বাসের অপেক্ষায় বসে থাকা মা রাহেলা বেওয়া (৭৫) এবং তার মেয়ে শেফালী বেগম (৪৫) নিহত হয়েছেন। এ ঘটনায় আহত হন বাসের ১৫ যাত্রী।



মঙ্গলবার রাতে ঢাকা-রংপুর মহাসড়কের দরবস্ত ইউনিয়নের অভিরামপুর বাজার এলাকায় এ দুর্ঘটনা ঘটে। নিহতদের মধ্যে রাহেলা বেগম পলাশবাড়ী উপজেলার বরিশাল ইউনিয়নের রামপুর গ্রামের মৃত খোকা মিয়ার স্ত্রী এবং শেফালী বেগম তাদের মেয়ে। স্থানীয়রা জানান, পার্শ্ববর্তী কোমরপুর বাজার থেকে নিজ বাড়িতে ফেরার অপেক্ষায় অভিরামপুর বাজারের একটি দোকানের সামনে বাসের অপেক্ষায় বসেছিলেন মা ও মেয়ে। এ সময় পঞ্চগড় থেকে ঢাকাগামী হানিফ পরিবহনের একটি কোচ ও বিপরীত দিক থেকে আসা বাঁশবোঝাই ট্রাকের মধ্যে সংঘর্ষ হয়। সংঘর্ষে যাত্রীবাহী হানিফ পরিবহনের কোচটি উল্টে গিয়ে রাস্তার পাশে দোকানে সামনে বসে থাকা মা-মেয়েকে চাপা দেয়। এতে মেয়ে শেফালী বেগম ঘটনাস্থলেই মারা যান এবং তার মা রাহেলা বেগমকে স্থানীয়রা মুমূর্ষু অবস্থায় উদ্ধার করে রংপুর মেডিকেল কলেজ হাসপাতালে পাঠায়। সেখানে রাত সোয়া ১১টার দিকে তার মৃত্যু হয়। গোবিন্দগঞ্জ হাইওয়ে থানার এসআই বাবুল আকতার জানান, দুর্ঘটনাকবলিত গাড়ি দুটি আটক করা হয়েছে। এ বিষয়ে হাইওয়ে থানায় একটি মামলা দায়ের করা হয়েছে। দুর্ঘটনার সঙ্গে সঙ্গে গাড়ি দুটির চালক ও হেলপার পালিয়ে গেছে।",21/9/2020,country-news
রডবোঝাই ট্রাকে বাড়ি ফেরার পথে গাইবান্ধায় প্রাণ গেল ১৩ জনের,"ঈদে রডবোঝাই ট্রাকে করে বাড়ি ফেরার পথে উল্টে গিয়ে ১৩ জনের প্রাণ গেছে। এরা ঢাকা থেকে ওই বাহনে করে বাড়ি ফিরছিলেন। বৃহস্পতিবার দুপুর দেড়টার দিকে ঢাকা-রংপুর মহাসড়কের গাইবান্ধার পলাশবাড়ী উপজেলার জুনদহ এলাকায় এ মর্মান্তিক দুর্ঘটনা ঘটে।



তবে তাৎক্ষণিকভাবে নিহতদের নাম-পরিচয় জানা যায়নি। খবর পেয়ে পুলিশ ও ফায়ার সার্ভিসের সদস্যরা দুর্ঘটনাস্থলে গিয়ে উদ্ধার তৎপরতা শুরু করেন।পলাশবাড়ী থানার ভারপ্রাপ্ত কর্মকর্তা (ওসি) মাসুদুর রহমান ঘটনার সত্যতা নিশ্চিত করেছেন। তিনি জানান, দুর্ঘটনাস্থলে উদ্ধার কাজ চলছে।তিনি আরও জানান, ঢাকা থেকে রড নিয়ে রংপুরে যাওয়ার পথে বৃহস্পতিবার পলাশবাড়ীর জুনদহ এলাকায় ট্রাকটি দুর্ঘটনার কবলে পড়ে। ঝড়ের মধ্যে নিয়ন্ত্রণ হারিয়ে ট্রাকটি সড়কের পাশে উল্টে যায়। তাতে ট্রাকের ওপরে থাকা ১৩ জন ঘটনাস্থলেই নিহত হন।নিহত ১৩ জনের মধ্যে তিনজন শিশু ও ১০ জন বয়স্ক মানুষ রয়েছেন। মরদেহগুলো গোবিন্দগঞ্জ হাইওয়ে থানায় নিয়ে যাওয়া হয়েছে। তবে নিহতদের নাম-পরিচয় জানা যায় নি।লকডাউনের কারণে গণপরিবহন বন্ধ থাকায় ঈদে তারা রডবোঝাই ট্রাকের ওপর ত্রিপল বিছিয়ে ঢাকা থেকে রংপুরে ফিরছিলেন বলে জানা গেছে। ঘূর্ণিঝড়ের প্রভাবে সকাল থেকে বৃষ্টি ও ঝড়ো হাওয়ার ফলে ট্রাকটি নিয়ন্ত্রণ হারায়।দুর্ঘটনার পর ট্রাক চালক ও তার সহকারী পালিয়ে গেছেন বলে ধারণা করছে পুলিশ।",21/9/2020,country-news
গাইবান্ধায় সড়কে প্রাণ গেল বাবা-ছেলের,"গাইবান্ধার পলাশবাড়ী উপজেলায় অজ্ঞাত পরিবহনের ধাক্কায় প্রাণ গেল মোটরসাইকেল আরোহী শিক্ষক মমিনুল (৪২) ও তার ছেলে মাহিনের (১২)।



শুক্রবার সন্ধ্যায় উপজেলার গাইবান্ধা- পলাশবাড়ী সড়কের মুচির টেকানি নামক স্থানে এ দুর্ঘটনা ঘটে। নিহতরা হলেন- পলাশবাড়ী উপজেলার সাতারপাড়া বালিকা উচ্চ বিদ্যালয়ের প্রধান শিক্ষক মমিনুল ইসলাম ও তার ছেলে মাহিন। নিহত প্রধান শিক্ষক মমিনুল ইসলাম উপজেলার ঘোড়াবান্ধা গ্রামের মৃত খেজের উদ্দিনের ছেলে।স্থানীয়রা জানায়, শুক্রবার সন্ধ্যায় গ্রামের বাড়ি উপজেলার মনোহরপুর ইউনিয়নের তালুকঘোড়াবান্দা থেকে পলাশবাড়ী আসার পথে গাইবান্ধামুখী অজ্ঞাত নামা পরিবহনের ধাক্কায় মোটরসাইকেল আরোহী পিতা ও ছেলে ঘটনাস্থলেই নিহত হন। পলাশবাড়ী থানার ওসি মাসুদুর রহমান জানান, খবর পেয়ে ঘটনাস্থল থেকে নিহতদের লাশ উদ্ধার করা হয়েছে।",21/9/2020,country-news
আসামির সহযোগীদের হামলায় এসআইসহ ৩ পুলিশ আহত,"গাইবান্ধার পলাশবাড়ী উপজেলায় প্রতারণাসহ একাধিক মামলার আসামি ফরহাদ হোসেনকে (৩৫) আটকের সময় পুলিশের ওপর হামলা করেছে তার সহযোগীরা। এতে এক এসআইসহ ৩ পুলিশ সদস্য আহত হয়েছেন।



রোববার সকাল ১০টার দিকে উপজেলার মনোহরপুর ইউনিয়নের টাকশালপাড়ায় এ ঘটনা ঘটে।এই ঘটনায় পাঁচজনকে আটক করেছে পুলিশ। আহত পুলিশ সদস্যদের গাইবান্ধা জেলা হাসপাতালে ভর্তি করা হয়েছে।

পুলিশ ও স্থানীয় লোকজন জানায়, পলাশবাড়ীর টাকশালপাড়ার মৃত খয়বর হোসেনের ছেলে ফরহাদ হোসেন প্রতারণাসহ একাধিক মামলার আসামি। ঢাকার একটি মামলায় ফরহাদকে আটকের জন্য ডিএমপির দুই পুলিশ সদস্য পলাশবাড়ী উপজেলার হরিণাবাড়ী তদন্ত কেন্দ্রের কয়েকজন পুলিশ সদস্যকে নিয়ে রোববার সকালে ফরহাদের বাড়িতে অভিযান চালায়।এ সময় ফরহাদের অপকর্মের সঙ্গে জড়িত তার সহযোগীরা পুলিশের ওপর অতর্কিত হামলা চালিয়ে হাতকড়াসহ ফরহাদকে ছিনিয়ে নিয়ে পালিয়ে যায়।ওই হামলার ঘটনায় এসআই কৃষ্ণচন্দ্র রায়, কনস্টেবল শফি ও ডিএমপির কনস্টেবল ফারুকসহ তিন পুলিশ সদস্য আহত হন। পরে আহত পুলিশ সদস্যদের হাসপাতালে ভর্তি করা হয়।অতর্কিত এই হামলার ঘটনায় হতবিহ্বল পুলিশ সদস্যরা দ্রুত ঘটনাটি গাইবান্ধার ঊর্ধ্বতন পুলিশের কর্মকর্তাদের জানালে অতিরিক্ত পুলিশ সেখানে পাঠানো হয়। তাদের অভিযানকালে টাকশাল গ্রামের একটি বাড়ি থেকে হাতকড়াসহ ফরহাদকে আটক করা হয়।এ সময় পুলিশ ফরহাদের সহযোগী আরও চারজনকে আটক করে। আটককৃতরা হল- সাহেব আলীর ছেলে আফসার আলী, সাইফুল ইসলামের ছেলে আউয়াল, ছাত্তারের ছেলে গনি মিয়া ও ছলিম উদ্দিনের ছেলে রফিক।হরিণাবাড়ী পুলিশ তদন্ত কেন্দ্রের পরিদর্শক রাকিব হোসেন জানান, এ ঘটনায় তদন্ত কেন্দ্রে একটি মামলা দায়ের করা হয়েছে।অপরদিকে এ ব্যাপারে পলাশবাড়ী থানার ওসি মাসুদার রহমান জানান, পুলিশের ওপর হামলাকারীদের ধরতে অভিযান অব্যাহত রয়েছে।",21/9/2020,country-news
পলাশবাড়ীতে ধানক্ষেতে নেমে পড়ল হেলিকপ্টার,"গাইবান্ধার পলাশবাড়ী উপজেলার হোসেনপুর ইউনিয়নের শ্রীকলা গ্রামের একটি ধানক্ষেতে হঠাৎ অবতরণ করে ঢাকা থেকে ছেড়ে আসা মেঘনা এভিয়েশনের আর-৬৬ এসটুএইড নামের একটি হেলিকপ্টার।



রোববার দুপুরে ধানক্ষেতে জরুরি অবতরণ করা ওই হেলিকপ্টারটি দেখতে শত শত লোক ছুটে যায়।এ সময় এলাকাবাসীর মাঝে আতঙ্কও ছড়িয়ে পড়ে।স্থানীয় লোকজন সূত্রে জানা গেছে, ঢাকা থেকে দিনাজপুরের উদ্দেশে যাচ্ছিল মেঘনা এভিয়েশনের ওই হেলিকপ্টারটি। আকাশ মেঘাচ্ছন্ন ও ঘন কুয়াশা দেখে দিনাজপুরে না গিয়ে শ্রীকলা গ্রামের একটি ধানক্ষেতে হেলিকপ্টারটিকে জরুরি অবতরণ করান পাইলট।এ সময় গ্রামবাসীর মধ্যে আতঙ্ক ছড়িয়ে পরে এবং হেলিকপ্টারের কাছে ছুটে যায় গ্রামবাসী। পরে হেলিকপ্টার থেকে নেমে পাইলট বিষয়টি খুলে বললে গ্রামবাসীর আতঙ্ক কেটে যায়।ঘণ্টাখানেক অবস্থান করার পর আবহাওয়া ভালো হলে হেলিকপ্টারটি পুনরায় গন্তব্যে ফিরে যায়।পলাশবাড়ী থানার ওসি মো. মাসুদার রহমান বিষয়টির সত্যতা নিশ্চিত করেছেন।",21/9/2020,country-news
ঈদে বাড়ি ফেরার পথে কৃষকলীগ নেতার ছেলে নিহত,"গাইবান্ধার পলাশবাড়ীতে বাসচাপায় স্বাধীন আকন্দ (১৬) নামে এক কিশোর নিহত হয়েছে। শনিবার (১ আগস্ট) সকালে রংপুর-ঢাকা মহাসড়কের পলাশবাড়ীতে এ দুর্ঘটনা ঘটে।



নিহত স্বাধীন সাদুল্লাপুর উপজেলার বনগ্রাম ইউনিয়ন কৃষকলীগের সাধারণ সম্পাদক মোজাহিদুর আকন্দের ছেলে। স্থানীয়রা জানায়, ঈদ উপলক্ষে ঢাকা থেকে বাসযোগে বাড়ি ফিরছিল স্বাধীন আকন্দ। পথিমধ্যে পলাশবাড়ীতে এসে বাস থেকে নামে সে। এ সময় সড়কের পাশে দাঁড়িয়ে অন্য আরেকটি বাসের জন্য অপেক্ষা করছিল। তখন একটি বাস তাকে চাপা দেয়। এতে ঘটনাস্থলেই মারা যায় স্বাধীন। পলাশবাড়ী থানার অফিসার ইনচার্জ (ওসি) মাসুদুর রহমান এ ঘটনার সত্যতা নিশ্চিত করেছেন। 
",21/9/2020,country-news
গাইবান্ধায় সাপের কামড়ে কলেজছাত্রের মৃত্যু,"গাইবান্ধার সাদুল্লাপুর উপজেলায় সাপের কামড়ে আরিফ আহমেদ (২০) নামের এক কলেজ ছাত্রের মৃত্যু হয়েছে।



বৃহস্পতিবার দুপুরে রংপুর মেডিকেল কলেজ হাসপাতালে আরিফের মৃত্যু হয়। আরিফ আহমেদ উপজেলার দামোদরপুর ইউনিয়নের সমিতির বাজার এলাকার কিশামত খেজু গ্রামের ফজলার মাষ্টারের ছেলে। স্থানীয়রা জানায়, বুধবার রাতে বাড়ির পাশের রাস্তা দিয়ে হাঁটাচলা করছিলেন আরিফ আহমেদ। এ সময় হোসেন আলী সুপারের বাড়ির নিকটে পৌঁছালে ডান পায়ে সাপে ছোবল দেয়। এরপর শরীরে ব্যথা অনুভব হলে স্থানীয়ভাবে চিকিৎসা নেয় সে। পরে শারীরিক অবস্থার অবনতি হওয়ায় বৃহস্পতিবার সকালে রংপুর মেডিকেল কলেজ হাসপাতালে ভর্তি করায় স্বজনরা। সেখানে দুপুরের দিকে আরিফের মৃত্যু হয়েছে।দামোদরপুর ইউনিয়ন পরিষদ (ইউপি) মেম্বর নুরুন্নবী মিয়া বলেন, আরিফের মৃত্যুর বিষয়টি লোকমুখে শুনেছি।
",21/9/2020,country-news
ডিম আনতে গিয়ে সাপের কামড়ে গৃহবধূর মৃত্যু,"গাইবান্ধার সাদুল্লাপুর উপজেলার ধাপেরহাট ইউনিয়নের হিংগারপাড়া গ্রামে খোঁয়াড় থেকে ডিম নেয়ার সময় সাপের কামড়ে কোহিনুর বেগম (৪৫) নামে এক গৃহবধূ মারা গেছেন। মঙ্গলবার দুপুরে রংপুর মেডিকেল কলেজ হাসপাতালে তিনি মারা যান।



স্থানীয়রা জানান, মঙ্গলবার সকালে হিংগারপাড়া গ্রামের হবিবর রহমানের স্ত্রী কোহিনুর বেগম তার হাঁস-মুরগির খোঁয়াড়ে হাঁসের ডিম নিচ্ছিলেন। এ সময় খোঁয়াড়ে থাকা একটি বিষাক্ত সাপ তাকে ছোবল দেয়। পরে স্বজনেরা কোহিনুর বেগমকে উদ্ধার করে রংপুর মেডিকেল কলেজ হাসপাতালে নিয়ে যায়। সেখানে দুপুরের দিকে কোহিনুরের মৃত্যু হয়।এ ঘটনার খবর পেয়ে জামালপুর ইউনিয়নের এনায়েতপুর গ্রামের ওঝা আবু ছালেক মিয়া ঘটনাস্থলে আসেন। পরে খোয়ারে থাকা একটি গর্ত খুড়ে সাপটি বের করা হয়।ধাপেরহাট ইউনিয়নের চেয়ারম্যান রফিকুল ইসলাম নওশা বলেন, এ ঘটনাটি লোকমুখে শুনেছি। এ বিষয়ে সবার সাবধান হওয়া দরকার।",21/9/2020,country-news
গাইবান্ধার সাদুল্লাপুরে বাঁধ ভেঙে ২০ পরিবার পানিবন্দি,"গাইবান্ধার সাদুল্লাপুর উপজেলায় নির্মাণাধীন বাঁধ ভেঙে ২০টি পরিবারের শতাধিক মানুষ পানিবন্দি হয়ে পড়েছে।



বর্তমানে এসব মানুষ আশ্রয় নিয়েছে সাদুল্লাপুর মডেল সরকারি প্রাথমিক বিদ্যালয়ে।মঙ্গলবার সকালে ওই স্কুলে গিয়ে আশ্রিত মানুষদের মানবেতর জীবনযাপন করতে দেখা গেছে।তারা খাদ্য সংকটেও ভোগছেন।ভুক্তভূগীরা জানান, টানা বর্ষণে নির্মাণাধীন ঘাঘট নদীর বন্যা নিয়ন্ত্রণ বাঁধ কামারপাড়া ইউনিয়নের পুরাণ লক্ষিপুর এলাকায় প্রায় ৫০ ফুট ভেঙে গেছে। এতে পুরাণ লক্ষিপুর গ্রামের ২০ পরিবারের শতাধিক মানুষ পানিবন্দি হয়ে পড়েছেন। একইসঙ্গে পাটসহ বেশকিছু ফসল পানিতে ডুবে গেছে। গৃহপালিত গবাদিপশু নিয়েও চরম বিপাকে পড়েছেন তারা।এক সপ্তাহ ধরে স্কুলটিতে আশ্রয় নিলেও এখন পর্যন্ত প্রশাসন বা জনপ্রতিনিধি কেউই তাদের খোঁজ সেয়নি।দুর্গত মানুষদের কপালে জোটেনি ত্রাণ সহায়তা। ক্ষতিগ্রস্ত জেসমিন, কাপাসি ও আমেনা বেওয়া বলেন, বাঁধভাঙা পানির তাণ্ডবে ঘরবাড়ি সব কিছু হারিয়ে স্কুলে ঠাঁই নিয়েছি।গরু-ছাগল ও হাঁস-মুরগি নিয়ে বিপাকে পড়েছি।নিজেদের খাদ্য সংকট এখন চরমে।সাদুল্লাপুর উপজেলা নির্বাহী কর্মকর্তা (ইউএনও) মো. নবীনেওয়াজ বলেন, এরই মধ্যে পানিবন্দি মানুষের খোঁজ-খবর নেয়া হয়েছে।তাদের জন্য ত্রাণসামগ্রীর ব্যবস্থা করা হবে।",21/9/2020,country-news
"সাদুল্যাপুরে করোনায় একজনের মৃত্যু, আক্রান্ত ১২ জন","গাইবান্ধার সাদুল্যাপুর উপজেলার ভাতগ্রামের নুরুল আমিন ফুল মিয়া (৬৮) করোনাভাইরাসে আক্রান্ত হয়ে মারা গেছেন। তিনি ওই গ্রামের মৃত্যু শুকুর উদ্দিন সরকারের ছেলে। এই উপজেলায় ১৩ জন করোনা রোগীর মধ্যে প্রথম মারা গেলেন তিনি।



নিহতের ছেলে রুহুল সরকার বাবু জানান, সোমবার বিকালে তিনি বেশি অসুস্থ হয়ে পড়লে বগুড়া জিয়াউর রহমান মেডিকেল কলেজ হাসপাতালে নেয়ার পথে সন্ধ্যায় মারা যান। এতে নিহতের পরিবারকে লকডাউনে রাখা হয়েছে।উপজেলা করোনাভাইরাস প্রতিরোধ কমিটির সদস্য সচিব ও উপজেলা স্বাস্থ্য ও পরিবার পরিকল্পনা কর্মকর্তা ডা. শাহিনুর ইসলাম মণ্ডল বলেন, নুরুল আমিন ফুল মিয়ার এক সপ্তাহ আগে করোনাভাইরাস পরীক্ষার নমুনা সংগ্রহ করা হয়েছিল। কিন্তু তিনি মারা যাওয়ার পর রিপোর্ট পেয়ে জানা যায়, তিনি করোনা পজিটিভ ছিলেন।সাদুল্যাপুর থানার ওসি মাসুদ রানা জানান, সোমবার রাতেই যথাযথ নিয়ম মেনে ইসলামিক ফাউন্ডেশনের ইমাম সুলতান মিয়ার নেতৃত্বে জানাজা ও দাফন সম্পন্ন হয়। পরিবারকে লকডাউনে রাখা হয়েছে।",21/9/2020,country-news
লকডাউনের ঘোষণায় সাদুল্লাপুর ইউএনওকে শোকজ করবেন ডিসি,"করোনাভাইরাস মোকাবিলায় গাইবান্ধার সাদুল্লাপুর উপজেলাকে লকডাউন করার সিদ্ধান্ত নেয় উপজেলা প্রশাসন। এ বিষয়ে উপজেলা প্রশাসনের পক্ষ থেকে বিজ্ঞপ্তিও দেয়া হয়।



তবে জেলা প্রশাসক (ডিসি) বলেছেন, উপজেলা লকডাউন করা হয়নি। লকডাউন ঘোষণা করায় ওই উপজেলা নির্বাহী কর্মকর্তাকে (ইউএনও) শোকজ করা হবে।সাদুল্যাপুর উপজেলা নির্বাহী অফিসার মো. নবীনেওয়াজ স্বাক্ষরিত ২২ মার্চের স্মারকপত্রে সাদুল্যাপুর রোববার উপজেলার বনগ্রাম ইউনিয়নে হবিবুল্লাপুর গ্রামে কাজল মণ্ডল পিতা শচিন্দ্র নাথ মণ্ডলের বোনের বিবাহোত্তর অনুষ্ঠানে অংশগ্রহণ করেন দুজন আমেরিকা প্রবাসী আত্মীয়। তারা করোনাভাইরস পজেটিভ হিসাবে শনাক্ত হয়েছেন।উক্ত অনুষ্ঠানে প্রায় ৫০০ লোক দাওয়াত প্রাপ্ত হয়ে উপস্থিত ছিলেন। এ অবস্থায় ভাইরাসটি দ্রুত সংক্রামণ ঘটতে পারে মর্মে আশু আশংকা রয়েছে। ফলে অত্র উপজেলার সাধারণ মানুষের স্বাস্থ্য সুরক্ষার লক্ষ্যে সাদুল্লাপুর উপজেলা করোনাভাইরাস প্রতিরোধ কমিটি সর্বসম্মতিক্রমে সাদুল্লাপুর উপজেলাকে 'লকডাউন' সিদ্ধান্ত গ্রহণ করে মর্মে পত্রে উল্লেখ করা হয়। এ ব্যাপারে ঊর্ধ্বতন কর্তৃপক্ষ বরাবরে পত্রটি প্রয়োজনীয় ব্যবস্থা গ্রহণের জন্য প্রেরিত হয়।সাদুল্যাপুর উপজেলা করোনা প্রতিরোধ কমিটির সদস্য সচিব উপজেলা স্বাস্থ্য পরিবার পরিকল্পনা কর্মকর্তা ডা. শাহিনুর ইসলাম জানান, সাদুল্যাপুর উপজেলার হবিবুল্লাপুর গ্রামের কাজল চন্দ্র মণ্ডলের বাড়িতে আমেরিকা প্রবাসী দুজন আত্মীয় (যারা গাইবান্ধা শহরের খাপাড়ায় হোম কোয়ারেন্টিনে রয়েছেন) ১১ ও ১২ মার্চ অবস্থান করেন। ১৩ মার্চ বিবাহোত্তর অনুষ্ঠানের নিমন্ত্রণ খেয়ে গাইবান্ধা শহরের খাঁ পাড়ায় নিজ বাড়িতে চলে যান।তিনি আরও জানান, পরে তাদের দুজনের নমুনা ঢাকায় রোগতত্ত্ব, রোগ নিয়ন্ত্রণ ও গবেষণা ইন্সটিটিউটে (আইইডিসিআর) পাঠানো হয়। রোববার ঢাকা আইইডিসিআর থেকে জানানো হয়, ওই দুইজনের নভেল করোনাভাইরাসের সংক্রমণ ধরা পড়েছে।সিভিল সার্জন ডা. এবিএম আবু হানিফ বলেন, সাদুল্যাপুরের হবিবুল্লাপুরে করোনাভাইরাস আক্রান্ত পজেটিভ কোনো রোগীর শনাক্ত হয়েছে এই মর্মে কোনো তথ্য নেই। সুতরাং উপজেলা নির্বাহী কর্মকর্তা মো. নবীনেওয়াজ স্বাক্ষরিত উল্লেখিত বিষয়টি সঠিক নয় বলে তিনি দাবি করেন। গুজবে কান না দেয়ার জন্য তিনি সবার দৃষ্টি আকর্ষণ করেন।এ ব্যাপারে জেলা প্রশাসক মো. আবদুল মতিন জানান, সাদুল্যাপুর উপজেলার ওই গ্রামে এখন পর্যন্ত করোনাভাইরাসে আক্রান্ত হয়েছেন এই মর্মে কাউকে শনাক্ত করা যায়নি। সুতরাং লকডাউন করার কোন প্রয়োজনীয়তা নেই। প্রকৃত পক্ষে হবিবুল্লাপুর গ্রামে সন্দেহভাজনদের হোম কোয়ারেন্টিনে রাখা হয়েছে।সাদুল্যাপুর উপজেলাকে লকডাউন করার সিদ্ধান্তটি সঠিক নয় উল্লেখ করে তিনি বলেন, এ ব্যাপারে উপজেলা নির্বাহী অফিসারকে কারণ দর্শাও নোটিশ জারি করা হচ্ছে। সেইসঙ্গে কোনো গুজব না ছড়ানোর জন্য সংশ্লিষ্ট সবার প্রতি আহ্বান জানান জেলা প্রশাসক।",21/9/2020,country-news
সাদুল্লাপুর উপজেলা লকডাউন হয়নি: গাইবান্ধা ডিসি,"গাইবান্ধার সাদুল্লাপুর ‘লকডাউন’ করা হয়নি বলে জানিয়েছে জেলা প্রশাসক মো. আবদুল মতিন।



রোববার বিকালে তিনি সাংবাদিকদের জানান, সাদুল্লাপুর লকডাউন করা হয়নি। এখানে একটা ভুল বোঝাবুঝি হয়েছে।এর আগে করোনাভাইরাস মোকাবিলায় গাইবান্ধার সাদুল্লাপুর উপজেলাকে ‘লকডাউন’ করার সিদ্ধান্ত নেয় উপজেলা প্রশাসন। রোববার বিকেলে উপজেলা নির্বাহী অফিসার (ইউএনও) মো. নবীনেওয়াজের ওই সিদ্ধান্তের পর জেলা প্রশাসক মো. আবদুল মতিন তার বিরুদ্ধে ব্যবস্থা গ্রহণের কথা জানান।উপজেলা প্রশাসনের চিঠিতে বলা হয়, করোনাভাইরাস সংক্রমণ প্রতিরোধে সাদুল্লাপুর উপজেলা লকডাউন হয়েছে। উপজেলার বনগ্রাম ইউনিয়নের হবিবুল্লাপুর গ্রামের জনৈক শচিন্দ্র নাথ মণ্ডলের ছেলে কাজল মণ্ডলের বোনের বিবাহোত্তর অনুষ্ঠানে অংশগ্রহণকারী দুইজন আমেরিকা প্রবাসী আত্মীয় করোনা আক্রান্ত হিসেবে শনাক্ত হয়েছে। ওই অনুষ্ঠানে প্রায় ৪০০ থেকে ৫০০ লোক উপস্থিত ছিলেন।এতে আরও বলা হয়, পরবর্তীতে ২১ মার্চ গাইবান্ধা-৩ (সাদুল্লাপুর-পলাশবাড়ী) আসনে উপ-নির্বাচন অনুষ্ঠিত হয়। ওই নির্বাচনে বিয়ে অনুষ্ঠানে অংশ নেয়া লোকজন ভোট প্রদান করেছেন মর্মে জানা যায়। এ অবস্থায় ভাইরাসটি দ্রুত সংক্রামণ ঘটতে পারে মর্মে আশু সম্ভাবনা রয়েছে। ফলে অত্র উপজেলার সাধারণ মানুষের স্বাস্থ্য সুরক্ষার লক্ষ্যে সাদুল্লাপুর উপজেলা করোনা প্রতিরোধ কমিটি সর্বসম্মত সিদ্ধান্তক্রমে সাদুল্লাপুর উপজেলাকে ‘লকডাউন’ করার সিদ্ধান্ত গ্রহণ করা হয়েছে।",21/9/2020,country-news
গাইবান্ধার সাদুল্লাপুর লকডাউন,"এবার গাইবান্ধার সাদুল্লাপুর উপজেলা লকডাউন করল স্থানীয় প্রশাসন। করোনাভাইরাসের সংক্রমণ নিয়ে দুই যুক্তরাষ্ট্রপ্রবাসী বিয়ের অনুষ্ঠানে অংশ নেয়ার পর এ লকডাউনের ঘোষণা দিল সাদুল্লাপুর উপজেলা প্রশাসন।



রোববার বিকালে উপজেলা প্রশাসনের পক্ষ থেকে দেয়া বিজ্ঞপ্তিতে এ তথ্য জানা গেছে।সাদুল্যাপুর উপজেলার ইউএনও মোহাম্মদ নবী নেওয়াজ স্বাক্ষরিত বিজ্ঞপ্তিতে বলা হয়, গাইবান্ধার সাদুল্লাপুর উপজেলার ৯নং বনগ্রাম ইউনিয়নের হাবিবুল্লাপুর গ্রামের একটি বিয়ের অনুষ্ঠানে অংশ নেন করোনায় আক্রান্ত দুই যুক্তরাষ্ট্রপ্রবাসী। রোববার তাদের শরীরে করোনাভাইরাস শনাক্ত হয়েছে। কিন্তু বিয়ে অনুষ্ঠানে সাদুল্লাপুর উপজেলার পাঁচ শতাধিক মানুষ অংশ নিয়েছেন। সাধারণ মানুষের জীবনের নিরাপত্তার কথা বিবেচনায় পুরো উপজেলা লকডাউন ঘোষণা করা হল। পরবর্তী ঘোষণা না দেয়া পর্যন্ত লকডাউন বলবৎ থাকবে। এ সময় জরুরি প্রয়োজন ছাড়া কেউ ঘরের বাইরে বের হতে পারবে না।রোববার বিকালে রাজধানীর মহাখালীর বাংলাদেশ কলেজ অব ফিজিসিয়ানস অ্যান্ড সার্জনস (বিসিপিএস) মিলনায়তনে রোগতত্ত্ব, রোগনিয়ন্ত্রণ ও গবেষণা প্রতিষ্ঠানের (আইইডিসিআর) পরিচালক অধ্যাপক ডা. মীরজাদী সেব্রিনা ফ্লোরা সংবাদ সম্মেলন করে জানান, বাংলাদেশে নতুন করে আরও তিনজন করোনায় আক্রান্ত হয়েছেন। নতুন তিনজন আক্রান্তের মধ্যে সাদুল্লাপুর উপজেলার দুজন রয়েছেন বলে জানা গেছে। এরপরই বিকেল থেকে সাদুল্যাপুর উপজেলা লকডাউন করা হয়।এর আগে বৃহস্পতিবার বিকালে দেশে করোনাভাইরাসের সংক্রমণ ঠেকাতে মাদারীপুরের শিবচর উপজেলা লকডাউন করা হয়। উপজেলার ওষুধ, কাঁচামাল, মুদি দোকান বাদে সব দোকানপাট ও গণপরিবহন বন্ধের ঘোষণা দেয়া হয়।উপজেলা নির্বাহী কর্মকর্তা (ইউএনও) মো. আসাদুজ্জামান জরুরি সংবাদ সম্মেলন করে বিষয়টি জানান।এদিকে বৃহস্পতিবার করোনাভাইরাস পরিস্থিতি নিয়ে সচিবালয়ে বিশেষ ব্রিফিংয়ে স্বাস্থ্যমন্ত্রী বলেন, যেসব এলাকায় করোনা পরিস্থিতি খারাপ হবে, সেসব এলাকায় লকডাউন করা হবে।",21/9/2020,country-news
গাইবান্ধা-৩ আসনে আ’লীগ প্রার্থী স্মৃতি নির্বাচিত,"গাইবান্ধা-৩ (সাদুল্লাপুর-পলাশবাড়ী) আসনে উপ-নির্বাচনে আওয়ামী লীগ প্রার্থী অ্যাডভোকেট উম্মে কুলসুম স্মৃতিকে বেসরকারিভাবে নির্বাচিত ঘোষণা করা হয়েছে।



শনিবার অনুষ্ঠিত এই নির্বাচনে ১৩২টি কেন্দ্রের ফলাফলে কৃষক লীগের কেন্দ্রীয় সাধারণ সম্পাদক উম্মে কুলসুম স্মৃতি অ্যাডভোকেট উম্মে কুলসুম স্মৃতি (নৌকা) পেয়েছেন ২ লাখ ১৪ হাজার ৪৮২ ভোট। তার নিকটতম প্রতিদ্বন্দ্বী বিএনপি দলীয় প্রার্থী গাইবান্ধা জেলা বিএনপি সভাপতি অধ্যাপক ডা. সৈয়দ মইনুল হাসান সাদিক পেয়েছেন ৪১ হাজার ৪০৮ ভোট। গাইবান্ধা জেলা নির্বাচন ও রিটার্নিং অফিসার মো. মাহাবুবুর রহমানের কাছ থেকে প্রাপ্ত ফলাফলের ভিত্তিতে এই তথ্য জানা যায়। তিনি জানান, একটি পৌরসভা ও ১৯টি ইউনিয়ন নিয়ে গঠিত এই সংসদীয় আসনে মোট ভোটার ৪ লাখ ৩৫ হাজার ২১১ জন।নির্বাচনে প্রতিদ্বন্দ্বিতা করেন আওয়ামী লীগ দলীয় প্রার্থী কৃষক লীগের কেন্দ্রীয় সাধারণ সম্পাদক অ্যাডভোকেট উম্মে কুলসুম স্মৃতি, বিএনপির দলীয় প্রার্থী গাইবান্ধা জেলা বিএনপি সভাপতি অধ্যাপক ডা. সৈয়দ মইনুল হাসান সাদিক ও জাতীয় পার্টির প্রার্থী মইনুল রাব্বী চৌধুরী। এ ছাড়া গত বুধবার জাসদের প্রার্থী খাদেমুল ইসলাম খুদি নৌকার সমর্থনে তার প্রার্থিতা প্রত্যাহার করেন।",21/9/2020,country-news
স্ত্রীর ২ হাত ভেঙে ওয়াজ করতে গিয়ে গণপিটুনি খেলেন মাওলানা,"যৌতুকের দাবিতে লোহার রড দিয়ে পিটিয়ে স্ত্রীর দুই হাত ভেঙে দেয়ার পর ঘরে আটকে রেখে ওয়াজ করতে গিয়ে গণপিটুনি খেলেন মাওলানা এএইচএম সোয়াইব হোসাইন সিদ্দিকী।



রোববার রংপুরের পীরগঞ্জে একটি ইসলামী জলসায় ওয়াজ করতে গেলে তাকে আটকে গণপিটুনি দেয় জনতা। পরে তাকে থানায় সোপর্দ করা হয়।রাতেই মাওলানা এএইচএম সোয়াইব হোসাইন সিদ্দিকীকে আসামি করে গাইবান্ধার সাদুল্যাপুর থানায় মামলা করেন তার শাশুড়ি কোহিনুর বেগম।মাওলানা এএইচএম সোয়াইব হোসাইন সিদ্দিকী কুড়িগ্রামের ভুরুঙ্গামারী উপজেলার মধ্যচর বারুইটারী গ্রামের আবদুল হাই মিয়ার ছেলে।স্থানীয় সূত্র জানায়, দেড় বছর আগে হাফেজ মাওলানা সোয়াইব হোসাইন সিদ্দিকীর সঙ্গে রংপুরের পীরগঞ্জ উপজেলার দূরা মিঠিপুর গ্রামের মৃত ইব্রাহিম সরকারের মেয়ে সোমিয়া ছিদ্দিকার বিয়ে হয়।বিয়ের পর থেকে মাওলানা সিদ্দিকী যৌতুক দাবি করতেন। যৌতুকের টাকা না পেয়ে স্ত্রীকে প্রায়ই মারপিট করতেন তিনি।গত ১৮ জানুয়ারি লোহার রড দিয়ে পিটিয়ে স্ত্রীর দুই হাত ভেঙে দেন। এর পর তাকে ঘরে আটকে রেখে ইসলামী জলসায় ওয়াজ করতে বাড়ি থেকে বেরিয়ে যান।এর পর থেকে স্ত্রী ও পরিবারের সঙ্গে মাওলানা সিদ্দিকীর যোগাযোগ বন্ধ ছিল। কোনোভাবেই তার সন্ধান পাওয়া যাচ্ছিল না।প্রায় দেড় মাস পর গত রোববার রংপুরের পীরগঞ্জে একটি ইসলামী জলসায় ওয়াজ করার জন্য অতিথি হয়ে আসেন তিনি। খবর পেয়ে স্ত্রী সোমিয়ার পরিবারসহ আশপাশের লোকজন একত্র হয়ে তাকে আটক করে উত্তম-মধ্যম দেয়।পরে সোমিয়ার চিৎকারে আশপাশের লোকজন এসে তাকে উদ্ধার করে রংপুরে মেডিকেল কলেজ হাসপাতালে ভর্তি করেন।সাদুল্যাপুর থানা পুলিশের ওসি মাসুদ রানা জানান, গৃহবধূর দুহাত ভেঙে ফেলার ঘটনায় থানায় মামলা করা হয়েছে। এ ঘটনায় অভিযুক্ত মাওলানা সিদ্দিকীকে গ্রেফতার করা হয়।",21/9/2020,country-news
গাইবান্ধা-৩ আসনে এক প্রার্থীর মনোনয়নপত্র বাতিল,"গাইবান্ধা-৩ (সাদুল্যাপুর-পলাশবাড়ি) আসনের উপ-নির্বাচনে জাতীয় পার্টির অঙ্গসংগঠন যুব সংহতির কেন্দ্রীয় নেতা মো. মঞ্জুরুল হকের মনোনয়নপত্র বাতিল করা হয়েছে।



রোববার মনোনয়নপত্র বাছাইয়ের দিনে ৫ প্রার্থীর মধ্যে মো. মঞ্জুরুল হকের মনোনয়নপত্র বাতিল করা হয়েছে।জাতীয় পার্টির পরিচয়ে মনোনয়নপত্র দাখিল করলেও দলীয় মনোনয়নের কাগজপত্র দেখাতে না পারায় তার মনোনয়নপত্র বাতিল করা হয়।বাছাইয়ের পর যাদের মনোনয়নপত্র বৈধ ঘোষণা করা হয় তারা হলেন- আওয়ামী লীগের মনোনীত প্রার্থী উম্মে কুলছুম স্মৃতি, বিএনপির মনোনীত প্রার্থী ডা. মইনুল হাসান সাদিক, জাতীয় পার্টির মনোনীত প্রার্থী মইনুর রাব্বী চৌধুরী ও জাতীয় সমাজতান্ত্রিক দল জাসদের প্রার্থী এসএম খাদেমুল ইসলাম খুদি।রোববার গাইবান্ধা জেলা নির্বাচন অফিসার ও রিটার্নিং অফিসার কার্যালয়ের সম্মেলন কক্ষে মনোনয়নপত্র বাছাই করা হয়।এ সময় বিএনপি প্রার্থী বিএনপির মনোনীত প্রার্থী ডা. মইনুল হাসান সাদিক, জাতীয় পার্টির মনোনীত প্রার্থী মইনুর রাব্বী চৌধুরী ও জাতীয় সমাজতান্ত্রিক দল জাসদের প্রার্থী এসএম খাদেমুল ইসলাম খুদি এবং আওয়ামী লীগ মনোনীত প্রার্থীর প্রতিনিধি উপস্থিত ছিলেন বলে রিটার্নিং অফিসার মো. মাহবুবার রহমান জানান।২০১৯ সালের ২৭ ডিসেম্বর আওয়ামী লীগ দলীয় সংসদ সদস্য ডা. ইউনুস আলী সরকার মৃত্যুবরণ করায় নির্বাচন কমিশনার এ আসনটি শূন্য ঘোষণা করেন। পরে এ আসনে উপ-নির্বাচনের তফসিল ঘোষণা করে ইসি। তফসিল অনুযায়ী ২৯ ফেব্রুয়ারি শনিবার প্রার্থিতা প্রত্যাহারের শেষদিন এবং ভোটগ্রহণ অনুষ্ঠিত হবে ২১ মার্চ সকাল ৯টা থেকে বিকাল ৫টা পর্যন্ত।জেলা নির্বাচন অফিসার মাহাবুবুর রহমান বলেন, সাদুল্যাপুরে ১১টি, পলাশবাড়ি পৌরসভা ও পলাশবাড়ি উপজেলার ৯টি ইউনিয়নে ৪ লাখ ১১ হাজার ৮৫৪ জন ভোটার রয়েছে।",21/9/2020,country-news
গাইবান্ধা-৩ আসনে উপ-নির্বাচন ২১ মার্চ,"গাইবান্ধা-৩ (সাদুল্যাপুর-পলাশবাড়ি) আসনের উপ-নির্বাচনের তফসিল ঘোষণা করা হয়েছে। আগামী ২১ মার্চ এ আসনে ভোটগ্রহণ করা হবে।



জেলা নির্বাচন অফিসার গাইবান্ধা ও রিটার্নিং অফিসার মো. মাহবুবুর রহমান স্বাক্ষরিত এক পত্রে এ তথ্য জানা গেছে।নির্বাচনের তফসিল অনুযায়ী রিটার্নিং অফিসার ও সহকারী রিটার্নিং অফিসারের কাছে মনোনয়নপত্র দাখিলের শেষ তারিখ ১৯ ফেব্রুয়ারি, মনোনয়নপত্র বাছাই ২৩ ফেব্রুয়ারি এবং প্রার্থিতা প্রত্যাহারের শেষ তারিখ ২৯ ফেব্রুয়ারি। এ আসনে ভোটগ্রহণ অনুষ্ঠিত হবে ২১ মার্চ।উল্লেখ্য, ২০১৯ সালের ২৭ ডিসেম্বর আওয়ামী লীগ দলীয় সংসদ সদস্য ডা. ইউনুস আলী সরকার মৃত্যুবরণ করলে নির্বাচন কমিশনার এ আসনটি শূন্য ঘোষণা করেন।জেলা নির্বাচন অফিসার মাহাবুবুর রহমান বলেন, সাদুল্যাপুর উপজেলায় ১১টি, পলাশবাড়ি পৌরসভাসহ পলাশবাড়ি উপজেলার ৯টি ইউনিয়ন নিয়ে গঠিত গাইবান্ধা-৩ নির্বাচনী আসনে মোট ভোটার রয়েছে ৪ লাখ ১১ হাজার ৮৫৪ জন।",21/9/2020,country-news
৭ দিন পর কবর খুঁড়ে তোলা হলো চাচাতো ভাইবোনের লাশ,"মৃত্যুর সঠিক কারণ জানতে আদালতের নির্দেশে গাইবান্ধার সাদুল্যাপুর উপজেলায় দাফনের সাত দিন পর কবর খুঁড়ে দুই শিশুর মরদেহ উত্তোলন করা হয়েছে।



শুক্রবার বিকালে আদালতের নির্দেশে নির্বাহী ম্যাজিস্ট্রেট এসএম ফয়েজ ও সাদুল্যাপুর থানার ওসি মাসুদ রানা এবং স্থানীয় জনপ্রতিনিধির উপস্থিতিতে ওই মরদেহ তোলা হয়।নিহতরা হলো- মিম (৪) আলদাদপুর গ্রামের দরিদ্র কৃষক নুরুন্নবী মিয়ার মেয়ে এবং জিহাদ (৭) একই এলাকার শিপন সরকারের ছেলে। তারা সম্পর্কে চাচাতো ভাইবোন।জানা যায়, বাড়ির সামনে খেলতে গিয়ে গত ১৭ জানুয়ারি নিখোঁজ হয় শিশু মিম ও জিহাদ। পরে খোঁজাখুঁজির পর বাড়ির পাশের একটি পুকুর থেকে তাদের ভাসমান মরদেহ উদ্ধার করে স্বজনরা। পর দিন ১৮ জানুয়ারি দুপুরে তাদের মরদেহ স্থানীয় কবরস্থানে দাফন করা হয়।এদিকে তাদের দাফনের পরই এ ঘটনায় নানা রহস্য দেখা দেয়। এ নিয়ে গত ২১ জানুয়ারি রাতে দুই শিশুকে হত্যার অভিযোগ এনে শিশু মিম খাতুনের বাবা নুরুন্নবী মিয়া বাদী হয়ে অজ্ঞাতনামা আসামির বিরুদ্ধে সাদুল্যাপুর থানায় হত্যা মামলা করেন।সাদুল্যাপুর থানার ওসি মাসুদ রানা বলেন, আদালতের নির্দেশে নিহত দুই শিশুর মরদেহ কবর খুঁড়ে উত্তোলন করা হয়। ময়নাতদন্তের জন্য মরদেহ গাইবান্ধা হাসপাতাল মর্গে পাঠানো হয়েছে। কিন্তু সেখানে বিশেষজ্ঞ চিকিৎসক না থাকায় ময়নাতদন্ত সম্ভব নয় বলে জানিয়েছেন চিকিৎসকরা।
পরে নিহতদের মরদেহ রংপুর মেডিকেল কলেজ হাসপাতালে ময়নাতদন্তের জন্য পাঠানো হয়। ঘটনাটি গুরুত্বসহকারে তদন্ত করা হচ্ছে। ময়নাতদন্তের রিপোর্ট পেলে দুই শিশুর মৃত্যুর জোট খুলবে বলে জানান ওসি।মামলার বাদী শিশু মিমের বাবা নুরুন্নবী মিয়ার অভিযোগ, মিমের গলায় আঘাতের চিহ্ন ছিল। তাদের ধারণা, হত্যার পর মরদেহ ফেলে রাখে দুর্বৃত্তরা। পানিতে ডুবে মিম ও জিহাদের মৃত্যুর ঘটনাটি রহস্যজনক।তাই রহস্য উন্মোচন ও প্রকৃত হত্যাকারীদের ফাঁসির দাবি করেন তিনি।তা ছাড়া ঘটনা ধামাচাপা দিতে স্থানীয় কয়েকজন প্রভাবশালী তাদের চাপ দেয় বলেও অভিযোগ করেন নুরুন্নবী।",21/9/2020,country-news
সাদুল্লাপুরের পুকুরে দুই শিশুর লাশ,"গাইবান্ধার সাদুল্লাপুর উপজেলার একটি পুকুর থেকে দুই শিশুর লাশ উদ্ধার করা হয়েছে।



শনিবার সন্ধ্যায় ফরিদপুর উপজেলার ইউনিয়নের আলদাতপুর গ্রামে এ ঘটনা ঘটে।ওই শিশুরা হল ওই গ্রামের শিপন মিয়ার ছেলে জিহাদ (৭) ও নূরন্নবীর মেয়ে মিম আকতার (৬)।জিহাদ চক গোবিন্দপুর সরকারি প্রাথমিক বিদ্যালয়ের প্রথম শ্রেণির ছাত্র ও মিম শিশু শ্রেণির ছাত্রী ছিল।বিদ্যালয়ের প্রধান শিক্ষক আনোয়ারুল ইসলাম জানান, শনিবার জিহাদ ও মিম বিদ্যালয়ে এসেছিল। এরপর তাদের আর কোনো খোঁজ পাওয়া যাচ্ছিল না। পরিবারের লোকজন বিভিন্ন জায়গায় সন্ধান করেও কোনো খোঁজ পাচ্ছিল না। এরপর বাড়ির পাশের ওই পুকুরে প্রতিবেশী এক ব্যক্তি জিহাদের বাবাকে দুই শিশুর লাশ ভেসে ওঠার বিষয়টি জানায়। পরে শিশু দুটির লাশ পুকুর থেকে উদ্ধার করা হয়।",21/9/2020,country-news
গাইবান্ধায় শালিসে সাবেক চেয়ারম্যানকে পিটিয়ে হত্যা,"গাইবান্ধা সাঘাটা উপজেলায় শালিস বৈঠকে মধ্যস্থকারী সাবেক ইউপি চেয়ারম্যান আবদুল হামিদ মোল্লাকে পিটিয়ে হত্যা করেছে একটি পক্ষ।



গতকাল রোববার সকালে সাঘাটা বাজারে এ ঘটনা ঘটে।মৃত আবদুল হামিদ মোল্লা সাঘাটার হাসিলকান্দি গ্রামের মৃত কছোর উদ্দিন মোল্লার পুত্র।জানা গেছে, সাঘাটা বাজারে ব্যবসায়ী ননী গোপাল সাহার তিন পুত্রের মধ্যে পারিবারিক জমি-জমার ভাগ বাঁটোয়ারা নিয়ে বিরোধ চলছিল। মেঝো ভাই কালাচান সাহার ডাকে বিরোধ নিষ্পত্তিতে শালিস বৈঠকে উপস্থিত হন আবদুল হামিদ মোল্লা।এতে ক্ষিপ্ত হয়ে শ্যামল ও নিলমণি সাহা হামিদ মোল্লাকে মারধর করে। ঘটনাস্থলেই তার মৃত্যু হয়। পরে তাকে সাঘাটা হাসপাতালে নেয়া হলে চিকিৎসক মৃত ঘোষণা করেন।এ ঘটনায় হামিদ মোল্লার আত্মীয়স্বজন বাজারে দুই ভাইয়ের ব্যবস্যা প্রতিষ্ঠানে ভাংচুরের চেষ্টা করলে সাঘাটা থানা পুলিশ পরিস্থিতি নিয়ন্ত্রণে আনে। এ সময় দুই ভাই শ্যামল ও নিলমণি সাহাকে পুলিশ আটক করে। এ ঘটনায় থানায় একটি হত্যা মামলা দায়ের করা হয়েছে।স্থানীয় শালিস ও আপোষ মীমাংসায় অত্যন্ত ন্যায়নিষ্ঠার সঙ্গে ভূমিকা রাখার ক্ষেত্রে হামিদ মোল্লার ব্যাপক সুনাম রয়েছে। পরিস্থিতি নিয়ন্ত্রণে সাহা পরিবারের বাড়ি ও দুটি ব্যবসা প্রতিষ্ঠানের নিরাপত্তায় পুলিশ পাহারা বসানো হয়েছে।",21/9/2020,country-news
"ইঁদুরের গর্ত ভেবে সাপের গর্তে হাত, দংশনে কৃষকের মৃত্যু","গাইবান্ধার সাঘাটা উপজেলায় ইঁদুরের গর্ত ভেবে সাপের গর্তে হাত দিয়ে সাপের দংশনে তছলিম উদ্দিন (৫৫) নামে এক কৃষকের মৃত্যু হয়েছে।



বুধবার উপজেলার ঘুড়িদহ ইউনিয়নের মথরেরপাড়া গ্রামে এ ঘটনা ঘটে। নিহত তছলিম উদ্দিন ওই গ্রামের মৃত আব্দুল কুদ্দুসের ছেলে।স্থানীয়রা জানায়, তছলিম উদ্দিন তার ধানক্ষেতের আইলের একটি গর্ত ইঁদুরের গর্ত মনে করে সেটির উৎস সন্ধান করছিলেন। এ সময় তার হাতে কিছু একটা কামড় দেয়। তার হাতে রক্তক্ষরণ শুরু হয়।কিন্তু বিষয়টি গুরুত্ব না দিয়ে অন্য কাজ করার একপর্যায়ে তছলিম মাটিতে লুটিয়ে পড়েন। এ সময় আশপাশের লোকজন এগিয়ে এসে তার হাতে ক্ষত দেখে দ্রুত গর্ত খুঁড়ে সাপটি বের করে। পরে তাকে গোবিন্দগঞ্জ উপজেলা স্বাস্থ্য কমপ্লেক্সে নিলে সেখানে তার মৃত্যু হয়। ঘুড়িদহ ইউনিয়নের চেয়ারম্যান আবুল কালাম আজাদ বিষয়টি নিশ্চিত করেছেন।",21/9/2020,country-news
"‘মন্ত্রী-এমপি, ডিসি-এসপি সব আমার নিয়ন্ত্রণে’","গাইবান্ধার স্থানীয় ‘আশার আলো প্রভাতি সংস্থা’র চেয়ারম্যান ডা. মো. শফিকুল ইসলাম সাজু দাবি করেছেন, দেশের মন্ত্রী, এমপি এবং গাইবান্ধার ডিসি, এসপি সবই তার নিয়ন্ত্রণে রয়েছে।



কোনো এমপি, মন্ত্রী তার সঙ্গে টিকে থাকতে পারবে না বলে চ্যালেঞ্জ ছুড়েছেন তিনি।তিনি বলেছেন, ‘গাইবান্ধা ডিস্ট্রিকের ডিবি (পুলিশ), ওসি, এসপি, ডিসিসহ যতো বড় কর্মকর্তাই থাকুক সব আমাদের নিয়ন্ত্রণে চলে। ৭ উপজেলায় এমপি, মন্ত্রী, চেয়ারম্যান যতো কিছুই থাক না কেন, আমার চেয়ে বড় মাইকেল কেউ নেই। চ্যালেঞ্জ দিলাম, কোনো এমপি, মন্ত্রী যদি আমার সঙ্গে টিকে থাকতে পারে তাহলে সংস্থা থেকে বহিষ্কার (পদত্যাগ) হয়ে যাব।’আন্তর্জাতিক মাতৃভাষা দিবস উপলক্ষে শুক্রবার সন্ধ্যায় গাইবান্ধার সাঘাটা উপজেলায় ডাকবাংলা বাজারে এক কর্মী সমাবেশে বক্তব্য দিতে গিয়ে এসব দাবি করেন ডা. মো. শফিকুল ইসলাম সাজু।‘আশার আলো প্রভাতি সংস্থা’র চেয়ারম্যানের এমন বক্তব্যকে ঔধত্বপূর্ণ বলে মন্তব্য করে সোশ্যাল মিডিয়ায় শেয়ার করেছেন।শুক্রবার কর্মী সমাবেশে শফিকুল ইসলাম সাজু বলেন, ‘আমার এক লাখ সদস্য। আমি তাদের একবার করে চাল দিতে গেলে দেড় কোটি টাকা লাগে। সরকার শিক্ষা ভাতা ৬ মাসে দেয় ৩০০ টাকা, আমি দেই ৯০০ টাকা। কম দিচ্ছি নাকি? আমার মতো ৬৪ জেলায় ৬৪ জন ছেলে জন্ম নিলে দেশে এমপি, মন্ত্রী বা সরকার লাগত না।’সাঘাটা-ফুলছড়ি এলাকায় তাকে কাজ করতে সরকার অনুমতি দিয়েছে বলেও দাবি করেন সাজু।এরপর তিনি বলেন, ‘সরকারের সঙ্গে যুদ্ধ করে হলেও আমি জনসেবা করব। কোথাও কেউ আমার কোনো কর্মীর কাজের প্রতিবাদ করলে তোমরা আমাকে অবগত করবেন। ২৪ ঘণ্টার মধ্যে তাদের তুলে আনব। অন্যথায় ক্ষমতা ছাড়ব।’অনুষ্ঠানের ব্যানারে প্রধান অতিথি হিসেবে জাতীয় সংসদের ডেপুটি স্পিকার ফজলে রাব্বী মিয়ার নাম ছিল। কিন্তু তিনি ওই অনুষ্ঠানে উপস্থিত ছিলেন না।শফিকুল ইসলাম সাজু এমন সব বক্তব্যের সময় ওই অনুষ্ঠানে উপস্থিত ছিলেন গাইবান্ধা ডেভেলপমেন্ট অর্গানাইজেশন ও আশার আলো প্রভাতি সংস্থার পরিচালনা পর্ষদের আসলাম প্রধান, আব্দুল মতিন, সংস্থার বাদিয়াখালী শাখা ব্যবস্থাপক সিদ্দিকুর রহমান, সুন্দরগঞ্জ শাখার ম্যানেজার আব্দুর রাজ্জাক, সংস্থার এরিয়া ম্যানেজার মাহতাব, জুমারবাড়ী শাখার ম্যানেজার রফিকুল ইসলাম।সংস্থাটির চেয়ারম্যানের এমন বক্তব্যের বিষয়ে গাইবান্ধার জেলা প্রশাসক আবদুল মতিন বলেন, ‘এ এনজিওকে আমরা চিনি না। আমি সাঘাটার ইউএনওকে প্রয়োজনীয় ব্যবস্থা গ্রহণের জন্য বলব।’খোঁজ নিয়ে জানা গেছে, আশার আলো প্রভাতি সংস্থাটি গাইবান্ধার সাঘাটা উপজেলার ডাকবাংলা বাজারে অবস্থিত। সমাজসেবা অফিস থেকে এই এনজিওকে কোনো লাইসেন্স দেয়া হয়নি। লাইসেন্সবিহীন এনজিওটি জেলার সাত উপজেলার বিভিন্ন গ্রামের অসহায় মানুষের মাঝে ত্রাণ, চাল, ঢেউটিনসহ বিভিন্ন সামগ্রী বিতরণের নামে ভর্তি ফি বাবদ ৫২০ টাকা এবং মাসিক সঞ্চয় হিসেবে ৫০ টাকা নিয়ে আসছে। এসব সঞ্চয়ের টাকা সংগ্রহে এনজিওটি কয়েকশ কর্মী জেলার বিভিন্ন প্রান্তে নিয়োগ দিয়েছে। ভিডিওটি দেখুন -  ",21/9/2020,country-news
বউভাতের দিন গাছে মিলল বরের ঝুলন্ত লাশ,"গাইবান্ধার সাঘাটা উপজেলায় বউভাতের দিন গাছ থেকে বরের ঝুলন্ত মরদেহ উদ্ধার করেছে পুলিশ। নিহতের নাম মাহফুজার রহমান (২২)।



শুক্রবার বিকালে সাঘাটা উপজেলার মুক্তিনগর ইউনিয়নের বেলতৈল গ্রাম থেকে তার মরদেহ উদ্ধার করা হয়।নিহত মাহফুজার সাঘাটা উপজেলার মুক্তিনগর ইউনিয়নের বেলতৈল গ্রামের রফিকুল ইসলামের ছেলে।স্বজনরা জানান, মাহফুজার রহমানের সঙ্গে একই ইউনিয়নের ভরতখালী গ্রামের ওবাইদুল ইসলামের মেয়ে অঞ্জনা খাতুনের সঙ্গে দুই মাস আগে বিয়ে হয়।শুক্রবার দুপক্ষের মধ্যে আলোচনা অনুযায়ী বউভাতের দিন ধার্য করা হয়।বউভাতের দিন শুক্রবার সকালে মা মেনেকা বেগম ছেলে শয়নকক্ষে তাকে না পেয়ে খুঁজতে শুরু করেন। পরে মাহফুজারের মরদেহ বাড়ি থেকে ৩০০ গজ দূরে লাল মিয়ার ভিটায় গাছে ঝুলতে দেখা যায়। এর পর পুলিশে খবর দেয়া হয়।সাঘাটা থানা পুলিশের ওসি বেলাল হোসেন জানান, নিহতের ঝুলন্ত মরদেহ উদ্ধার করে গাইবান্ধা সদর হাসপাতাল মর্গে পাঠানো হয়েছে।তবে ধারণা করা হচ্ছে, পারিবারিক কারণে মাহফুজার অত্মহত্যা করে থাকতে পারেন।তবে এটি হত্যা নাকি আত্মহত্যা ময়নাতদন্তের রিপোর্ট হাতে পেলেই নিশ্চিত হওয়া যাবে বলে জানান ওসি।",21/9/2020,country-news
করোনা উপসর্গে মৃত নারীর লাশ আসার আগেই বাড়ি ছেড়ে পালাল স্বজনরা,"গাইবান্ধার সুন্দরগঞ্জে করোনার উপসর্গ নিয়ে ঢাকা ফেরত এক নারীর (৩০) মৃত্যু হয়। খবর শুনে হাসপাতাল থেকে লাশ আসার আগেই বাড়ি ছেড়ে পালিয়ে যায় স্বজনরা।



পরে উপজেলা প্রশাসন, পুলিশ ও লাশ দাফন কমিটি সোমবার ভোর রাত ৩টার দিকে উপজেলার বামনডাঙ্গা ইউনিয়নের মনমথপাড়া (নয়াপাড়া) গ্রামে পারিবারিক কবরস্থানে ওই নারীর দাফন সম্পন্ন করে। বিষয়টি নিশ্চিত করেন সুন্দরগঞ্জ থানার ওসি আব্দুল্যাহিল জামান।তিনি বলেন, ঢাকা থেকে জ্বর, শ্বাসকষ্ট ও কাশি নিয়ে উপজেলার বামনডাঙ্গা ইউনিয়নের নমথপাড়া (নয়াপাড়া) গ্রামে নিজ বাড়িতে আসেন ওই নারী ও স্বামী। রোববার বিকালে ওই নারীর শারীরিক অবস্থার অবনতি হলে পরিবারের লোকজন তাকে রংপুর মেডিকেল কলেজ হাসপাতালে নেয়। কিন্তু হাসপাতালে ভর্তি হওয়ার আগেই তিনি মারা যান।সুন্দরগঞ্জ উপজেলা স্বাস্থ্য কর্মকর্তা ডা. আশরাফুজ্জামান সরকার বলেন, ওই নারী ও তার স্বামীর নমুনা সংগ্রহ করা হয়েছে। এছাড়াও এ পর্যন্ত ওই নারীর সংস্পর্শে আসা ১০ জনকে চিহ্নিত করে হোম কোয়ারেন্টিনে রাখা হয়েছে। এছাড়া তার সংস্পর্শে আসা আরও একটি পরিবারের খোঁজ করা হচ্ছে।",21/9/2020,country-news
গাইবান্ধায় বঁটি দিয়ে নিজের গলা কাটল যুবক,"গাইবান্ধার সুন্দরগঞ্জ উপজেলায় আলম মিয়া নামে এক যুবক বঁটি দিয়ে নিজের গলা কেটে আত্মহত্যা করেছে।



বুধবার রাতে উপজেলার ধোপাডাঙ্গা ইউনিয়নের কিশামত হলদিয়া গ্রাম থেকে পুলিশ তার লাশ উদ্ধার করে। আলম মিয়া ওই গ্রামের খতিব উদ্দিনের ছেলে। পরিবারের দাবি, দীর্ঘদিন থেকে আলম মিয়া মানসিক রোগে এবং প্যারালাইসিসে আক্রান্ত ছিলেন। সে কারণে তিনি নিজের গলা বঁটি দিয়ে কেটে আত্মহত্যা করেন।ইউপি চেয়ারম্যান অ্যাডভোকেট মোখলেছুর রহমান রাজু জানান, আলম মিয়া দীর্ঘদিন অসুস্থ থাকার কারণে তিনি আত্মহত্যা করেছেন।থানা পুলিশ পরিদর্শক তদন্ত তাজুল ইসলাম জানান, গলাকেটে আত্মহত্যা করেছে মর্মে ধারণা করা হচ্ছে। হত্যার আলামত হিসেবে বঁটি উদ্ধার করা হয়েছে। এ নিয়ে নিহত আলমের মা বাদী হয়ে মামলা করেছেন। লাশ ময়নাতদন্তের জন্য মর্গে এবং আলামত বঁটি ফরেনসিক বিভাগে পাঠানো হয়েছে।",21/9/2020,country-news
গাইবান্ধায় জমি নিয়ে সংঘর্ষে যুবক নিহত,"গাইবান্ধার সুন্দরগঞ্জ উপজেলায় জমি নিয়ে সংঘর্ষে সাদা মিয়া (৩০) নামে এক যুবক নিহত হয়েছেন।



বুধবার গভীর রাতে রংপুর মেডিকেল কলেজ হাসপাতালে চিকিৎসাধীন তিনি মারা যান। এ ঘটনায় পুলিশ ৩ জনকে গ্রেফতার করেছে। নিহত সাদা মিয়া উপজেলার ছাপড়হাটি ইউনিয়নের দক্ষিণ মরুয়াদ গ্রামের আবু বক্কর মিয়ার ছেলে। মামলা সূত্রে জানা গেছে, দীর্ঘদিন থেকে সাদা মিয়ার সঙ্গে প্রতিবেশী কলিম উদ্দিনের ছেলে ছমসেল হকের জমি নিয়ে বিরোধ চলে আসছিল। এরই জের ধরে সোমবার ছাগলে ধান খাওয়াকে কেন্দ্র করে সংঘর্ষ বাধে। এতে উভয় পক্ষের কমপক্ষে ৮ জন আহত হয়। আহতরা রংপুর মেডিকেল কলেজ হাসপাতাল ও গাইবান্ধা আধুনিক সদর হাসপাতালে চিকিৎসাধীন রয়েছেন। সেখানে চিকিৎসাধীন বুধবার রাতে সাদা মিয়া রংপুর মেডিকেল কলেজ হাসপাতালে মারা যান। থানা পুলিশ মৃত্যুর খবর পেলে রাতেই ছমসেল হকের দুই ছেলে মিলন মিয়া, মিজানুর রহমান ও স্ত্রী লিলি বেগমকে গ্রেফতার করে। সুন্দরগঞ্জ থানার ওসি আব্দুল্লাহিল জামান জানান, এ ঘটনায় হত্যা মামলা হয়েছে, অন্য আসামিদের গ্রেফতারের চেষ্টা চলছে।",21/9/2020,country-news
গাইবান্ধায় সংঘর্ষে মুজিববর্ষের ক্ষণগণনা মেশিন ভাংচুর,"গাইবান্ধার সুন্দরগঞ্জ উপজেলায় ছাত্রলীগ ও জাতীয় পার্টির নেতাকর্মীদের মধ্যে সংঘর্ষে মুজিববর্ষের ক্ষণগণনার মেশিন ভাংচুর করা হয়।



মুজিববর্ষের ক্ষণগণনার মেশিন ভাংচুর করেছে উপজেলা জাতীয় পার্টি ও অঙ্গ সংগঠনের নেতাকর্মীরা।বৃহস্পতিবার পূর্ব ঘোষণা অনুযায়ী উপজেলা প্রকল্প বাস্তবায়ন কর্মকর্তা (পিআইও) নুরুন্নবী সরকারের অপসারণের দাবিতে পৌর এলাকায় একটি বিক্ষোভ মিছিল বের করলে এ সংঘর্ষের ঘটনা ঘটে। উপজেলা পরিষদ কমপ্লেক্স ভবনের মূল ফটকে এ ঘটনার সময় মুজিববর্ষের ক্ষণগণনা ডিজিটাল ঘড়ি ভাংচুর করা হয়। সংঘর্ষে নারীসহ উভয় পক্ষের ১০ জন নেতাকর্মী আহত হয়। ঘটনার সঙ্গে জড়িত থাকার অভিযোগে ছাপড়হাটী ইউনিয়নের ছাত্র সমাজের সভাপতি সাইফুল ইসলামকে আটক করেছে পুলিশ। সাইফুল দক্ষিণ মরুয়াদহ গ্রামের আজগর আলী ছেলে। এ ঘটনায় এলাকায় থমথমে অবস্থা বিরাজ করছে। পরিস্থিতি নিয়ন্ত্রণে রাখতে এলাকায় অতিরিক্ত পুলিশ মোতায়ন করা হয়েছে। সংশ্লিষ্ট সূত্রে জানা গেছে, পিআইও নুরুন্নবী সরকারের অপসারণের দাবিতে উপজেলা জাতীয় পার্টি ও তার অঙ্গ সংগঠনের নেতাকর্মীরা দলীয় কার্যালয় থেকে বৃহস্পতিবার সকালে একটি বিক্ষোভ মিছিল বের করে পৌর এলাকার বিভিন্ন সড়ক প্রদক্ষিণ করে উপজেলা পরিষদ কমপ্লেক্স ভবনের মূল ফটকে যায়। বিক্ষুব্ধ নেতাকর্মীরা মূল ফটকের সামনে বিক্ষোভ করার একপর্যায়ে মূল ফটকের উপরে ঝুঁলানো মুজিব শতবর্ষের ডিজিটাল ক্ষণগণনা ঘড়ি ভাংচুর করে বলে অভিযোগ করা হয়েছে। এ সময় ঘটনাস্থলে উপস্থিত উপজেলা পৌর ছাত্রলীগের যুগ্ম-আহ্বায়ক সুমন মিয়া প্রতিবাদ করলে সেখানে সংঘর্ষ বেঁধে যায়। ওই ঘটনায় আহতদের মধ্যে রয়েছেন উপজেলা ছাত্র সমাজের সভাপতি শাহ সুলতান সরকার সুজন, পৌর ছাত্র সমাজের সভাপতি সুমন মিয়া, পৌর ছাত্রলীগ আহ্বায়ক মাইদুল ইসলাম, যুগ্ম-আহ্বায়ক সুমন মিয়া, ছাত্রলীগ নেতা জনি মিয়া, বাবলু মিয়া, ঠিকাদার আব্দুর রউফ সরকার পিয়ালসহ ১০ জন আহত হয়। আহতরা উপজেলা স্বাস্থ্য কমপ্লেক্স ও রংপুর মেডিকেল কলেজ হাসপাতালে চিকিৎসাধীন রয়েছে। এ ঘটনার প্রতিবাদে উপজেলা আওয়ামী লীগ ও অঙ্গ সংগঠনের নেতাকর্মীরা তাৎক্ষণিকভাবে পৌর এলাকায় একটি বিক্ষোভ মিছিল করে। মুজিব শতবর্ষ ক্ষণগণনা ডিজিটাল মেশিন ভাংচুরের ঘটনা নিয়ে উপজেলা প্রশাসনিক কর্মকর্তা শাহ মো. ফেরদৌস হোসেন বাদী হয়ে থানায় একটি মামলা দায়ের করেছেন।থানার অফিসার ইনচার্জ আব্দুল্লাহিল জামান জানান, ডিজিটাল মেশিন ভাংচুরের ঘটনা নিয়ে থানায় একটি মামলা হয়েছে। ইতিমধ্যে ভাংচুরের ঘটনায় ছাত্র সমাজ নেতা সাইফুল ইসলাম আটক করা হয়েছে। অন্য আসামিদের গ্রেফতারের চেষ্টা অব্যাহত রয়েছে। উপজেলা নির্বাহী অফিসার মো. সোলেমান আলী জানান, মুজিব শতবর্ষ ক্ষণগণনা ডিজিটাল মেশিনটি ভাংচুরের ঘটনায় আইনগত ব্যবস্থা নেয়ার জন্য থানা পুলিশকে লিখিতভাবে জানানো হয়েছে। উপজেলা পরিষদ চেয়ারম্যান ও উপজেলা আওয়ামী লীগ যুগ্ম-আহ্বায়ক আশরাফুল আলম সরকার জানান, বঙ্গবন্ধু শেখ মুজিবুর রহমান কোনো দলের নয়। তিনি সবার নেতা। মুজিব শতবর্ষ ক্ষণগণনা ডিজিটাল মেশিন ভাংচুরের বিষয়টি অত্যন্ত দুঃখজনক। এ দিকে সুন্দরগঞ্জের ওই ঘটনায় জেলা আওয়ামী লীগের সাধারণ সম্পাদক আবু বকর সিদ্দিক এক বিবৃতিতে যে সব দুষ্কৃতকারী এ ঘটনা ঘটিয়েছে তাদের দ্রুত সময়ের মধ্যে গ্রেফতার করার জন্য আইন-শৃংখলা বাহিনীর প্রতি আহ্বান জানান। তিনি এ ঘটনার সঙ্গে জড়িত ব্যক্তিদের দৃষ্টান্তমূলক শাস্তির দাবি জানান।

সুন্দরগঞ্জ পৌর জাতীয় পার্টির সভাপতি আব্দুর রশিদ ডাবলু বলেন, মুজিব শতবর্ষ উপলক্ষে ক্ষণগণনা ডিজিটাল মেশিনটি ভাংচুরের ঘটনা ঘটেনি। অন্যায়ভাবে তাদের নেতাকর্মীদের বিরুদ্ধে অহেতুক অভিযোগ দেয়া হয়েছে। সরকারদলের কিছু লোক উদ্দেশ্যপ্রণোদিতভাবে তাদের বিরুদ্ধে অবস্থান নিয়েছেন। যা অত্যন্ত দুঃখজনক। ",21/9/2020,country-news
ধরলার পানি বিপৎসীমার ৩৫ সেমি উপর দিয়ে প্রবাহিত,"কুড়িগ্রামের ফুলবাড়ী উপজেলার শিমুলবাড়ী এলাকায় ধরলার পানি বৃদ্ধি পেয়ে বিপৎসীমার ৩৫ সেন্টিমিটার ওপর দিয়ে প্রবাহিত হচ্ছে। আগামী ৪৮ ঘণ্টা পানি বৃদ্ধি অব্যাহত থাকার পূর্বাভাস দিয়েছে স্থানীয় পানি উন্নয়ন বোর্ড।



উজানের ঢলে কুড়িগ্রামের ফুলবাড়ীতে ধরলা, নীল কমল ও বারোমাসিয়া নদীর পানি বৃদ্ধি পাওয়ায় তৃতীয় দফায় বন্যার আশঙ্কা করেছেন নদীপারের হাজারও মানুষ। এতে নদ-নদী অববাহিকার নিম্নাঞ্চল প্লাবিত হতে শুরু করেছে। কুড়িগ্রাম পানি উন্নয়ন বোর্ডের নিয়ন্ত্রণ কক্ষ জানায়, বুধবার বিকাল ৩টা পর্যন্ত শেখ হাসিনা ধরলা সেতু পয়েন্টে পানি বৃদ্ধি পেয়ে বিপৎসীমার ৩৫ সেন্টিমিটার ওপর দিয়ে প্রবাহিত হচ্ছে।কুড়িগ্রাম রাজারহাট কৃষি আবহাওয়া পর্যবেক্ষণাগারের ভারপ্রাপ্ত কর্মকর্তা সুবল চন্দ্র সরকার জানান, মৌসুমি বায়ুর প্রভাবে বুধবার দুপুর থেকে এ উপজেলায় ভারি বৃষ্টিপাত শুরু হয়েছে। বৃহস্পতিবার (আজ) পর্যন্ত আকাশে মেঘের উপস্থিতিসহ বৃষ্টিপাত থাকতে পারে। পানি উন্নয়ন বোর্ডের নির্বাহী প্রকৌশলী আরিফুল ইসলাম জানান, গত দুই-তিন দিন ভারতে ভারি বৃষ্টিপাতের কারণে জেলার নদ-নদীর পানি বাড়তে শুরু করেছে। দুই-তিন দিন পানি বৃদ্ধি অব্যাহত থাকতে পারে।",21/9/2020,country-news
"কুড়িগ্রামে চতুর্থ দফা বন্যা, ধরলার পানি বিপৎসীমার ওপরে","কুড়িগ্রামে চতুর্থ দফা বন্যার কবলে পড়েছে মানুষ। অতিবৃষ্টি ও উজান থেকে নেমে আসা পাহাড়ি ঢলের কারণে ধরলা নদীর পানি অস্বাভাবিকভাবে বৃদ্ধি পেয়ে বুধবার সকালে ব্রিজ পয়েন্টে ২২ সেন্টিমিটার ওপর দিয়ে প্রবাহিত হচ্ছে। অন্যান্য নদ-নদীগুলো এখনও বিপৎসীমার নিচ দিয়ে প্রবাহিত হচ্ছে।



হঠাৎ করে ধরলা নদীতে পানি বৃদ্ধির ফলে পানিবন্দি হয়ে পড়েছে ৫ হাজার পরিবারের প্রায় ২৫ হাজার মানুষ। এছাড়াও বন্যায় ১০০ হেক্টর আমন ফসল পানিতে নিমজ্জিত হয়েছে বলে জানিয়েছে কৃষি সম্প্রসারণ অধিদফতর।একদিকে নদ-নদীতে পানি বৃদ্ধি পাচ্ছে। অপরদিকে বিভিন্ন এলাকায় চলছে তীব্র ভাঙন। এই মুহূর্তে কুড়িগ্রাম সদর উপজেলার হলোখানা ইউনিয়নের সারডোব গ্রামের বন্যা নিয়ন্ত্রণ বাঁধের ৩০ মিটার অংশ ভেঙে অন্তত ১০টি গ্রাম নতুন করে প্লাবিত হয়েছে। তিস্তা নদীতে তীব্র ভাঙন চলছে উলিপুরের থেথরাই, চরবজরা ও গাইবান্ধা জেলার বিচ্ছিন্ন অঞ্চল কাশিমবাজারে। সেখানে যোগাযোগের একমাত্র পাকা সড়কের তিন মিটার নদীগর্ভে চলে গেছে। এছাড়াও চারটি বাড়ি নদীগর্ভে গেছে। ভাঙনের মুখে রয়েছে আরও ৩০টি বাড়ি।বুধবার সকালে ভাঙনের কবলে পড়েছে নজরুল মাস্টার, আব্দুল মোতালেব, মনির হোসেন ও মনিরাম মুছির বাড়ি। ধরলার ভাঙনে হুমকির মুখে রয়েছে সদর উপজেলার মোগলবাসা বন্যা নিয়ন্ত্রণ বাঁধ।কুড়িগ্রাম পানি উন্নয়ন বোর্ডের নির্বাহী প্রকৌশলী মো. আরিফুল ইসলাম জানিয়েছেন, উজানে বৃষ্টিপাত অব্যাহত থাকায় আগামী ২-৩ দিন পানি আরও বাড়ছে পারে। এরপর পানি কমবে। এছাড়া নদীভাঙন প্রতিরোধে বিভিন্ন এলাকায় জরুরিভিত্তিতে জিও ব্যাগ ফেলে ভাঙন ঠেকানোর চেষ্টা করা হচ্ছে বলে জানান তিনি।কুড়িগ্রাম কৃষি সম্প্রসারণ অধিদফতরের উপপরিচালক ড. মোস্তাফিজুর রহমান প্রধান জানান, ধরলা নদী বিপৎসীমার ওপর দিয়ে প্রবাহিত হওয়ায় নদী তীরবর্তী ১০০ হেক্টর আমন ফসল নিমজ্জিত হয়েছে।জেলা প্রশাসক মোহাম্মদ রেজাউল করিম জানান, হঠাৎ করে ধরলা নদীতে অস্বাভাবিক পানি বৃদ্ধি হয়েছে। পানি বৃদ্ধির ফলে আবার বন্যার কবলে পড়েছে ধরলা নদী তীরবর্তী এলাকার মানুষ ও বিভিন্ন ফসলাদি। সংশ্লিষ্ট বিভাগকে ক্ষয়ক্ষতি নিরূপণের জন্য বলা হয়েছে।",21/9/2020,country-news
উলিপুরে চেয়ারম্যানের বিরুদ্ধে অনিয়ম ও দুর্নীতির অভিযোগ,"কুড়িগ্রামের উলিপুরে পান্ডুল ইউনিয়ন পরিষদ চেয়ারম্যানের বিরুদ্ধে ব্যাপক অনিয়ম ও দুর্নীতির অভিযোগ পাওয়া গেছে। দুস্থদের ভিজিএফ এবং ভিজিডির চাল ভুয়া তালিকার মাধ্যমে আত্মসাৎ ও বিভিন্ন অনিয়মের অভিযোগে উপজেলা মহিলাবিষয়ক কর্মকর্তা ও উপজেলা নির্বাহী অফিসারের কার্যালয়সহ বিভিন্ন দফতরে অভিযোগ করেছেন ভুক্তভোগীসহ ওই ইউনিয়ন আওয়ামী লীগের সভাপতি।



অভিযোগ সূত্রে জানা গেছে, উপজেলার পান্ডুল ইউনিয়ন পরিষদের চেয়ারম্যান আবদুল জব্বার মঙ্গা ওই ইউনিয়নে ২০০ জন দুস্থ মহিলার নামে দুই বছর মেয়াদি ভিজিডি কার্ডের তালিকা তৈরি করে সংশ্লিষ্ট দফতরে জমা দেন। তালিকায় নাম থাকা দুস্থরা প্রতি মাসে ৩০ কেজি করে চাল পাবেন। এদিকে ভিজিডি চাল বিতরণের ২০ মাস পেরিয়ে গেলেও অনেকেই জানেন না তালিকায় তাদের নাম রয়েছে; এমনকি প্রতি মাসে তাদের নামে চাল উত্তোলন করা হলেও তারা তা জানেন না।এমন অভিযোগ করেছেন ওই ইউনিয়নের ৬নং ওয়ার্ডের নিমাই চন্দ্রের স্ত্রী তরুবালা (ভিজিডি কার্ড নম্বর-২৮৯৪, সিরিয়াল নম্বর-১৫৪), ৩নং ওয়ার্ডের জহুরুল হকের স্ত্রী জোসনা বেগম (কার্ড নম্বর-২৮৩৫, সিরিয়াল নম্বর-৯৫), ১নং ওয়ার্ডের আবদুর রশিদের স্ত্রী মল্লিকা বেগম (কার্ড নম্বর-২৭৯০, সিরিয়াল নম্বর-৫০), একই ওয়ার্ডের আব্দুল মমিনের স্ত্রী বিলকিছ বেগমসহ (কার্ড নম্বর-২৭৭৯, সিরিয়াল নম্বর-৩৯) অনেকেই।বঞ্চিত দুস্থরা ক্ষোভ প্রকাশ করে বলেন, সরকার প্রতি মাসে আমাদের নামে চাল বরাদ্দ দিলেও আমরা তা জানি না।এছাড়া উত্তর পান্ডুলের বরিজ উদ্দিনের ছেলে দৃষ্টিপ্রতিবন্ধী আবদুল হামিদের কাছ থেকে ভাতার ৯ হাজার টাকার মধ্যে ৬ হাজার টাকা চেয়ারম্যান কেটে নেন বলে ওই দৃষ্টিপ্রতিবন্ধী অভিযোগ করেছেন।একই এলাকার লক্ষ্মীবালা রানী অভিযোগ করে বলেন, তার বিধবা ভাতার ৬ হাজার টাকার মধ্যে ৫ হাজার টাকা ও তার নাতনি বাকপ্রতিবন্ধী অনিকা রানীর ভাতার ৯ হাজার টাকার মধ্যে ৮ হাজার টাকা চেয়ারম্যান কেটে নেন।চেয়ারম্যানের বিরুদ্ধে অনিয়ম ও দুর্নীতির অভিযোগ তুলে পান্ডুল ইউনিয়ন আওয়ামী লীগের সভাপতি সিরাজুল ইসলাম বিভিন্ন দফতরে প্রতিকার চেয়ে অভিযোগ করেছেন। তার অভিযোগ, ঈদুল আজহার পূর্বে ওই ইউনিয়নের ৫ হাজার ৫৩ জন দুস্থ মানুষের বিপরীতে ১০ কেজি করে ভিজিএফের চাল বিতরণ করা হয়। কিন্তু ওই তালিকায় চেয়ারম্যান কৌশলে একই ব্যক্তির নাম ও জাতীয় পরিচয়পত্র নম্বর কোথাও ৩ বার, কোথাও ২ বার করে একাধিক ওয়ার্ডের সিরিয়াল নম্বর ব্যবহার করেছেন।ওই ইউনিয়নের গাবতলী এলাকার হেলাল উদ্দিনের ছেলে আ. সামাদের নাম ভিন্ন ভিন্ন সিরিয়ালে দুইবার ব্যবহার করেছেন (সিরিয়াল নম্বর-৩৩৬২ ও ৩২০৫, জাতীয় পরিচয়পত্র নম্বর-৮৬৫৮৫৭৪৫১৫)। একইভাবে ৩নং ওয়ার্ডের আম ভদ্রপাড়া এলাকার মতিয়ার রহমানের ছেলে ফজলুল হকের নাম তিনবার (সিরিয়াল নম্বর-৩১৮১, ৪৭১৮ ও ৯৮০, জাতীয় পরিচয়পত্র নম্বর-৬৮৫৮৪৩৬৮৬৪) ব্যবহার করা হলেও তারা কেউ ভিজিএফের চাল পাননি।এভাবে প্রায় সহস্রাধিক ব্যক্তির নাম ও জাতীয় পরিচয়পত্র নম্বর ব্যবহার করে চাল উত্তোলনের মাধ্যমে তা আত্মসাৎ করেছেন চেয়ারম্যান।পান্ডুল ইউনিয়ন পরিষদের চেয়ারম্যান আবদুল জব্বার মঙ্গা তার বিরুদ্ধে আনীত সব অভিযোগ অস্বীকার করে বলেন, ভিজিএফ ও ভিজিডির তালিকা ইউপি সদস্য ও দলীয়ভাবে জমা হয়। ভুল করলে তারা করেছেন। আমাকে যে তালিকা দেয়া হয়েছে, সে অনুযায়ী চাল বিতরণ করা হয়েছে।দৃষ্টি ও বাকপ্রতিবন্ধী এবং বিধবা ভাতার টাকা কর্তনের বিষয়ে জানতে চাইলে তিনি বলেন, আমি তাদের চিনিও না, জানিও না। একটি মহল আমাকে জনগণ থেকে বিচ্ছিন্ন করার জন্য ষড়যন্ত্রে লিপ্ত হয়েছে। তারা নানাভাবে আমাকে হয়রানি করে আসছে।উপজেলা মহিলাবিষয়ক কর্মকর্তা শাহানা আক্তার জানান, পান্ডুল ইউনিয়নের ভিজিডির বিষয়ে আমার দফতরে অভিযোগ জমা পড়েছে সেটি দেখতে হবে, জানতে হবে, তারপর এ বিষয়ে মন্তব্য করতে পারব।উপজেলা নির্বাহী অফিসার নুরে-এ-জান্নাত রুমি অভিযোগ পাওয়ার কথা স্বীকার করে বলেন, সংশ্লিষ্ট দফতরকে বিষয়টি তদন্ত করে প্রতিবেদন দাখিলের জন্য বলা হয়েছে। তদন্তে অনিয়মের সত্যতা পেলে প্রয়োজনীয় ব্যবস্থা গ্রহণ করা হবে।",21/9/2020,country-news
প্রতিমন্ত্রীর ড্রাইভার ইয়াবাসহ গ্রেফতার,"কুড়িগ্রামের রৌমারীতে ইয়াবাসহ গ্রেফতার হয়েছেন প্রাথমিক ও গণশিক্ষা প্রতিমন্ত্রী মো. জাকির হোসেনের মাইক্রোবাসচালক রফিকুল ইসলাম। র‌্যাব ক্রেতা সেজে রফিকুলকে ৬০০ ইয়াবাসহ হাতেনাতে গ্রেফতার করে।



সোমবার রাতে তাকে আটক করে রৌমারী থানায় একটি মাদক মামলা দায়ের করে পুলিশের হাতে আসামিকে সোপর্দ করা হয়।জামালপুর র‌্যাব-১৪ সিপিসি-১ এর ভারপ্রাপ্ত কোম্পানি কমান্ডার এএসপি এমএম সবুজ রানা বলেন, গোপন সংবাদে জানতে পারি বোয়ালমারী গ্রামের মৃত বাবুর উদ্দিনের ছেলে ড্রাইভার রফিকুল ইসলাম দীর্ঘদিন থেকে মাদক ব্যবসা পরিচালনা করে আসছেন। র‌্যাব সদস্য ক্রেতা সেজে সোমবার বিকাল থেকে জন্তিরকান্দা এলাকায় ফাঁদ পাতে।সন্ধ্যার পর রৌমারী থেকে দেওয়ানগঞ্জ সড়কের মেসার্স রুনা মোটরস অ্যান্ড অটো মোবাইল ইঞ্জিনিয়ারিং ওয়ার্কশপের সামনে রফিকুল মাদকের চালান ডেলিভারি দিতে এলে র‌্যাব ৬০০ ইয়াবাসহ তাকে হাতেনাতে আটক করে। জব্দ করা হয় রফিকুলের ব্যবহৃত মোবাইল সেট। র‌্যাবের এসআই কামাল হোসেন বাদী হয়ে রৌমারী থানায় একটি মাদক মামলা দায়ের করে পুলিশের হাতে আসামিকে সোপর্দ করে।এ মামলার তদন্তকারী কর্মকর্তা এসআই জিয়াউর রহমান জানান, প্রাথমিক ও গণশিক্ষা প্রতিমন্ত্রী মো. জাকির হোসেনের ‘হাইয়েস মাইক্রোবাস’ চালাতেন ড্রাইভার রফিকুল ইসলাম। এখন ওই গাড়িটির দেখভাল করেন মন্ত্রীর চাচাতো ভাই আক্তারুজ্জামান বাবু। এ মাইক্রোবাসটি মন্ত্রীর কথা বলে ড্রাইভার প্রায়ই থানায় রেখে যেত। মাদক মামলায় গ্রেফতার রফিকুল ইসলাম রৌমারী উপজেলার শৌলমারী ইউনিয়নের বোয়ালমারী গ্রামের মৃত বাবুর উদ্দিনের ছেলে।প্রাথমিক ও গণশিক্ষা প্রতিমন্ত্রী মো. জাকির হোসেনের চাচাতো ভাই আক্তারুজ্জামান বাবু বলেন, মাইক্রোবাসটির মালিক মন্ত্রী মহোদয়। আমি রৌমারীতে ভাইয়ের হয়ে ব্যবসা ও গাড়িটির দেখভালের দায়িত্ব পালন করি। আর নিরাপত্তার স্বার্থে গাড়িটি রাখা হয় রৌমারী থানায়। ড্রাইভার রফিকুল ইসলাম আগে থেকে মাদক ব্যবসার সঙ্গে জড়িত ছিল কিনা তা আমাদের জানা নেই। তবে সে এই গাড়িটি নিয়মিত চালাত। ভাইয়ের বিভিন্ন মালামাল ঢাকায় আনানেয়া করত। রৌমারীতে বিভিন্ন সরকারি ও মানবসেবার কাজে মাইক্রোবাসটি ব্যবহৃত হতো।নাম প্রকাশে অনিচ্ছুক একটি নির্ভরযোগ্য সূত্র জানায়, মন্ত্রীর এই ড্রাইভার গাড়ি এবং ৬ হাজার ২০০ পিচ ইয়াবাসহ আটক হয়। পরে উচ্চপর্যায়ের তদবিরে গাড়ি ছাড়িয়ে নেয়া হয়। একই সঙ্গে মাদকের পরিমাণও কমে যায়। এ গাড়িটি প্রতি মাসে কমপক্ষে ১০ বার ঢাকায় আপ-ডাউন করে। গাড়িতে জাতীয় সংসদ সদস্যের স্টিকার লাগানো থাকায় বরাবরই আইনশৃঙ্খলা বাহিনীর ধরাছোঁয়ার বাইরেই থেকে যেত। আর গাড়ির গ্যারেজ ছিল রৌমারী থানা। মন্ত্রীর এই ড্রাইভারের সব অপকর্মের ঘটনা সবাই জানে, ভয়ে কেউ মুখ খুলতে সাহস করে না। তাদের দাবি র‌্যাব ছাড়া থানা পুলিশ তাকে আটক করতে পারত না।তবে এ ব্যাপারে র‌্যাবের এএসপি এমএম সবুজ রানা বলেন, কে কী বলল তা জানি না। আমরা মামলায় যা উল্লেখ করেছি তাই প্রকৃত ঘটনা।প্রাথমিক ও গণশিক্ষা প্রতিমন্ত্রী মো. জাকির হোসেনের মোবাইলে বারবার ফোন করা হলেও কেউ রিসিভ না করায় তার বক্তব্য জানা সম্ভব হয়নি।",21/9/2020,country-news
কুড়িগ্রাম পুলিশের প্রত্যেক সদস্য গাছ লাগাবে,"মুজিববর্ষ উপলক্ষে কুড়িগ্রাম জেলা পুলিশের উদ্যোগে জেলার সব সদস্য একটি করে গাছ লাগাবে। জেলার সব ইউনিটে কর্মরত এক হাজার ২৫৪ জন পুলিশ সদস্যের প্রত্যেকেই একটি করে বৃক্ষরোপণ কর্মসূচির উদ্বোধন করা হয় কুড়িগ্রাম পুলিশ লাইনসে।



বুধবার শত প্রজাতির গাছ রোপণ কর্মসূচির অনুষ্ঠানিক উদ্বোধন করেন জেলা প্রশাসক মোহাম্মদ রেজাউল করিম ও পুলিশ সুপার মোহাম্মদ মহিবুল ইসলাম খান।এ সময় উপস্থিত ছিলেন- কুড়িগ্রাম খামারবাড়ির উপ-পরিচালক ড. মোস্তাফিজুর রহমান প্রধান, প্রেস ক্লাবের সভাপতি অ্যাডভোকেট আহসান হাবীব নীলু, জেলা পুলিশের সিনিয়র কর্মকর্তারা।পুলিশ সুপার মোহাম্মদ মহিবুল ইসলাম খান জানান, জেলা পুলিশের ১১ থানা ও অন্যান্য ইউনিটে সপ্তাহব্যাপী এ বৃক্ষরোপণ কর্মসূচি চলমান থাকবে। এ সময়ের মধ্যে মুজিববর্ষের বিশেষ কাজ হিসেবে শত প্রজাতির এক হাজার ২৫৪টি গাছ লাগানো হবে। শুধু গাছ লাগিয়ে কর্মসূচির সমাপ্তি ঘটবে না। বরং এ গাছগুলো পরিচর্যার মাধ্যমে বড় করার জন্য সংশ্লিষ্ট সবাইকে দায়িত্ব দেয়া হয়েছে।",21/9/2020,country-news
প্লাজমা দিতে ঢাকায় কুড়িগ্রামের করোনাজয়ী ২৪ পুলিশ,"করোনাভাইরাসে আক্রান্তদের প্লাজমা দিতে রাজধানীতে গেলেন করোনাযুদ্ধে জয়ী কুড়িগ্রাম পুলিশের ২৪ সদস্য। বুধবার তারা রাজারবাগ কেন্দ্রীয় পুলিশ হাসপাতালে পৌঁছেন। মঙ্গলবার রাত সাড়ে ৮টায় কুড়িগ্রাম জেলা পুলিশ লাইনস থেকে আনুষ্ঠানিকভাবে তাদের বিদায় জানান পুলিশ সুপার মহিবুল ইসলাম খান।



কুড়িগ্রাম পুলিশ সুপার মোহাম্মদ মহিবুল ইসলাম খান জানান, করোনাকালে মাঠপর্যায়ে কাজ করে যাচ্ছেন জেলা পুলিশ কুড়িগ্রামের সদস্যরা। দায়িত্ব পালন করতে গিয়ে তারা অনেকেই আক্রান্ত হয়েছেন। এ পর্যন্ত আক্রান্তের সংখ্যা ৪৭ জন। দুর্ভাগ্যজনকভাবে আমরা হারিয়েছি দুইজন পুলিশ সদস্যকে। বাকিরা আল্লাহর রহমতে সুস্থ হয়ে আবারও দায়িত্ব পালন করছেন।এ পর্যন্ত গবেষণায় প্রাপ্ত ফলাফলে দেখা গেছে, করোনা থেকে মুক্ত রোগীদের শরীরে তৈরিকৃত এন্টিবডি অন্য রোগীদের চিকিৎসায় ভালো ফল দেয়, যা মূলত সংগ্রহ করা হয় রক্তের একটি উপাদান প্লাজমা থেকে। কুড়িগ্রাম জেলা পুলিশের করোনাজয়ী ২৪ জন পুলিশ সদস্য রাজারবাগ কেন্দ্রীয় হাসপাতালে প্লাজমা দেয়ার নিমিত্তে বুধবার ঢাকায় পৌঁছতে পেরেছেন। হাজারও করোনা আক্রান্ত রোগীর জীবন বাঁচাতে জেলা পুলিশের করোনাজয়ী ২৪ জন সদস্য অবদান রাখবেন বলে তিনি আশা প্রকাশ করেন।অতিরিক্ত পুলিশ সুপার সদর সার্কেল উৎপল কুমার জানান, মঙ্গলবার রাতে রক্তের প্লাজমা দিতে রাজারবাগ পুলিশ লাইনের কেন্দ্রীয় হাসপাতালে ২৪ জন করোনাজয়ী পুলিশ সদস্য আনুষ্ঠানিকতার পরে শ্যামলী পরিবহনে করে রওনা দেন। পুলিশ সুপার ও অন্যান্য কর্মকর্তা তাদের ফুলেল শুভেচ্ছা জানিয়ে বিদায় দেন।এ সময় সদর থানার ওসি মাহফুজুর রহমানসহ ঊর্ধ্বতন কর্মকর্তারা উপস্থিত ছিলেন।",21/9/2020,country-news
ধরলার ভাঙনে বিলীনের মুখে স্কুল,"কুড়িগ্রামের ফুলবাড়ীতে কয়েক দিনের টানা বৃষ্টিপাত ও উজানের পাহাড়ি ঢলে ধরলার পানি বৃদ্ধি পাওয়ায় বিভিন্ন এলাকায় নদী ভাঙন তীব্র আকার ধারণ করেছে। অব্যাহত ভাঙনে বিলীনের পথে উপজেলার মেখলির চর খন্দকারপাড়া সরকারি প্রাথমিক বিদ্যালয়টি।



মঙ্গলবার সকালে বিদ্যালয়টির একাংশ নদী গর্ভে চলে যায়।বিদ্যালয়ের প্রধান শিক্ষক আবদুস সবুর আলী জানান, ১৯৯০ সালে স্কুলটি প্রতিষ্ঠিত হয়। ৪ জন শিক্ষক ও প্রায় ১০০ শিক্ষার্থী নিয়ে চর এলাকায় শিক্ষা বিস্তারে অবদান রেখেছে বিদ্যালয়টি। ৪ কক্ষবিশিষ্ট বিদ্যালয় ভবনটি নির্মিত হয় ২০০০ সালে। গত এক মাস মেকলি গ্রামে ধরলার ভাঙন চলছে। ৪০ থেকে ৪৫টি পরিবার ধরলার ভাঙনে গৃহহীন হয়েছে। মঙ্গলবার একাংশ ভেঙে নদীগর্ভে চলে গেছে। উপজেলা শিক্ষা অফিসের পরামর্শে বিদ্যালয়ের চেয়ার-টেবিলসহ অন্য জিনিসপত্র সরিয়ে নেয়া হচ্ছে। স্থানীয় বাসিন্দা বাছের আলী ও আবদার আলী জানান, বিদ্যালয়টি ছাড়াও চর মেখলি জামে মসজিদও হুমকির মুখে। উপজেলা সহকারী শিক্ষা অফিসার রাশেদুল ইসলাম মণ্ডল জানান, বিদ্যালয়ের বর্তমান অবস্থা ঊর্ধ্বতন কর্তৃপক্ষকে জানানো হয়েছে।",21/9/2020,country-news
কুড়িগ্রামে বন্যায় কৃষিতে ক্ষতি ১৪০ কোটি টাকা,"বানের পানি নামলে অন্য বছরের মতো আমন আবাদের স্বপ্ন ছিল কৃষক দেলোয়ার হোসেনের। কিন্তু পানি নামার পর দেখা গেল তিন বিঘা জমির পুরাটাই বালুতে ঢেকে অনাবাদী হয়ে গেছে। পরিবারের খাবার জোগাতে বাধ্য হয়ে কাজের সন্ধানে ঢাকায় যেতে হয়েছে।



কুড়িগ্রাম সদরের চর সারডোবের দেলোয়ার হোসেনের মতো অনেক কৃষকের কপালে আসন্ন খাদ্য সংকটের আশঙ্কায় চিনমশার ভাঁজ। সরকারি তথ্য মতে জেলায় এক লাখ ৩৫ হাজার কৃষকের ফসল ক্ষতি হয়েছে ১৪০ কোটি টাকা মূল্যের।সারডোব গ্রামের কৃষক দুখু মিয়া বলেন, ‘হামার টাকা পইসা নাই। বালা সরাই কেমন করি। সরকার সাহায্য করলে হামরা মিষ্টিকুমড়া আর ভুট্টা আবাদ করলোং হয়।’ক্ষতিগ্রস্ত বর্গাচাষী রাবেয়া বেগম জানান, বালুজমিতে ফসল ফলাতে প্রচুর সেচের পানি দরকার। বর্তমান অবস্থায় তাদের পক্ষে সেচের অর্থ জোগাড় করা সম্ভব হচ্ছে না।এ গ্রামের কনছার আলী জানান, নদীভাঙনের তাণ্ডবে ঘরবাড়ি হারিয়েছেন এ গ্রামের অনেকেই। তার ওপর বন্যায় পাট নষ্ট ও জমিতে বালুর কারণে আমন রোপণ করতে না পারায় এ এলাকার ঘরে ঘরে এখন হাহাকার। সরজমিন ঘুরে দেখা যায়, এ বছর বন্যায় পানি, ভাঙন ও বাঁধ ভেঙে কুড়িগ্রামে কমপক্ষে এক হাজার হেক্টর আবাদী জমি ঢেকে গেছে বালুতে।গত কয়েক বছরে এসব জমিতে বিভিন্ন ধরনের ফসল ফলিয়ে চরাঞ্চলের কৃষকরা অভাব মোচন করলেও এ বছর আমন চাষ করতে না পেরে খাদ্য সংকটের শঙ্কায় পড়েছেন কৃষকরা।কুড়িগ্রাম কৃষি সম্প্রসারণ অধিদফতরের উপ-পরিচালক ড. মোস্তাফিজুর রহমান জানান, দীর্ঘস্থায়ী বন্যায় কুড়িগ্রামে ১৭ হাজার হেক্টর জমির ফসল বিনষ্ট হয়েছে। এতে ক্ষতিগ্রস্ত হয়েছে প্রায় এক লাখ ৩৫ হাজার কৃষক। সরকারিভাবে টাকার অংকে কৃষিতে ক্ষতির পরিমাণ দাঁড়িয়েছে ১৪০ কোটি টাকা। বন্যা-পরবর্তী সময়ে এক হাজার ২০০ কৃষককে এক বিঘা করে জমিতে মাষকালাই চাষ করার জন্য বীজ ও সার দেয়া হয়েছে।এছাড়া প্রায় সাত হাজার কৃষককে আমনের চারা ও ১০ হাজার কৃষককে শাকসবজির বীজ দেয়া হয়েছে। তবে বালুজমিতে চাষযোগ্য ফসল আবাদের জন্য এখনও কোনো বরাদ্দ আসেনি। কুড়িগ্রাম সদর উপজেলার সারডোব গ্রামে মধ্য জুলাইয়ে একটি বিকল্প বাঁধ ভাঙার কারণে শত শত একর আবাদী জমিতে তিন থেকে পাঁচ ফুট বালুতে ঢেকে গেছে।একই অবস্থা পার্শ্ববর্তী জয়কুমর ও হলোখানা গ্রামেও। এসব এলাকার কৃষকরা এবার আমন চাষ করতে না পেরে চরম ক্ষতির মুখে পড়েছেন। পাশাপাশি বালুতে ঢেকে যাওয়ায় নষ্ট হয়েছে পাট, কলা, সবজি ও ভুট্টাসহ বিভিন্ন ফসল। ফলে চরম ক্ষতির মুখে পড়েছে হাজার হাজার কৃষক।হলোখানা গ্রামের কৃষক লুৎফর রহমান জানান, গত বছর যে জমিগুলোতে আমনের বাম্পার ফলন হয়েছিল, এবার সবগুলো জমি বালুতে ঢাকা পড়েছে। তার ১০ বিঘা জমি বালুতে ঢাকা পড়েছে, এসব জমিতে কয়েক বছর ফসল ফলানো যাবে কীনা তা নিয়ে চিন্তায় পড়েছেন তিনি।একই অবস্থা বাঙ্গর আলী, কলিম উদ্দিনসহ অনেক কৃষকের। বালুর কারণে আবাদ না হওয়ায় কৃষক ও দিনমজুর পরিবারগুলোতে আসন্ন খাদ্য সংকটের দুশ্চিন্তা ভর করেছে। ক্ষতি পুষিয়ে নিতে তারা চান বালু জমিতে চাষের উপযোগী মিষ্টিকুমড়া, মিষ্টিআলু ও ভুট্টার মতো ফসল চাষ করতে। এক্ষেত্রে রয়েছে পুঁজির সংকট। তাই এ সংকট মেটাতে তারা চান সরকারি সহায়তা।কুড়িগ্রাম সদর উপজেলা কৃষি কর্মকর্তা জাকির হোসেন জানান, বন্যায় জমি অনাবাদী ও ফসল নষ্টের বিষয়টি তারা ঊর্ধ্বতন কর্তৃপক্ষকে জানিয়েছেন। কৃষি প্রণোদনার কোনো বরাদ্দ এলে ক্ষতি পোষাতে ক্ষতিগ্রস্ত কৃষকদের বিভিন্ন সহায়তা দেয়া হবে।",21/9/2020,country-news
ফুলবাড়ীতে সেতুর সংযোগ সড়ক না থাকায় দুর্ভোগ,"ফুলবাড়ীর শিমুলবাড়ী ইউনিয়নে বারোমাসিয়া নদীতে সেতুটির নির্মাণ কাজ শেষ হওয়ার এক বছর পেরিয়ে গেলেও সংযোগ সড়ক না থাকায় দুর্ভোগে পড়েছেন ১০ গ্রামের হাজার মানুষ।



সরেজমিন গিয়ে দেখা গেছে, পার্শ্ববর্তী লালমনিরহাট জেলার কুলাহাট ইউনিয়নের বিলুপ্ত বাঁশপেঁচাই ছিটমহলবাসীসহ চরাঞ্চলের ভাগ্যবঞ্চিতদের উন্নয়নে বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ শুরু করে লালমনিরহাট স্থানীয় সরকার বিভাগ।সেখানে ১৩৫ মিটার সেতুটির প্রাক্কলিত ব্যয় ছিল ছয় কোটি ২০ লাখ টাকা। কিন্তু সেতুর দু’পাড়ের স্থানীয়দের কাছ থেকে সংযোগ সড়কের জমি ক্রয় না করেই গত এক বছর পূর্বেই সেতুটির নির্মাণ কাজ শেষ করে সংশ্লিষ্ট বিভাগ।যেহেতু বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ করা হয়েছে সেহেতু জমি অধিগ্রহণের কোনো সুযোগ নেই বলে একটি সূত্র থেকে জানা গেছে। অন্যদিকে বোয়ালমারী বাঁশপেঁচাই বিলুপ্ত ছিটমহলটি লালমনিরহাট সদর উপজেলায় এবং সেতুটি নির্মিত হয়েছে কুড়িগ্রাম জেলার ফুলবাড়ী উপজেলায়।ফলে সংযোগ সড়কের জমি নিয়ে জটিলতায় দুর্ভোগে পড়েছে হাজারও মানুষ। লালমনিরহাট নির্বাহী প্রকৌশলী মো. আশরাফ আলী খান জানান, সেতুর কাজ শেষ করা হয়েছে। দুই পাশে সংযোগ সড়কের কাজ পানি কমলেই শুরু হবে। ফলে আর দুর্ভোগ হবে না।",21/9/2020,country-news
৬ কোটি টাকার ব্রিজটি কোনো কাজেই আসছে না ,"কুড়িগ্রামের ফুলবাড়ী উপজেলার শিমুলবাড়ী ইউনিয়নে বারোমাসিয়া নদীর উপর ৬ কোটি ২০ লাখ টাকা ব্যয়ে নির্মিত ব্রিজটির নির্মাণ কাজ শেষ হয়েছে এক বছর আগে। কিন্তু সংযোগ সড়ক না থাকায় চরম দুর্ভোগে পড়েছেন ১০ গ্রামের কয়েক হাজার মানুষ।



সরেজমিন দেখা গেছে, পার্শ্ববর্তী লালমনিরহাট জেলার কুলাহাট ইউনিয়নের বিলুপ্ত বাঁশপেঁচাই ছিটমহলবাসীসহ চরাঞ্চলের ভাগ্যবঞ্চিতদের উন্নয়নে বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ শুরু করে লালমনিরহাট স্থানীয় সরকার বিভাগ।সেখানে ১৩৫ মিটার সেতুটির প্রাক্কলিত ব্যয় ছিল ছয় কোটি ২০ লাখ টাকা। কিন্তু সেতুর দু’পারের স্থানীয়দের কাছ থেকে সংযোগ সড়কের জমি ক্রয় না করেই গত এক বছর আগে সেতুটির নির্মাণ কাজ শেষ করে সংশ্লিষ্ট বিভাগ। এদিকে যেহেতু বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ করা হয়েছে সেহেতু জমি অধিগ্রহণের কোনো সুযোগ নেই বলে একটি সূত্র থেকে জানা গেছে। অন্যদিকে বোয়ালমারী বাঁশপেঁচাই বিলুপ্ত ছিটমহলটি লালমনিরহাট সদর উপজেলায় এবং সেতুটি নির্মিত হয়েছে কুড়িগ্রাম জেলার ফুলবাড়ী উপজেলায়। ফলে সংযোগ সড়কের জমি নিয়ে জটিলতায় দুর্ভোগে পড়েছে হাজারও মানুষ। এ কারণেই সেতুর পশ্চিমপাড়ের ৩০০ ও সেতুর পূর্বপাড়ের ২৫০ গজ সংযোগ সড়ক না থাকায় চর-বোয়ালমারী, বিলুপ্ত ছিটমহল বাঁশপেচাই, চর-খারুয়া, আনন্দবার, জোতিন্দ্র নারায়ণ, তালুক শিমুলবাড়ীসহ ফুলবাড়ী ও লালমনিরহাট উপজেলার ১০ গ্রামের কয়েক হাজার মানুষ চরম দুর্ভোগের শিকার হচ্ছেন। বর্তমানে সেতু থাকলেও সড়ক নেই। সেতু নির্মাণ করা হলেও নৌকায় ঝুঁকি নিয়ে প্রতিদিনই নদী পার হচ্ছেন মানুষজন। সংশ্লিষ্ট সূত্রে জানা যায়, ২০১৭ সালে সেতুর কাজ শুরু করে লালমনিরহাট জেলার আদিতমারী উপজেলার আব্দুল হাকিম কনস্ট্রাকশন। নির্মাণ কাজ শেষ করে ২০১৯ সালের জুন মাসে। স্থানীয় বাবুল শেখ, মমিনুল, রাজ্জাক, আইনুল ও রহিমা বেগম জানান, যুগের পর যুগ ধরে এই দুর্ভোগে কোমলমতি ছেলেমেয়েদের নিয়ে নদী পারাপার করছি। আমাদের দুঃখ-দুর্দশা থেকে মুক্তি পেতে সরকার একটা সেতু উপহার দিল। সেটি নির্মাণের এক বছর হয়ে গেলেও স্বপ্নের সেতু দিয়ে পারাপার হতে পারছি না।স্থানীয় শিক্ষক মিজানুর রহমান মুন্না বলেন, সংযোগ সড়ক নির্মাণ না করায় সেতুটির সুফল পাচ্ছেন না এলাকাবাসী। তাই প্রশাসনিক ও জমি অধিগ্রহণ সংক্রান্ত জটিলতা নিরসন করে সংযোগ সড়কটি দ্রুত নির্মাণ করা প্রয়োজন বলে তিনি জানান। শিমুলবাড়ী ইউনিয়ন পরিষদের চেয়ারম্যান মো. এজাহার আলী জানান, সেতুটি স্থানীয়দের স্বপ্নের। কিন্তু কেউ কেউ এটাকে নিয়ে ঘোলা পানিতে মাছ শিকার করছেন। তিনি অনতি বিলম্বে সংযোগ সড়ক নির্মাণ করে সেতুটি চলাচলের চন্য উন্মুক্ত করে দেয়ার অনুরোধ করেন।ফুলবাড়ী উপজেলা প্রকৌশলী আসিফ ইকবাল রাজীব জানান, সেতুটি নির্মাণে কুড়িগ্রাম এলজিইডি জড়িত না। ফলে আমরা কিছুই বলতে পারছি না। লালমনিরহাট এলজিইডি বলতে পারবে। লালমনিরহাট নির্বাহী প্রকৌশলী মো. আশরাফ আলী খান জানান, সেতুর কাজ শেষ করা হয়েছে। দুই পাশে সংযোগ সড়কের কাজ পানি কমলেই শুরু হবে। ফলে আর দুর্ভোগ হবে না। আশা করছি দুই-এক মাসের মধ্যে সেতুটি চলাচলের জন্য উন্মুক্ত করে দেয়া হবে।",21/9/2020,country-news
খালার বাড়িতে বেড়াতে এসে লাশ হল ৩ শিশু,"কুড়িগ্রামের রৌমারীতে খালার বাড়িতে বেড়াতে এসে সোনাভরী নদীতে গোসল করতে গিয়ে পানিতে ডুবে ৩ শিশুর মৃত্যু হয়েছে।



বৃহস্পতিবার দুপুরে উপজেলার বন্দবের ইউনিয়নের কলেজপাড়া গ্রামের পাশে সোনাভরী নদীতে এ ঘটনা ঘটে। নিহতরা আপন খালাতো ভাইবোন।নিহতরা হল- গাইবান্ধার সাদুল্ল্যাপুর উপজেলার কিসমত বড়বাড়ি গ্রামের অলি উল্ল্যাহর মেয়ে পঞ্চম শ্রেণির শিক্ষার্থী জিন্নাত খাতুন দীনা (১২), রৌমারী সরকারি কলেজের সহকারী অধ্যাপক হায়দার আলীর ছেলে অষ্টম শ্রেণির শিক্ষার্থী সিয়াম আহমেদ (১৩) এবং একই উপজেলার দাঁতভাঙ্গা ইউনিয়নের কাউয়ারচর গ্রামের আব্দুল কাদেরের ছেলে হামিম মিয়া (১৬)।শিশুদের পরিবারের বরাত দিয়ে রৌমারী থানার ওসি আবু মো. দিলওয়ার হাসান ইনাম জানান, দুপুরের দিকে ওই তিন শিশুসহ ৫ জন কলেজপাড়ার পশ্চিম দিকে স্রোতহীন সোনাভরী নদীতে গোসল করতে যায়। এ সময় জিন্নাত খাতুন দীনা নিজের অজান্তে নদীতে ড্রেজার দিয়ে বালু তোলার ফলে গভীর জায়গাটির মধ্যে চলে গেলে তলিয়ে যাওয়ার উপক্রম হয়। এ সময় সিয়াম তাকে তুলতে গিয়ে সেও ডুবে যায়। পাশে থাকা হামিম দুজনকে উদ্ধার করতে গিয়ে সেও গভীর জলে তলিয়ে যায়। এ সময় স্থানীয় আরও ২ জন ঘটনা দেখে চিৎকার করলে এলাকার লোকজন এগিয়ে আসে। ততক্ষণে গভীর পানিতে তলিয়ে যায় তিন শিশুই। পরিবারের লোকজন তাদের দেখতে না পেয়ে নদীর গভীর জলে জাল ফেলে নিহত তিন শিশুকে মৃত অবস্থায় উদ্ধার করে।
",21/9/2020,country-news
কুড়িগ্রামে বিএসএফের গুলিতে বাংলাদেশি নিহত,"কুড়িগ্রামের নাগেশ্বরী উপজেলায় ভারতীয় সীমান্তরক্ষীর (বিএসএফ) গুলিতে ছবিল উদ্দিন (৩৫) নামে এক বাংলাদেশি যুবক নিহত হয়েছেন।



বৃহস্পতিবার ভোরে নারায়ণপুর ইউনিয়নের দুর্গম পাখিউড়া সীমান্তে এ ঘটনা ঘটে।নিহত ছবিল উদ্দিন একই ইউনিয়নের আইরমারীচর গ্রামের মুসা আলীর ছেলে।নারায়ণপুর ইউনিয়ন পরিষদ চেয়ারম্যান মজিবর রহমান এ ঘটনার সত্যতা নিশ্চিত করেছেন।নারায়ণপুর ইউনিয়নের ৫নং ওয়ার্ড সদস্য শাহাদৎ হোসেন জানান, বৃহস্পতিবার ভোরে একদল চোরাকারবরি গরু আনার জন্য কালাইয়ের চর সীমান্তের আন্তর্জাতিক পিলার ১০৩৯/৪ দিয়ে ভারতের আসামের অভ্যন্তরে মন্ত্রীরচরে প্রবেশ করে।এ সময় ভারতের আসামের রাজ্যের বিএসএফ ৪১ ব্যাটালিয়নের মন্ত্রীরচর ক্যাম্পের টহলরত জওয়ানরা তাদের উপস্থিতি টের পেয়ে পর পর ২ রাউন্ড গুলি ছোড়ে। এ সময় ছবিল উদ্দিনের পেটে গুলি লেগে ঘটনাস্থলে লুটিয়ে পড়েন।পরে সহযোগীরা তাকে উদ্ধার করে বাড়িতে ফেরার পথে ছবিল মারা যায়।এ ব্যাপারে কচাকাটা থানা পুলিশ ও বিজিবি ক্যাম্পে খবর দেয়া হয়েছে।এ প্রসঙ্গে বর্ডার গার্ড বাংলাদেশ (বিজিবি) কুড়িগ্রাম ২২ ব্যাটালিয়নের অধিনায়ক লে. কর্নেল মোহাম্মদ জামাল হোসেন জানান, নারায়ণপুর সীমান্তের পাখিউড়া বর্ডার আউট পোস্টের (বিওপি) অধীন সীমান্তে এক রাউন্ড গুলির শব্দ পাওয়া গেছে বলে জানতে পেরেছি।তবে কোনো ব্যক্তির মরদেহ স্পটে পাওয়া যায়নি। বিষয়টির খোঁজখবর নেয়া হচ্ছে। বিএসএফ পক্ষকে চিঠি দেয়া হয়েছে; কিন্তু তারা এখন পর্যন্ত ঘটনার দায় স্বীকার করেনি। ঘটনাস্থল অত্যন্ত দুর্গম, তাই প্রকৃত ঘটনা নিশ্চিত হতে সময় লাগছে।কচাকাটা থানার ওসি মামুন অর রশিদ বিএসএফের গুলিতে ছবিল উদ্দিনের নিহত হওয়ার খবর পেয়েছেন দাবি করে বলেন, ঘটনাস্থলে পুলিশ পাঠানো হয়েছে। পুলিশের দল ফিরে এলে বিস্তারিত জানা যাবে।",21/9/2020,country-news
কুড়িগ্রামে অর্থাভাবে চিকিৎসা হচ্ছে না মুক্তিযোদ্ধার,"কুড়িগ্রামের উলিপুরে অর্থের অভাবে চিকিৎসা হচ্ছে না মতিয়ার রহমান (৬৭) নামে এক মুক্তিযোদ্ধার। পরপর দুইবার স্টোক করার কারণে নানা জটিল রোগে আক্রান্ত হয়ে তিনি সুচিকিৎসার অভাবে এখন শয্যাশয়ী।



তিনি শেখ হাসিনাকে দেশের সব মুক্তিযোদ্ধাদের বড়বোন হিসেবে দাবি করে তার উন্নত চিকিৎসার ব্যবস্থা করার জন্য উপজেলা নির্বাহী অফিসারের মাধ্যমে প্রধানমন্ত্রীর কাছে আবেদন করেছেন।জানা গেছে, উপজেলার গুনাইগাছ ইউনিয়নের জুম্মাহাট কেবলকৃষ্ণ গ্রামের হানিফ উদ্দিন মুন্সির ছেলে নিম্ন-মধ্যবিত্ত পরিবারের একমাত্র উপার্জনকারী মুক্তিযোদ্ধা মতিয়ার রহমান। তিনি মুক্তিযুদ্ধের পর পুলিশের হাবিলদার হিসেবে অবসর গ্রহণ করেন। জীবনের নানা চড়াই-উতরাই পেরিয়ে পরিবারের সদস্যদের নিয়ে বর্তমানে তিনি মানবেতর জীবনযাপন করছেন। এ অবস্থায় দীর্ঘ চার বছর ধরে শরীরের ডান সাইড প্যারালাইজড-ব্রেইন স্ট্রোক, হাই প্রেসার, ডায়াবেটিস ও পায়ে ঘাসহ নানা জটিল রোগ নিয়ে শয্যাশয়ী অবস্থায় অর্ধাহারে-অনাহারে মানবেতর জীবনযাপন করছেন। অন্যের সাহায্য ছাড়া তিনি চলাফেরা করতে পারেন না। মুক্তিযোদ্ধা মতিয়ার রহমানের খোঁজ নিতে তার বাড়িতে গেলে তিনি কান্নাজড়িত কণ্ঠে জানান, মুক্তিযোদ্ধার সম্মানী ভাতার টাকায় তার সংসারের খাওয়া-পরার সংস্থানই যেখানে ঠিক মতো চলে না, সেখানে চিকিৎসার ব্যয়ভার মিলবে কোথা থেকে। তিনি আরও বলেন, সংসারে স্ত্রী, তিন ছেলে ও দুই মেয়ের মধ্যে বড় মেয়ের বিয়ে দিয়েছেন। অর্থের অভাবে ছোট ছেলে নাজমুল হাসান অনার্সে অধ্যায়নরত থাকা অবস্থায় মাঝপথে পড়াশুনা বন্ধ হয়ে যায়। একই কারণে ছোট মেয়ে মার্জিয়া জান্নাত ডিগ্রি পরীক্ষার ফরম পূরণ করতে পারেনি। চিকিৎসা করাতে গিয়ে মুক্তিযোদ্ধার চেক ও পুলিশ ভাতার বই বন্ধক রেখেছেন। পরিবারের শেষ সম্বল পঞ্চাশ শতক জমিও বন্ধক রেখেছেন। বর্তমানে জরাজীর্ণ কুঠিরে বসবাস তার। তাই তার উন্নত চিকিৎসার জন্য প্রধানমন্ত্রীর সহযোগিতা কামনা করেছেন তিনি।মুক্তিযোদ্ধা মতিয়ার রহমান যুদ্ধকালীন স্মৃতিচারণ করতে গিয়ে বলেন, ১৯৭১ সালের ৪ ডিসেম্বর উলিপুরে স্বাধীন বাংলার পতাকা উত্তোলনকারীদের মধ্যে তিনিও একজন। যুদ্ধপরবর্তী সময়ে তিনি পুলিশ বাহিনীতে যোগদান করে হাবিলদার হিসেবে অবসরে যান। উপজেলা নির্বাহী অফিসার নুর-এ-জান্নাত রুমী আবেদন পাওয়ার কথা স্বীকার করে বলেন, যথাযথ কর্তৃপক্ষের মাধ্যমে জরুরিভিত্তিতে তার আবেদনটি পাঠানো হবে। উনি প্রকৃতপক্ষেই খুব অসুস্থ। এ বিষয়ে প্রয়োজনীয় ব্যবস্থা নেয়া হবে। উপজেলা পরিষদ চেয়ারম্যান ও উপজেলা আওয়ামী লীগের সাধারণ সম্পাদক এবং সাবেক ডেপুটি কমান্ডার মুক্তিযোদ্ধা গোলাম হোসেন মন্টু বলেন, তিনি একজন বীর মুক্তিযোদ্ধা। মুক্তিযোদ্ধা সংসদের পক্ষ থেকে পূর্বেও তাকে সহযোগিতা করা হয়েছে। আমাদের পক্ষ থেকে যতটুক সম্ভব আমরা সহযোগিতা করে যাব।
",21/9/2020,country-news
নিখোঁজের পর বাকপ্রতিবন্ধী দুই ভাইয়ের লাশ পুকুরে,"কুড়িগ্রামে নিখোঁজের একদিন পর বাকপ্রতিবন্ধী দুই ভাইয়ের লাশ পুকুর থেকে উদ্ধার করা হয়েছে। মঙ্গলবার ভোর ৬টায় সদর উপজেলার মোগলবাসা ইউনিয়নের নিধিরাম গ্রামে বাড়ির পাশে পুকুর থেকে মারুফ (১০) ও মামুন (৮) নামে দুই ভাইয়ের মরদেহ উদ্ধার করেন প্রতিবেশীরা।



এ ঘটনায় এলাকায় শোকের ছায়া নেমে এসেছে। শিশু দুটির মা আঁখি বেগম শোকে পাথর হয়ে গেছেন।মোগলবাসা ইউনিয়নের চেয়ারম্যান নুরজামাল বাবুল জানান, সোমবার বিকাল ৩টা থেকে বাকপ্রতিবন্ধী দুই ভাইয়ের খোঁজ পাওয়া যাচ্ছিল না। এ ব্যাপারে এলাকাবাসী রাতে মাইকিং করেন। পরে বিভিন্নভাবে খুঁজেও তারা ব্যর্থ হন। পরে মঙ্গলবার ভোর ৬টায় স্থানীয় মুসল্লিরা ফজরের নামাজ শেষে বাড়ি ফিরতে গিয়ে পুকুরের মধ্যে শিশু দুটির লাশ ভাসতে দেখে স্বজনদের খবর দেন।বাকপ্রতিবন্ধী দুই সন্তানের মা আঁখি বেগম জানান, তার দুটি ছেলে এবং একটি মেয়ের সবাই বাকপ্রতিবন্ধী। পরপর তিন প্রতিবন্ধী সন্তান জন্ম দেয়ার কারণে তাদের বাবা বেলাল হোসেন তিন বছর আগে নিরুদ্দেশ হয়। এরপর থেকে পরিবারের সঙ্গে তিনি কোনো যোগাযোগ রাখেননি। ভূমিহীন আঁখি বেগম অনেক কষ্ট করে তিন সন্তানকে মানুষ করছিলেন। তিনি মোগলবাসা থেকে কুড়িগ্রাম শহরের ইয়ারব নামে একটি ডায়াগনস্টিক সেন্টারে আয়ার কাজ করেন।সোমবার বিকাল ৪টার সময় অফিস থেকে বাড়ি ফেরার পথে দুই ছেলের নিখোঁজের খবর পেয়ে পাগলপ্রায় হয়ে গেছেন।ঘটনার সত্যতা নিশ্চিত করে কুড়িগ্রাম সদর থানার ওসি মাহফুজার রহমান জানান, ঘটনাটি শুনেছি। সহোদর বাকপ্রতিবন্ধী দুই ভাই পুকুরে পড়ে মারা যেতে পারে বলে ধারণা করা হচ্ছে।",21/9/2020,country-news
"কলার ভেলার ওপর বজ্রপাত, কলেজছাত্রের মৃত্যু","কুড়িগ্রামের ফুলবাড়ীতে বজ্রপাতে কলার ভেলায় থাকা আরিফ হোসেন (১৮) নামে এক কলেজছাত্রের মৃত্যু হয়েছে। মঙ্গলবার সকাল সাড়ে ৮টায় এ দুর্ঘটনা ঘটে।



নিহত আরিফ উপজেলার বড়ভিটার বানিয়াটারী গ্রামের শহিদুলের ছেলে। তিনি ফুলবাড়ী ডিগ্রি কলেজের এইচএসসি পরীক্ষার্থী।পুলিশ ও স্থানীয় সূত্র জানায়, আরিফ নীলকমল নদীতে কলার ভেলায় করে যাচ্ছিলেন। এ সময় ভেলায় বজ্রপাত হলে তিনি মারাত্মক আহত হন এবং নদীতে পড়ে যান। পরে তাকে স্থানীয়রা উদ্ধার করে ফুলবাড়ী হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।এ ব্যাপারে ফুলবাড়ী থানার ওসি রাজীব কুমার রায় ঘটনার সত্যতা নিশ্চিত করেছেন।",21/9/2020,country-news
রৌমারীতে ব্রিজ দেবে যোগাযোগ বিচ্ছিন্ন,"রৌমারীতে জুলাই মাসের শুরুতে ভয়াবহ তৃতীয় দফায় বন্যার প্রবল বর্ষণ ও ভারতীয় পাহাড়ি ঢলে আসা পানি ব্রহ্মপুত্র নদ উপচে বন্দবেড় ইউনিয়নের বাঘমারা ফৌজাদারি বেড়িবাঁধ ভেঙে লোকালয় ঢুকে উপজেলা সদরসহ প্রায় ১০ হাজার পরিবার পানিবন্দি হয়ে পড়ে।



সেই পানির চাপে বন্দবেড় গ্রামের দক্ষিণ মাথায় ব্রিজটি পানির স্রোতে দেবে যায়। এতে রৌমারী সদরের সঙ্গে যোগাযোগ ব্যবস্থা বিচ্ছিন্ন হয়ে পড়ে ওই এলাকার মানুষের সঙ্গে।এলাকাবাসী জানান, উপজেলার বন্দবেড় দক্ষিণ মাথায় আবদুল খালেকের বাড়ি সংলগ্ন ২০ বছর আগে ব্রিজটি নির্মাণ করা হয়।এ ব্রিজের সংযোগ সড়ক দিয়ে বন্দবেড়, বাঘমারা, চরবন্দবেড় ও পর্দারচরসহ কয়েকটি গ্রামের মানুষ যাতায়াত করে। রাস্তাটি বন্দবেড় বেড়িবাঁধ থেকে দক্ষিণে ডিসি রাস্তায় গিয়ে মিলিত হয়।এ রাস্তাটি দিয়ে প্রতিনিয়ত প্রায় ১০ হাজার মানুষ যাতায়াতের একমাত্র ভরসা। উপজেলা নির্বাহী কর্মকর্তা আল ইমরান বলেন, বন্যায় উপজেলার অনেক ক্ষতি হয়েছে। বেড়িবাঁধ ভেঙে যাওয়০যাওয়ার বিষয়টি তদন্ত করে ব্যবস্থা নেয়া হবে।",21/9/2020,country-news
অবশেষে ভারতের কারাগার থেকে মুক্তি পাচ্ছেন ২৫ বাংলাদেশি,"অবশেষে সব জটিলতা কাটিয়ে ভারতের কারাগারে আটক ২৫ বাংলাদেশিকে মুক্তির আদেশ দিয়েছেন দেশটির ধুবড়ি আদালত।



আদালতের এ আদেশের ফলে কুড়িগ্রামের চিলমারী উপজেলার বাসিন্দা ওই ২৫ শ্রমজীবীর দেশে ফিরে আসতে আর কোন বাধা রইল না।কুড়িগ্রামের পাবলিক প্রসিকিউটর ও বাংলাদেশ-ভারত বর্ডার ভিকটিম রেসকিউ কমিটির আহ্বায়ক অ্যাডভোকেট এসএম আব্রাহাম লিংকন বিষয়টি নিশ্চিত করেছেন।তিনি জানিয়েছেন, শনিবার সন্ধ্যা ৭টার দিকে গৌহাটিস্থ বাংলাদেশের সহকারী হাইকমিশনার তানভীর মনসুর এবং ধুবড়ি আদালতের আইনজীবী ও আসাম ট্রিবিউনের সম্পাদক রাজর্ষী দাসগুপ্ত আদালতের আদেশের বিষয়টি তাকে নিশ্চিত করেছেন।গত ৩ মে দেশে ফেরার সময় ভ্রমণ ভিসা নিয়ে ভারতে যাওয়া ২৬ বাংলাদেশিকে আটক করে ভারতের ধুবড়ি পুলিশ। এদের একজন ভারতে কারা হেফাজতে চিকিৎসাধীন অবস্থায় মারা যান।আটককৃতরা বৈধ পাসপোর্ট ও তিন মাস মেয়াদের ভ্রমণ ভিসায় ভারতে গিয়েছিলেন। করোনার সময় লকডাউনের ফলে তাদের ভিসার মেয়াদ শেষ হয়ে গেলে ধুবড়ি পুলিশ তাদের আটক করে।অ্যাডভোকেট এসএম আব্রাহাম লিংকন আরও জানান, বাংলাদেশ সরকারের অনুরোধে ভারত সরকারের প্রসিকিউশন মামলাটি কলঅফ করার সম্মতি দেয়। এরই প্রেক্ষিতে সব পক্ষের আইনজীবীদের শুনানির পর ধুবড়ি আদালতের বিচারক জেলহাজতে আটক ২৫ বাংলাদেশিকে মামলার দায় থেকে অব্যাহতির আদেশ দেন।এরমধ্য দিয়ে তাদের বিরুদ্ধে আনীত অভিযোগ প্রত্যাহার হলো। এখন অন্য আইনি প্রক্রিয়া শেষে তারা দ্রুত দেশে ফিরে আসবেন বলে আশা করা হচ্ছে।প্রসঙ্গত, ২০১৯ সালের ডিসেম্বর থেকে ২০২০ সালের ফেব্রুয়ারি পর্যন্ত বিভিন্ন সময় কুড়িগ্রামের চিলমারী উপজেলার রমনা ইউনিয়নের ২৬ বাংলাদেশি ভারতে যান।বৈধ পাসপোর্ট ও ভ্রমণ ভিসা থাকলেও ভারতে দ্বিতীয় ধাপের লকডাউন চলার মধ্যে গত ২ মে ওই ২৬ জন বাংলাদেশি দু'টি মিনিবাসে আসামের জোরহাট জেলা থেকে দেশে ফেরার উদ্দেশে রওনা দেন।পশ্চিমবঙ্গের চেংরাবান্ধা চেকপোস্ট দিয়ে বাংলাদেশে ফেরার চেষ্টা ছিল তাদের। ভারতে জেলে ও খামারকর্মী হিসেবে কাজ করা এসব বাংলাদেশিকে পরদিন (৩ মে) সকালে বাহালপুর এলাকা থেকে আটক করে আসামের ধুবড়ি জেলা পুলিশ।  ",21/9/2020,country-news
রাস্তা পারাপারের সময় অটোরিকশার ধাক্কায় প্রাণ গেল নারীর ,"কুড়িগ্রামের উলিপুরে রাস্তা পারাপারের সময় অটোরিকশার ধাক্কায় দিপালী রানী দাস (৫০) নামে এক নারীর মৃত্যু হয়েছে।



শুক্রবার রাতে উপজেলার কুড়িগ্রাম-উলিপুর সড়কের অর্জুনের ডারা এলাকায় এ দুর্ঘটনা ঘটে। নিহত দিপালী রানী দাস রাজারহাট উপজেলার বালাকান্দি দাস পাড়া গ্রামের বিনদ চন্দ্র দাসের স্ত্রী। পুলিশ জানায়, শুক্রবার কুড়িগ্রাম থেকে গাড়িতে করে এসে উলিপুর উপজেলার দূর্গাপুর ইউনিয়নের অর্জুনের ডারা নামক স্থানে নেমে পড়েন ওই নারী। এরপর রাস্তা পারাপারের সময় উলিপুর থেকে কুড়িগ্রামগামী একটি অটোরিকশা তাকে ধাক্কা দিলে তিনি রাস্তায় ছিটকে পড়ে গুরুতর আহত হন। স্থানীয়রা তাকে উদ্ধার করে কুড়িগ্রাম সদর হাসপাতালে নেয়ার পথে তার মৃত্যু হয়। পরিবারের কোনো অভিযোগ না থাকায় উলিপুর থানা পুলিশ রাজারহাট থানা পুলিশের মাধ্যমে রাতেই পরিবারের কাছে লাশ হস্তান্তর করেন।উলিপুর থানার এসআই সোহরাব হোসেন ঘটনার সত্যতা নিশ্চিত করেছেন।
",21/9/2020,country-news
দ্বিতীয় স্ত্রীর সঙ্গে ফুসকা খাওয়ার সময় স্বামীকে তুলে নিয়ে গেল প্রথম স্ত্রীর লোকজন,"কুড়িগ্রামের উলিপুরে দ্বিতীয় স্ত্রীর সঙ্গে ফুসকা খাওয়ার সময় স্বামীকে মাইক্রোবাসে তুলে নিয়ে গেছে প্রথম স্ত্রীর লোকজন। রোববার রাতে উপজেলা মুক্তিযোদ্ধা অফিসের সামনে এ ঘটনা ঘটে। এ ঘটনায় এলাকায় চাঞ্চল্যের সৃষ্টি হয়েছে।



জানা গেছে, উপজেলার তবকপুর ইউনিয়নের উমানন্দ পণ্ডিতপাড়া গ্রামের নুরবক্ত আলীর পুত্র আশরাফুল আলমের (২৮) সঙ্গে প্রায় ৮ বছর পূর্বে পার্শ্ববর্তী ধামশ্রেণী ইউনিয়নের যাদুপোদ্দার গ্রামের আজিজার রহমানের কন্যা আর্জিনা বেগমের বিয়ে হয়। তাদের ঘরে একটি পুত্রসন্তানও রয়েছে। এরপর প্রায় দুই বছর পূর্বে আশরাফুল আলম পৌর শহরের জোনাইডাঙ্গা গ্রামের সুমন মিয়ার মেয়ে শামীমা আক্তার সুমির (২১) সঙ্গে প্রেমের সম্পর্ক গড়ে তুলে গোপনে তাকেও বিয়ে করেন। কিছুদিন পূর্বে এ ঘটনা ফাঁস হলে প্রথম স্ত্রীর সঙ্গে আশরাফুল আলমের সম্পর্কের অবনতি ঘটে।সোমবার বিকালে ওই যুবকের দ্বিতীয় স্ত্রী সুমি ও তার পরিবারের লোকজন জানান, রোববার রাতে উপজেলা মুক্তিযোদ্ধা অফিসের সামনে কাচারী পুকুরপাড়ে স্ত্রী, শাশুড়ি ও দুই শ্যালিকাসহ ফুসকা খেতে আসে আশরাফুল আলম। ফুসকা খাওয়ার সময় ওই স্থানে হঠাৎ একটি মাইক্রোবাস এসে দাঁড়ায়। মাইক্রোবাসে থাকা প্রথম স্ত্রী আর্জিনার ভাইসহ কয়েকজন যুবক গাড়ি থেকে নেমে কৌশলে আশরাফুল আলমকে ডেকে নেয়। তারা আশরাফুল আলমকে জোরপূর্বক গাড়িতে তুলে নেয়।তখন স্ত্রী সুমি স্বামীকে রক্ষা করার জন্য গাড়িতে উঠার চেষ্টা করলে তাকে ধাক্কা দিয়ে ফেলে দেয়া হয়। এরপর গাড়িটি দ্রুত ঘটনাস্থল ত্যাগ করে। এ সময় সুমি গাড়ির পেছনে কান্না করতে করতে ছুটতে থাকেন। পরে স্থানীয় লোকজন তার কাছে ঘটনার বিস্তারিত শুনে থানা পুলিশে খবর দেন। পুলিশ বিভিন্ন জায়গায় অভিযান চালিয়েও আশরাফুল আলমকে উদ্ধার করতে পারেনি।উলিপুর থানার পরিদর্শক (তদন্ত) রুহুল আমীন জানান, ওই যুবককে উদ্ধারের জন্য চেষ্টা চালানো হচ্ছে। আশা করি দ্রুতই তাকে উদ্ধার করা সম্ভব হবে।",21/9/2020,country-news
শ্বশুরবাড়িতে মাকে আটকে রাখায় যুবকের আত্মহত্যা,"কুড়িগ্রামের উলিপুরে ফাঁস দিয়ে আত্মহত্যা করেছে রতন মিয়া (২৮) নামে এক যুবক। স্ত্রীকে আনতে গেলে শ্বশুরবাড়িতে মাকে আটকে রাখায় রাগে-ক্ষোভে আত্মহত্যা করে ওই যুবক। মঙ্গলবার রাতে উপজেলার নেফড়া কাঁঠালীপাড়া গ্রামে এ ঘটনা ঘটে।

পুলিশ সূত্রে জানা গেছে, উপজেলার গুনাইগাছ ইউনিয়নের নেফড়া কাঁঠালীপাড়া গ্রামের আবদুল লতিফ খোকার পুত্র রতন মিয়া (২৮) পারিবারিক কলহের জের ধরে মঙ্গলবার রাতে সবার অজান্তে নিজ শয়নকক্ষে আড়ার সঙ্গে গলায় ফাঁস দিয়ে আত্মহত্যা করে। পরে থানা পুলিশ খবর পেয়ে ঘটনাস্থলে গিয়ে তার লাশ উদ্ধার করে। পরিবারের অভিযোগ না থাকায় লাশ দাফনের অনুমতি দেয়া হয়।

এলাকাবাসী জানান, প্রায় ৩ বছর পূর্বে পার্শ্ববর্তী রাজারহাট উপজেলার পুটিকাটা মাঝিপাড়া গ্রামের আশরাফুল আলমের মেয়ে আইরিন নাহারের (২০) সঙ্গে রতন মিয়ার বিয়ে হয়। রতন মিয়াকে তার স্ত্রীর পছন্দ না হওয়ায় প্রায়ই পারিবারিক অশান্তি লেগে থাকত। এরই পরিপ্রেক্ষিতে সম্প্রতি আইরিন তার পিতার বাড়িতে চলে যায়।



এরপর রতন মিয়ার শ্বশুর-শাশুড়ি জামাইয়ের বাড়িতে এসে রতনের বাবা-মাকে তাদের বাড়িতে ডেকে নিয়ে যান। গত ১৭ আগস্ট মা রেহেনা ও চাচি বুলবুলি রতনের শ্বশুরবাড়িতে পুত্রবধূকে আনতে যান। কিন্তু তাদের মেয়ে সংসার করবে না বলে শ্বশুরবাড়ির লোকজন রতনের মাকে আটকে রেখে চাচিকে বাড়িতে পাঠিয়ে দেন। পরে চাচি বাড়িতে এসে রতনকে ঘটনা জানালে সে রাগে-ক্ষোভে মঙ্গলবার রাতে শয়নকক্ষে আড়ার সঙ্গে ফাঁস দিয়ে আত্মহত্যা করে।গুনাইগাছ ইউনিয়ন পরিষদের ৪নং ওয়ার্ডের ইউপি সদস্য আবুল কাশেম ঘটনার সত্যতা নিশ্চিত করেছেন।",21/9/2020,country-news
সদ্য বিবাহিতা শ্যালিকাকে নিয়ে দুলাভাই উধাও,"কুড়িগ্রামের উলিপুরে স্ত্রীর ছোটবোন সদ্য বিবাহিতা শ্যালিকাকে নিয়ে দুলাভাই উধাও হয়েছে। রোববার কিশোরপুর গ্রামে এ ঘটনা ঘটেছে।



স্ত্রী-সন্তানকে রেখে শ্যালিকাকে নিয়ে দুলাভাই উধাও হওয়ার ঘটনায় এলাকায় চাঞ্চল্যর সৃষ্টি হয়েছে। এ ঘটনায় মেয়ের বাবা ওই দিন রাতেই থানায় সাধারণ ডায়েরি করেছেন।পরিবারের অভিযোগ সূত্রে জানা গেছে, প্রায় ৮ বছর পূর্বে উপজেলার গুনাইগাছ ইউনিয়নের রামধন দলবাড়িরপাড় গ্রামের ফুল সরকারের পুত্র আনারুল ইসলামের (৩৫) সঙ্গে একই উপজেলার থেতরাই ইউনিয়নের কিশোরপুর (নাটির খামার) গ্রামের মহিউদ্দিনের কন্যা লাইলী বেগমের বিবাহ হয়। তাদের পাঁচ বছরের কন্যাসন্তান রয়েছে। বিয়ের পর শ্যালিকা ছালমা আক্তার রুমির (২২) সঙ্গে আনারুল ইসলামের প্রেমের সম্পর্ক গড়ে ওঠে।এদিকে প্রায় দেড় মাস পূর্বে একই ইউনিয়নের হোকডাঙ্গা দালারপাড়া গ্রামের আবু তালেব ব্যাপারীর পুত্র রেজাউল করিম দুখুর সঙ্গে ছালমা আক্তার রুমির বিয়ে হয়। এক সপ্তাহ আগে ছালমা তার বাবার বাড়িতে আসেন। রোববার বিকালে সদ্য বিবাহিতা শ্যালিকাকে নিয়ে পালিয়ে যায় আনারুল ইসলাম।মেয়ের পিতা মহিউদ্দিন অভিযোগ করে বলেন, প্রায় সাড়ে তিন লাখ টাকা ও দুই ভরি স্বর্ণালংকারসহ বড় জামাতা আনারুল ইসলাম আমার ছোট মেয়ে সদ্য বিবাহিত ছালমা আক্তার রুমিকে নিয়ে অসৎ উদ্দেশ্যে পালিয়ে যায়। এ ঘটনায় আমার দুই মেয়ের সংসার জীবন অনিশ্চিত হয়ে পড়েছে।ঘটনার তদন্তকারী কর্মকর্তা উলিপুর থানার এসআই রাসেল জানান, এ ঘটনায় জিডি হয়েছে। মেয়েটিকে উদ্ধারে জোর তৎপরতা চলছে।",21/9/2020,country-news
কুড়িগ্রামে সড়কে নিহত একই পরিবারের ৩ জনের বাড়িতে মাতম,"কুড়িগ্রামে সড়ক দুর্ঘটনায় সমাজসেবা অফিসের প্রশিক্ষকের পরিবারের ৩ জনসহ ৫ জন নিহত হয়েছেন। এ ঘটনায় নিহতদের বাড়িতে চলছে শোকের মাতম। বৃহস্পতিবার বিকালে লাশগুলো উলিপুরস্থ বাসভবনে পৌঁছলে হৃদয়বিদারক অবস্থার সৃষ্টি হয়।



লাশ একনজর দেখতে ছুটে আসেন এলাকার শত-শত নারী পুরুষ। এ সময় স্বজনদের কান্না ও আহাজারিতে এলাকার বাতাস ভারি হয়ে ওঠে।নিহতদের স্বজন সূত্রে জানা গেছে, নরসিংদী জেলার সমাজসেবা অফিসের কারিগরি প্রশিক্ষক (পোল্ট্রি অ্যান্ড গার্ডেনিং) ট্রেড এ কর্মরত মজিবর রহমান ওরফে আকবর হোসেন, স্ত্রী, ছেলে ও মেয়েসহ প্রাইভেটকারযোগে উলিপুরস্থ বাড়িতে আসছিলেন। বৃহস্পতিবার সকাল সাড়ে ৭টার দিকে কুড়িগ্রাম সদর উপজেলার কাঁঠালবাড়ি ইউনিয়নের আরডিআরএস বাজার সংলগ্ন কুড়িগ্রাম-রংপুর মহাসড়কে চিলমারী থেকে সাতক্ষীরাগামী বিআরটিসি বাসের সঙ্গে ওই প্রাইভেট কারের মুখোমুখি সংঘর্ষ হয়। এতে ঘটনাস্থলেই প্রাইভেটকার চালক নরসিংদী জেলার মনোহরদী পৌরসভার চক মাধবদী গ্রামের সায়েদ আলীর পুত্র সোহেল মিয়া (৩৫) নিহত হন।এ সময় গুরুত্বর আহত অবস্থায় কারের যাত্রী মজিবর রহমান ওরফে আকবর হোসেন (৫৭), স্ত্রী বিলকিস বেগম (৪৫), ছেলে বেলাল হোসেন বায়জিদকে (১৫) কুড়িগ্রাম সদর হাসপাতালে আনা হয়। সেখানে চিকিৎসাধীন অবস্থায় তাদের মৃত্যু হয়। এ ঘটনায় গুরুত্বর আহত হন মেয়ে আশামনি (৭) ও ড্রাইভারের সহযোগী ওয়াসিম (১৪)। পরে তাদের দুইজনকে উন্নত চিকিৎসার জন্য রংপুর মেডিকেল কলেজ হাসপাতালে পাঠানো হলে পথেই ওয়াসিমের মৃত্যু হয়।মৃত্যুর বিষয়টি নিশ্চিত করেছেন কুড়িগ্রাম সদর থানার পরিদর্শক (তদন্ত) আনোয়ারুল ইসলাম।এদিকে ওই পরিবারের একমাত্র জীবিত শিশু আশামনি আশংকামুক্ত নন বলে তার চাচাতো ভাই মারুফ হোসেন জানিয়েছেন।নিহত মজিবর রহমান ওরফে আকবর হোসেন উলিপুর উপজেলার দুর্গাপুর ইউনিয়নের গোড়াই মাস্টারপাড়া গ্রামের আমান উল্লা শেখের পুত্র।নিহতদের পরিবার সূত্রে জানা গেছে, ঈদের সময় ছুটি না পাওয়ায় বাড়িতে আসা হয়নি মজিবর রহমানের। তিনি ছুটি পেয়ে পরিবারকে সঙ্গে নিয়ে বাড়িতে আসছিলেন।বৃহস্পতিবার বিকালে নিহতের বাড়িতে গেলে এলাকার অনেকেই জানান, মজিবর রহমান একজন ধার্মিক মানুষ ছিলেন। তিনি মসজিদ, হাফেজি মাদ্রাসা, কবরস্থান, এলাকার কাঁচা রাস্তা সংস্কারসহ বিভিন্নভাবে সামাজিক উন্নয়নমূলক কর্মকাণ্ডে আর্থিকভাবে সহায়তা প্রদান করে আসছিলেন। পরিবারসহ তার এ মর্মান্তিক মৃত্যুতে এলাকাবাসী শোকাহত হয়ে পড়েছেন।নিহত তিনজনকে বৃহস্পতিবার সন্ধ্যা ৬টার দিকে সরকার বাড়ি জামে মসজিদের সামনে জানাজা শেষে স্থানীয় কবরস্থানে লাশ দাফন করা হয়।",21/9/2020,country-news
স্বামী-স্ত্রীর ঝগড়া থামাতে গিয়ে প্রাণ গেল গৃহবধূর,"কুড়িগ্রামের উলিপুরে স্বামী-স্ত্রীর ঝগড়া থামাতে গিয়ে প্রাণ গেল জয়গুন বেগম নামের এক গৃহবধূর। উপজেলার দুর্গাপুর ইউনিয়নের গোড়াই রঘুরায় মিয়াজীপাড়া গ্রামে শনিবার বিকালে এ ঘটনা ঘটে। এ ঘটনায় পুলিশ একজনকে আটক করেছে।



এলাকাবাসী ও নিহতের পরিবার সূত্রে জানা গেছে, উপজেলার দুর্গাপুর ইউনিয়নের গোড়াই রঘুরায় মিয়াজীপাড়া গ্রামের সরজ উদ্দিনের পুত্র আলম বাদশা (৩০) পারিবারিক বিষয়কে কেন্দ্র করে পরিবারের অন্যান্য সদস্যদের সঙ্গে নিয়ে শনিবার বিকালে স্ত্রী শিউলী বেগমকে মারধর করছিল। এ সময় প্রতিবেশী মোজাম্মেল হকের স্ত্রী জয়গুন বেগম (৪৪) তাদের ঝগড়া থামাতে গেলে আলম বাদশা ক্ষিপ্ত হয়ে তাকেই এলোপাতাড়ি মারপিট শুরু করে।মারপিটের ফলে জয়গুন বেগমের মাথাসহ শরীরের বিভিন্ন জায়গায় গুরুতর জখম হয়। পরে পরিবারের লোকজন স্থানীয় পল্লী চিকিৎসকের মাধ্যমে তার প্রাথমিক চিকিৎসা করান। পরদিন রোববার বাড়িতেই চিকিৎসাধীন অবস্থায় জয়গুন বেগমের মৃত্যু হয়। পরে পুলিশ খবর পেয়ে বিকালেই লাশ উদ্ধার করে থানায় নিয়ে আসে। এ সময় আলম বাদশা পালিয়ে গেলে তার বাবা সরজ উদ্দিনকে (৫৫) আটক করে থানায় নিয়ে আসে পুলিশ।উলিপুর থানার ওসি মোয়াজ্জেম হোসেন জানান, এ ঘটনায় ইতোমধ্যে একজনকে আটক করা হয়েছে। লাশ ময়নাতদন্তের জন্য সোমবার সকালে কুড়িগ্রাম মর্গে প্রেরণ করা হবে।",21/9/2020,country-news
কুড়িগ্রামের এমপি মতিন করোনাভাইরাসে আক্রান্ত,"কুড়িগ্রাম-৩ উলিপুর আসনের ক্ষমতাসীন দলের সংসদ সদস্য অধ্যাপক এম এ মতিন করোনায় আক্রান্ত হয়েছেন। বিষয়টি নিশ্চিত করেছেন উপজেলা স্বাস্থ্য ও পরিবার পরিকল্পনা কর্মকর্তা ডা. সুভাষ চন্দ্র সরকার। শুক্রবার (৩১ জুলাই) সন্ধ্যায় পাওয়া রিপোর্টে তিনি করোনা পজিটিভ বলে নিশ্চিত হয়েছেন।



জানা গেছে, কয়েকদিন ধরে সংসদ সদস্য অধ্যাপক এম এ মতিন করোনা উপসর্গ জ্বর ও শ্বাসকষ্টে ভুগছিলেন। পরে ৩০ জুলাই উপজেলা স্বাস্থ্য বিভাগ তার নমুনা সংগ্রহ করেন। এরপর শুক্রবার রংপুর মেডিকেল কলেজ হাসপাতালের পিসিআর ল্যাবের ফলাফলে তার করোনা পজেটিভ রিপোর্ট আসে। শনিবার বিকালে তিনি উন্নত চিকিৎসার জন্য এ্যাম্বুলেন্স যোগে ঢাকার উদ্দেশে রওনা হন বলে দলীয় সূত্রে জানা গেছে। এদিকে করোনা পজিটিভ রিপোর্ট পাওয়ার পর শুক্রবার (৩১ জুলাই) রাতে নিজের ফেসবুকে দেওয়া এক স্ট্যাটাসে তিনি বলেন, “দোয়া চাই সকলের। ভাই ও বন্ধুগণ। আমি চেষ্টা করেছি স্বাস্থ্যবিধি মেনে সাবধানে চলাফেরা করতে। কিন্তু তারপরও শেষ রক্ষা হলো না। দুস্থ মানুষের মুখে এখনও হাসি ফোটানোর বাকি। আমার জন্য সবাই দোয়া করবেন, যেন তাড়াতাড়ি সুস্থ হয়ে আপনাদের কাছে ফিরে আসতে পারি। একজন শেখ হাসিনাই এদেশের নিরাপত্তা এবং মঙ্গলের প্রতীক। প্রধানমন্ত্রীর জন্য দোয়া করবেন, আল্লাহ যেন এদেশের গরিব দুঃখী ও অসহায় মানুষের জন্য তাকে দীর্ঘকাল সুস্থ রাখেন, দীর্ঘায়ু দান করেন। এ আঁধার কেটে গিয়ে আলো ফুটবে ইনশাআল্লাহ। সবাই ভালো থাকবেন, নিরাপদে থাকবেন। ঈদ মোবারক।’ উপজেলা স্বাস্থ্য কমপ্লেক্স সূত্রে জানা গেছে, শনিবার পর্যন্ত এ উপজেলায় নমুনা সংগ্রহ করা হয়েছে প্রায় ৫শ জনের। এরমধ্যে করোনায় আক্রান্ত হয়েছেন ৫৫জন। সুস্থ্ হয়েছেন ৩৮ জন। ",21/9/2020,country-news
উলিপুরে রণাঙ্গনের স্মৃতিচারণ মূলক বই বিজয় কাব্যের মোড়ক উন্মোচন,"কুড়িগ্রামের উলিপুরে মুজিববর্ষ উপলক্ষে উপজেলার মুক্তিযোদ্ধাদের রণাঙ্গনের স্মৃতিচারণ মূলক বই ‘বিজয় কাব্য’ এর মোড়ক উন্মোচন করা হয়েছে। মঙ্গলবার দুপুরে উপজেলা প্রশাসনের আয়োজনে অডিটোরিয়াম হলরুমে বইয়ের মোড়ক উন্মোচন করেন ১১নং সেক্টরের মুক্তিযোদ্ধা ও চিলমারী উপজেলা পরিষদ চেয়ারম্যান শওকত আলী সরকার বীরবিক্রম।



বিজয় কাব্য সংকলন কমিটির আহবায়ক ও সহকারী কমিশনার (ভূমি) সোহেল সুলতান জুলকার নাইন কবির স্টিভের সভাপতিত্বে অনুষ্ঠানে প্রধান অতিথি হিসাবে বক্তব্য রাখেন কুড়িগ্রাম-৩ আসনের সংসদ সদস্য অধ্যাপক এমএ মতিন, উলিপুর উপজেলা পরিষদ চেয়ারম্যান বীর মুক্তিযোদ্ধা গোলাম হোসেন মন্টু, চিলমারী উপজেলা নির্বাহী অফিসার এ ডাব্লু এম রায়হান শাহ, উলিপুর উপজেলা স্বাস্থ্য ও পরিবার পরিকল্পনা কর্মকর্তা ডা. সুভাষ চন্দ্র সরকার, সাবেক উপজেলা মুক্তিযোদ্ধা কমান্ডার এমডি ফয়জার রহমান, গোলাম মোস্তফা ও মুক্তিযোদ্ধা রবিউস সামাদ।অনুষ্ঠানটি সঞ্চালনা করেন উপজেলা মুক্তিযোদ্ধা সন্তান কমান্ডের আহ্বায়ক ফিরোজ মণ্ডল। এ সময় উপজেলার সকল ইউনিটের মুক্তিযোদ্ধাগণ, রাজনৈতিক ও সামাজিক সংগঠনের নেতৃবৃন্দসহ সাংবাদিকরা উপস্থিত ছিলেন।উল্লেখ্য, সহকারী কমিশনার (ভূমি) সোহেল সুলতান জুলকার নাইন কবির স্টিভের সম্পাদনায় উলিপুর উপজেলার ১৩টি ইউনিয়ন ও ১টি পৌরসভার ৩৬০জন মুক্তিযোদ্ধার যুদ্ধকালীন রণাঙ্গনের দিনগুলির স্মৃতিচারণ স্থান পেয়েছে বইটিতে।আলোচনা সভায় বক্তারা বলেন, বিজয় কাব্য-এর মাধ্যমে ভবিষ্যৎ প্রজন্ম নিজ এলাকার মুক্তিযুদ্ধের ইতিহাস যেমন জানতে পারবে তেমনি ভাবে মুক্তিযুদ্ধের চেতনায় নিজেদেরকে শানিত করে দেশপ্রেমে উদ্বুদ্ধ হবে।",21/9/2020,country-news
গাছ থেকে পড়ে বন্যার পানিতে ডুবে শিশুর মৃত্যু,"কুড়িগ্রামের উলিপুরে পেয়ারা গাছ থেকে পড়ে বন্যার পানিতে ডুবে এক শিশুর মৃত্যু হয়েছে। বুধবার বিকালে আবতাফগঞ্জ বিন্দুর চর এলাকায় এ ঘটনা ঘটে।



এলাকাবাসী সূত্রে জানা গেছে, ব্রহ্মপুত্র নদ বেষ্টিত উপজেলার বেগমগঞ্জ ইউনিয়নের আবতাফগঞ্জ বিন্দুর চর এলাকায় কপিল উদ্দিনের পুত্র ইয়াছিন আলী (৮) দুপুরে সবার অজান্তে বন্যার পানিতে নিমজ্জিত বাড়ির উঠানে থাকা গাছে পেয়ারা পাড়ার জন্য উঠে। এরপর গাছ থেকে পড়ে পানিতে ডুবে যায়। পরে পরিবারের লোকজন বিকালে পেয়ারা গাছের নিচে তার লাশ ভেসে থাকতে দেখতে পায়।নিহত ইয়াছিন আলী কুড়িগ্রাম সদর উপজেলার মোঘলবাসা ইউনিয়নের ধরলা নদীর বাঁধের ওপর চর সিতাইঝাঁড় সরকারপাড়া গ্রামের পরিবারের সঙ্গে বসবাস করত। গত ৬ মাস পূর্বে বাঁধের রাস্তা থেকে তাদের উচ্ছেদ করা হলে উলিপুর উপজেলার বেগমগঞ্জ ইউনিয়নের আবতাফগঞ্জ বিন্দুর চর এলাকায় নানা মোহাম্মদ আলীর বাড়িতে আশ্রয় নেয়।বেগমগঞ্জ ইউনিয়ন পরিষদের চেয়ারম্যান বেলাল হোসেন ঘটনার সত্যতা নিশ্চিত করেছেন।",21/9/2020,country-news
উলিপুরে বন্যার পানিতে ডুবে দুই শিশুর মৃত্যু,"কুড়িগ্রামের উলিপুরে পৃথক দুই স্থানে বন্যার পানিতে ডুবে দুই শিশুর মৃত্যু হয়েছে। ঘটনা দুইটি ঘটেছে শনিবার দুপুরে উপজেলার চিড়াখাওয়ারপাড় এলাকায় ও চর বাগুয়া গ্রামে।



এলাকাবাসী সূত্রে জানা গেছে, ব্রহ্মপুত্র নদ বেষ্টিত উপজেলার সাহেবের আলগা ইউনিয়নের চর বাগুয়া গ্রামের মোস্তাজুল ইসলামের পুত্র বায়জিদ (৮) সবার অজান্তে বন্যার পানিতে পড়ে ডুবে যায়। পরে স্বজনরা শিশুটিকে উদ্ধার করে মুমূর্ষ অবস্থায় উপজেলা স্বাস্থ্য কমপ্লেক্সে নিয়ে আসলে কর্তব্যরত চিকিৎসক তাকে মৃত ঘোষণা করেন। এ ছাড়া উপজেলার হাতিয়া ইউনিয়নের চিড়াখাওয়ারপাড় এলাকায় নানার বাড়িতে বেড়াতে এসে মুন্নি নামের দেড় বছরের এক শিশু খেলার সময় বাড়ির উঠানে বন্যার পানিতে ডুবে যায়। পরে স্বজনরা তাকে উদ্ধার করে উপজেলা স্বাস্থ্য কমপ্লেক্সে নিয়ে আসলে কর্তব্যরত চিকিৎসক তাকেও মৃত ঘোষণা করেন। নিহত মুন্নি উপজেলার থেতরাই ইউনিয়নের চর গোড়াইপিয়ার গ্রামের বজলু মিয়ার কন্যা। উপজেলা স্বাস্থ্য কমপ্লেক্সের আবাসিক মেডিকেল অফিসার ডা. মাঈদুল ইসলাম দুই শিশু পানিতে পড়ে নিহত হওয়ার ঘটনার সতত্যা নিশ্চিত করেছেন।",21/9/2020,country-news
স্রোতে ভেসে কুড়িগ্রামে এল ভারতের ৩ গরু,"কুড়িগ্রামের উলিপুরে ব্রহ্মপুত্র নদের স্রোতের সঙ্গে ভেসে যাওয়ার সময় ৩টি ভারতীয় গরু উদ্ধার করেছেন এলাকাবাসী। গরু উদ্ধারের ঘটনাটি ঘটেছে উপজেলার বেগমগঞ্জ ইউনিয়নে। শনিবার দুপুরে উদ্ধারকৃত গরুগুলো ওই ইউনিয়নের চেয়ারম্যানের হেফাজতে রাখা হয়।



এলাকাবাসী সূত্রে জানা গেছে, উপজেলার ব্রহ্মপুত্র নদ বেষ্টিত বেগমগঞ্জ ইউনিয়নের আক্কেল মামুদ গ্রাম এলাকায় গত বৃহস্পতিবার সন্ধ্যায় ৩টি ভারতীয় সীলযুক্ত গরু একসঙ্গে বাঁধা অবস্থায় ব্রহ্মপুত্র নদের স্রোতের সঙ্গে ভেসে চিলমারীর দিকে যাচ্ছিল। এ সময় ওই গ্রামের ইছর উদ্দিনের ছেলে নৌকার মাঝি আব্দুল ওহাব (৪৫) গরু ৩টিকে ভেসে যেতে দেখে অন্যদের সহযোগিতায় গরুগুলো উদ্ধার করে বাড়িতে নিয়ে যান। এ ঘটনা ছড়িয়ে পড়লে ওই এলাকার গ্রাম পুলিশ কোবাত আলী বিষয়টি ইউপি চেয়ারম্যানকে অবগত করেন। পরবর্তীকালে প্রশাসনের নির্দেশে শনিবার দুপুরে ওই ইউনিয়ন পরিষদের চেয়ারম্যানের বাড়িতে গ্রাম পুলিশ গরু ৩টি জমা দেন।স্থানীয়দের ধারণা, চোরা কারবারিরা ভারত থেকে অবৈধ পথে গরুগুলো নিয়ে আসছিল। কিন্তু ব্রহ্মপুত্র নদের প্রবল স্রোতে পড়ে গরু ৩টি দিক হারিয়ে ওই এলাকা অতিক্রম করার সময় তা আটক হয়।বেগমগঞ্জ ইউনিয়ন পরিষদের চেয়ারম্যান বেলাল হোসেন ঘটনার সত্যতা স্বীকার করে বলেন, গরু ৩টি বর্তমানে প্রশাসন তার হেফাজতে রেখেছে। আইনগত প্রক্রিয়া অনুসরণ করে পরবর্তী ব্যবস্থা গ্রহণ করবেন।উলিপুর থানার ওসি মোয়াজ্জেম হোসেন জানান, গরু ৩টি ওই ইউনিয়নের চেয়ারম্যানের হেফাজতে রেখে বিষয়টি আদালতকে অবগত করা হয়েছে। আদালতের নির্দেশনা অনুযায়ী পরবর্তী ব্যবস্থা গ্রহণ করা হবে।",21/9/2020,country-news
কুড়িগ্রামে ইয়াবাসহ দুই স্বেচ্ছাসেবক লীগ নেতা আটক,"কুড়িগ্রামের উলিপুরে ইয়াবাসহ দুই স্বেচ্ছাসেবক লীগ নেতাকে আটক করেছে ডিবি পুলিশ। আটকের সময় ওই দুই নেতা ডিবি পুলিশের সঙ্গে ধস্তাধস্তি করে পালানোর চেষ্টা করলেও শেষরক্ষা হয়নি তাদের।



বুধবার সন্ধ্যায় উপজেলার দক্ষিণ সাদুল্যা গ্রাম থেকে তাদের আটক করা হয়। আটক বাচ্চু মিয়া (৩২) চিলমারী উপজেলার ছামছপাড়া গ্রামের কাচু মিয়ার ছেলে এবং মেহেদী হাসান রঞ্জু (৩০) মাচাবান্দা আদর্শপাড়া গ্রামের নুর মোহাম্মদের ছেলে। তারা উভয়েই চিলমারী উপজেলা স্বেচ্ছাসেবক লীগের আহ্বায়ক কমিটির সদস্য। পুলিশ জানায়, উপজেলার তবকপুর ইউনিয়নের দক্ষিণ সাদুল্যা ঈদগাহ মাঠে মাদকদ্রব্য ক্রয়-বিক্রয়ের সময় গোপন সংবাদের ভিত্তিতে একদল ডিবি পুলিশ সেখানে অভিযান চালায়। পুলিশের উপস্থিতি টের পেয়ে ঘটনাস্থলে থাকা স্বেচ্ছাসেবক লীগের নেতা বাচ্চু মিয়া ও মেহেদী হাসান রঞ্জুসহ আরও কয়েকজন গ্রেফতার এড়াতে পুলিশের সঙ্গে ধস্তাধস্তিতে জড়িয়ে পড়েন। এ সময় অন্যরা পালিয়ে গেলেও ওই দুই নেতা ৩০ পিচ ইয়াবাসহ আটক হন। এ প্রসঙ্গে চিলমারী উপজেলা স্বেচ্ছাসেবক লীগের আহ্বায়ক মাহবুবুর রশীদ বিপ্লব বলেন, বাচ্চু মিয়া ও মেহেদী হাসান রঞ্জু উপজেলা আহ্বায়ক কমিটি সদস্য। তবে তাদের আটকের বিষয়টি আমার জানা ছিল না। এ ব্যাপারে খোঁজ নিয়ে তাদের বিরুদ্ধে সাংগঠনিক ব্যবস্থা নেয়া হবে। কুড়িগ্রাম জেলা গোয়েন্দা শাখার উপ-পুলিশ পরিদর্শক গোলাম মোস্তফা ঘটনার সত্যতা স্বীকার করে বলেন, আটক দুই ব্যক্তি দীর্ঘদিন যাবৎ সীমান্তবর্তী এলাকা থেকে মাদকদ্রব্য এনে বিভিন্ন স্থানে বিক্রি করে আসছিলেন। তাদের বিরুদ্ধে মাদকদ্রব্য নিয়ন্ত্রণ আইনে মামলা দায়ের করা হয়। ",21/9/2020,country-news
"উলিপুরে শিক্ষা প্রতিষ্ঠানে পরিচালকের ঝুলন্ত লাশ, পাশে চিরকুট","কুড়িগ্রামের উলিপুরে এক শিক্ষা প্রতিষ্ঠানের শ্রেণিকক্ষ থেকে পরিচালকের ঝুলন্ত লাশ উদ্ধার করেছে পুলিশ। মঙ্গলবার দুপুরে লাশ উদ্ধার করে ময়নাতদন্তের জন্য কুড়িগ্রাম মর্গে পাঠিয়েছে পুলিশ।



এ দিকে লাশের পাশ থেকে পুলিশ একটি চিরকুট উদ্ধার করে। এই চিরকুট উদ্ধার ও নিহতের শেষ ফেসবুক স্ট্যাটাসকে ঘিরে রহস্যের সৃষ্টি হয়েছে।জানা গেছে, পৌর শহরে অবস্থিত ঐতিহ্যবাহী প্যারাগণ প্রি-ক্যাডেট স্কুলের প্রতিষ্ঠাতা পরিচালক এসএম রওশন সরদার (৫৭) প্রতিষ্ঠানের একটি শ্রেণিকক্ষের আড়ার সঙ্গে ফাঁস দিয়ে আত্মহত্যা করেন। কিন্তু রশিতে ঝুলে থাকলেও তার পা শ্রেণি কক্ষের মেঝেতে স্পর্শ করা ছিল।লাশের পাশ থেকে একটি চিরকুট উদ্ধার ও রশিতে ঝুলে থাকার ধরন নিয়ে নানা রহস্যের সৃষ্টি হয়েছে। চিরকুটের লেখা তদন্তের স্বার্থে পুলিশ প্রকাশ করেনি।ওই পরিচালক সোমবার (২৯ জুন) রাতে তার ব্যবহৃত ফেসবুক আইডি থেকে একটি স্ট্যাটাস দিয়েছিলেন। সেখানে তিনি লিখেছিলেন ‘মাঝে মাঝে মনে কেউ যেন আমাকে অদৃশ্য একটা কফিনে শুয়ে দিচ্ছে’।নিহত এসএম রওশন সরদার বজরা ইউনিয়নের বজরা সাদুয়া দামারহাট সরদারপাড়া গ্রামের নুরুজ্জামান সরদারের পুত্র।পরিবার সূত্রে জানা গেছে, নিহত এসএম রওশন ওই শিক্ষা প্রতিষ্ঠানেই বসবাস করতেন। তার ছোট ভাই জাফর সাদেক সরদার হিরু শিক্ষা প্রতিষ্ঠানের পাশেই পরিবার নিয়ে বসবাস করেন। প্রতিদিনের ন্যায় ছোট ভাইয়ের স্ত্রী সকালের নাশতা দিতে গিয়ে দেখতে পান প্রতিষ্ঠানের শ্রেণিকক্ষের আড়ার সঙ্গে তার ভাসুর ঝুলে আছেন। তখন তিনি পরিবারের সবাইকে খবর দেন। পরে পুলিশ ঘটনাস্থলে গিয়ে তার মরদেহ উদ্ধার করে।উলিপুর থানার ওসি মোয়াজ্জেম হোসেন বলেন, লাশের পাশ থেকে একটি চিরকুট উদ্ধার করা হয়। তদন্তের স্বার্থে তা প্রকাশ করা যাচ্ছে না। লাশ ময়নাতদন্তের জন্য কুড়িগ্রাম মর্গে প্রেরণ করা হয়েছে। ময়নাতদন্তের রিপোর্ট হাতে পেলেই প্রকৃত ঘটনা জানা যাবে।",21/9/2020,country-news
নদীর পানি বৃদ্ধি পাওয়ায় ভাঙনের মুখে কুড়িগ্রামবাসী,"উজান থেকে নেমে আসা পাহাড়ি ঢলে ও কয়েকদিনের বৃষ্টিতে কুড়িগ্রামের উলিপুরে ব্রহ্মপুত্র ও তিস্তা নদীর পানি বৃদ্ধি পাওয়ায় দেখা দিয়েছে তীব্র নদীভাঙন।



গত কয়েকদিনের নদীভাঙনে বসতভিটার পাশাপাশি ফসলি জমিও নদীগর্ভে বিলীন হয়ে গেছে। ভাঙনের হাত থেকে রক্ষা পেতে স্থানীয়রা বাঁশের খুঁটি গেড়ে গাছের ডাল ফেলে পাইলিং দিয়ে ভাঙন রোধের চেষ্টা চালিয়ে যাচ্ছেন।সরেজমিন শনিবার দুপুরে ভাঙনকবলিত এলাকায় গিয়ে দেখা যায়, উপজেলার তিস্তা নদী বেষ্টিত থেতরাই ইউনিয়নের দড়ি কিশোরপুর গ্রামে গত এক সপ্তাহে নদীভাঙনের ফলে প্রায় ৩০টি পরিবার বাড়ি-ঘর সরিয়ে নিয়েছে। বর্তমানে ওই এলাকায় ভাঙনের হুমকিতে রয়েছে অর্ধশত বাড়ি-ঘর, ফসলি জমিসহ চলাচলের রাস্তা।ভাঙনের কবল থেকে রক্ষা পেতে বাড়ি-ঘর সরিয়ে নিয়েছে ওই এলাকার অনেকেই। তিস্তা নদীর প্রবল স্রোতে থেতরাই ইউনিয়নের দড়ি কিশোরপুর, নগরপাড়া, হোকডাঙ্গা গ্রামের মাস্টারপাড়া, মাঝিপাড়া, চেয়ারম্যানপাড়া, দালালীপাড়াসহ আশপাশের কয়েকটি গ্রাম ভাঙনের হুমকিতে রয়েছে।ওই এলাকার ইউপি সদস্য আ. হালিম সরকার জানান, গত এক সপ্তাহের ভাঙনে ইউনিয়নের ৪, ৭ ও ৮নং ওয়ার্ডে নদীর পাড়ের অনেক বাড়ি-ঘর ও বসতভিটার জায়গা-জমি তিস্তা নদীগর্ভে বিলীন হয়ে গেছে।তিনি বলেন, নদী অনেক দূরে ছিল, হঠাৎ গতি পরিবর্তন করে ভাঙন শুরু হয়। এ পর্যন্ত এলাকার প্রায় ৫০টি বাড়ি-ঘর, বসতভিটা নদীগর্ভে বিলীন হয়ে গেছে। আমরা এ ব্যাপারে জনপ্রতিনিধিরা উপজেলা নির্বাহী অফিসারসহ ঊর্ধ্বতন কর্মকর্তাগণকে বিষয়টি অবগত করেছি। এ ছাড়া ব্রহ্মপুত্র নদ বেষ্টিত উপজেলার হাতিয়া ইউনিয়নে হাতিয়া গ্রাম, নয়াডারা, নীলকণ্ঠ গ্রামসহ আশপাশের এলাকার গত দুই মাসে শতাধিক পরিবারের বাড়ি-ঘর নদীঘর্ভে বিলীন হয়ে যাওয়ায় তারা বাঁধের রাস্তায় আশ্রয় নিয়েছেন।থেতরাই ইউনিয়ন পরিষদের চেয়ারম্যান আইয়ুব আলী সরকার জানান, তিস্তা নদীর ভাঙনের বিষয়ে উপজেলা নির্বাহী অফিসারকে অবগত করা হয়েছে। ভাঙন রোধে পাইলিং করার জন্য স্থানীয়দের ব্যক্তিগতভাবে আর্থিক সহযোগিতা করেছি। এ ছাড়াও ক্ষতিগ্রস্তদের তালিকা তৈরি করা হচ্ছে।উপজেলা নির্বাহী অফিসার আব্দুল কাদের বলেন, পানি উন্নয়ন বোর্ডসহ ঊর্ধ্বতন কর্মকর্তাগণকে নদীভাঙনের ব্যাপারে অবগত করা হয়েছে।কুড়িগ্রাম পানি উন্নয়ন বোর্ডের নির্বাহী প্রকৌশলী আরিফুল ইসলাম জানান, ইতিমধ্যে ভাঙনকবলীত এলাকাগুলো পরিদর্শন করা হয়েছে। এ ব্যাপারে প্রয়োজনীয় ব্যবস্থা নেয়ার জন্য ঊর্ধ্বতন কর্তৃপক্ষকে জানানো হয়েছে। বরাদ্দ পেলে সংস্কারের কাজ শুরু করা হবে।
",21/9/2020,country-news
উলিপুরে নিজ ঘরে স্কুলছাত্রীর ঝুলন্ত লাশ,"কুড়িগ্রামের উলিপুর উপজেলায় নিজ ঘর থেকে এক স্কুলছাত্রীর ঝুলন্ত মরদেহ উদ্ধার করেছে পুলিশ।



শুক্রবার সন্ধ্যায় উপজেলার ইসলামপুর গ্রাম থেকে তার মরদেহ উদ্ধার করা হয়। নিহত ছাত্রীর নাম আঞ্জু খাতুন। সে উপজেলার বেগমগঞ্জ ইউনিয়নের ইসলামপুর গ্রামের মুক্তিযোদ্ধা জাবেদ মণ্ডলের মেয়ে এবং নয়ারহাট উচ্চ বিদ্যালয়ের দশম শ্রেণির ছাত্রী। এলাকাবাসী সূত্রে জানা গেছে, আঞ্জু খাতুন শুক্রবার সন্ধ্যায় নিজ ঘরে ঢুকে দরজা বন্ধ করে গলায় ফাঁস দিয়ে আত্মহত্যা করে। পরে পরিবারের লোকজন তার শয়ন ঘরের দরজা বন্ধ দেখতে পান। পরে দরজা ভেঙে আঞ্জু খাতুনের মরদেহ ঘরের আড়ার সঙ্গে ঝুলন্ত অবস্থায় দেখে পুলিশে খবর দেন। এ ব্যাপারে নামাজের চর পুলিশ তদন্ত কেন্দ্রের ইনচার্জ (এসআই) তাজরুল ইসলাম সরকার বলেন, নিহতের মরদেহ উদ্ধার করা হয়েছে। এ ঘটনায় ইউডি মামলা দায়ের করা হয়েছে।",21/9/2020,country-news
প্রধানমন্ত্রীর উপহারের তালিকায় ইউপি সদস্য ও স্বামীর মোবাইল নম্বর,"কুড়িগ্রামের উলিপুরে করোনাভাইরাসের কারণে কর্মহীন ও দুস্থদের জন্য প্রধানমন্ত্রীর নগদ ২ হাজার ৫০০ টাকা উপহারের তালিকায় অনিয়মের অভিযোগ উঠেছে এক ইউপি সদস্যের বিরুদ্ধে। ওই ইউপি সদস্য সুবিধাভোগীদের তালিকায় নিজের ও তার স্বামীর মোবাইল নম্বর ব্যবহার করেছেন।



ঘটনাটি ঘটেছে উপজেলার তবকপুর ইউনিয়নের ৮নং ওয়ার্ডে। এ ঘটনায় সুবিধা বঞ্চিতরা বৃহস্পতিবার উপজেলা নির্বাহী অফিসারসহ বিভিন্ন দফতরে অভিযোগ করেছেন।এলাকাবাসী সাখাওয়াত হোসেন, সাইফুল ইসলাম ও আশরাফ আলীসহ অনেকেই অভিযোগ করেন, করোনাভাইরাসের কারণে কর্মহীন ও দুস্থদের জন্য প্রধানমন্ত্রীর বিশেষ উপহার ২ হাজার ৫০০ টাকার প্রণোদনা প্যাকেজের তালিকা প্রণয়নে ইউপি সদস্য নূর সালমা অনিয়মের মাধ্যমে আর্থিকভাবে সুবিধা নিয়েছেন।তারা বলেন, তবকপুর ইউনিয়নের ৮নং ওয়ার্ডের ৫৪১নং ক্রমিক নম্বরে মল্লিকা, পিতা মোসলেমের নাম থাকলেও মোবাইল নম্বরের ক্ষেত্রে ইউপি সদস্য নূর সালমার মোবাইল নম্বর ব্যবহার করা হয়েছে। ৪৫১নং ক্রমিক নম্বরে পেয়ারা, পিতা আমজাদ নাম থাকলেও মোবাইল নম্বরের ক্ষেত্রে ইউপি সদস্যর স্বামী রেজাউল করিম রতনের মোবাইল নম্বর ব্যবহার করা হয়েছে।বয়স্ক ভাতার সুবিধাভোগী সহিদুল ইসলামের পুত্র কলেজপড়ুয়া হাবিবুবের নাম ১৪৮১নং ক্রমিকে এবং বয়স্ক ভাতাপ্রাপ্ত গোলাপ উদ্দিনের পুত্র বিজু মিয়া ক্রমিক নম্বর ৫৩৩ ও নাতি আল আমিন ক্রমিক ৫৩৭-এ অন্তর্ভুক্ত করেছেন। এলাকার বিত্তবান ৫৮৫নং ক্রমিকে আনোয়ারুল ইসলাম ও ৬০১নং ক্রমিকে শাহ জাহানের নাম রয়েছে।অপরদিকে ৫৩৯নং ক্রমিকে ছলিম, ৫২৩নং ক্রমিকে মামুনুর রশিদ ও ৫৩২নং ক্রমিকে আকলিমার নাম থাকলেও তাদের মোবাইল নম্বরের ক্ষেত্রে অন্য নম্বর ব্যবহার করা হয়েছে। এ ছাড়াও ওই ইউপি সদস্য দুস্থদের নাম বাদ দিয়ে তার নিকট আত্মীয়-স্বজনদের নাম তালিকাভুক্ত করেছেন।তবকপুর ইউনিয়নের ৮নং ওয়ার্ডের ইউপি সদস্য নূর সালমা তার বিরুদ্ধে অনিয়মের অভিযোগ অস্বীকার করে বলেন, অন্যের পরিবর্তে আমার নম্বর ভুলবশত অফিস দিয়ে থাকতে পারে।৪৫১নং ক্রমিক নম্বরে পেয়ারার মোবাইল নম্বরের পরিবর্তে তার স্বামীর মোবাইল নম্বরের বিষয়ে জানতে চাইলে তিনি বলেন, ওই মহিলা আমার প্রতিবেশী ননদ, তাই আমার স্বামীর নম্বর দিয়েছেন।তবকপুর ইউনিয়ন পরিষদের চেয়ারম্যান ওয়াদুদ হোসেন মুকুল জানান, অভিযোগের বিষয়ে আমি শুনেছি। এ বিষয়ে ওই ইউপি সদস্য দুই-একটি মোবাইল নম্বর ভুল হওয়ার কথা স্বীকার করেছেন। এ ব্যাপারে অভিযোগ পেলে বিষয়গুলো তদন্ত করে ব্যবস্থা নেয়া হবে।উপজেলা নির্বাহী অফিসার আবদুল কাদের অভিযোগ পাওয়ার কথা স্বীকার করে বলেন, এ বিষয়ে তদন্ত করে প্রয়োজনীয় ব্যবস্থা গ্রহণ করা হবে।",21/9/2020,country-news
"ধরলা নদীতে বিয়েবাড়ির নৌকাডুবি, বউয়ের বাবাসহ নিখোঁজ ৪","কুড়িগ্রামের উলিপুর উপজেলায় ধরলা নদীতে বিয়েবাড়ি থেকে ফেরার পথে নৌকাডুবির ঘটনা ঘটেছে। এতে বউয়ের বাবাসহ চারজন নিখোঁজ রয়েছেন।



বুধবার সন্ধ্যায় উপজেলার বুড়াবুড়ি ইউনিয়নের ধরলা নদীতে এ দুর্ঘটনা ঘটে।নিখোঁজরা হলেন- কনের বাবা নুরু ইসলাম (৬০) উপজেলার দুর্গাপুর ইউনিয়নের গোড়াই এলাকার বাসিন্দা। একই এলাকার আমেনা খাতুন (৬১), জব্বার আলী (৪৫) ও কমর জামান (৪২)।স্থানীয় সূত্রে জানা যায়, ৫০ জন একটি নৌকায় করে বুধবার বিকালে বরের বাড়ি থেকে দাওয়াত খেয়ে ফেরার পথে ধরলা নদীতে হঠাৎ ঝড়-বৃষ্টির কবলে পড়েন। এ সময় বৃষ্টি থেকে রেহাই পেতে নৌকায় লোকজন পলিথিন নিয়ে টানাটানি করলে নৌকাটি উল্টে যায়।এ সময় অন্যান্য লোকজন সাঁতরে তীরে উঠলেও কনের বাবাসহ চারজনের নিখোঁজ রয়েছেন।এ বিষয়ে বুড়াবুড়ি ইউনিয়নের চেয়ারম্যান আবু তালেব সরকার জানান, রাতে খবর পেয়ে উলিপুর ফায়ার সার্ভিস ও সিভিল ডিফেন্সের কর্মীরা ঘটনাস্থলে যান। তবে এর আগেই স্থানীয় লোকজন তাদের উদ্ধারের চেষ্টা চালান। তবে তাদের সন্ধান এখনও পাওয়া যায়নি।",21/9/2020,country-news
আ’লীগ নেতার বাধায় গুদামে নষ্ট হচ্ছে সরকারের দেয়া ত্রাণ,"কুড়িগ্রাম জেলার উলিপুর পৌরসভায় ৫ শতাধিক হতদরিদ্র দুস্থ মানুষের ভাগ্যে ৭ দিনেও জোটেনি মাননীয় প্রধানমন্ত্রীর উপহার সামগ্রী।



সরকারদলীয় একটি প্রভাবশালী চক্রের বাধার মুখে পৌর মেয়র এ ত্রাণ সহায়তা দিতে পারছেন না। ফলে স্যাঁতস্যাঁতে গুদামে নষ্ট হওয়ার আশংকা দেখা দিয়েছে ত্রাণসামগ্রীগুলো। পৌর মেয়র তারিক আবুল আলা জানান, ১২ জন ওয়ার্ড কাউন্সিলরের মাধ্যমে যথাযথ যাচাই-বাছাই করে উলিপুর পৌরসভার ৫ শতাধিক দুস্থ মানুষের তালিকা প্রস্তত করা হয়। পরে পরিষদের সিদ্ধান্ত মোতাবেক গত শনিবার সকালে পৌরসভা চত্বরে মাননীয় প্রধানমন্ত্রীর উপহারসামগ্রী (মানবিক খাদ্য সহায়তা) বিতরণের সিদ্ধান্ত নেয়া হয়। সে মোতাবেক উপকারভোগীদের যথাসময়ে উপস্থিত থাকতে মোবাইলে খবর দেয়া হয়। প্রতি প্যাকেজে ছিল ১০ কেজি চাল, ৩ কেজি আলু, ১টি মিষ্টি কুমড়া ও ১টি বিস্কুটের প্যাকেট। 
বিতরণের পূর্ব মুহূর্তে উলিপুর পৌর আওয়ামী লীগের সভাপতি ও সাধারণ সম্পাদক পৌর মেয়রকে মোবাইলে বিতরণ বন্ধ রাখতে বলেন। তারা জানান, লিস্ট যাচাই-বাছাই করব, তারপর বিতরণ হবে। এ হুমকিতে আমরা একটা বিব্রতকর অবস্থায় পড়ে যাই। হতাশা ব্যক্ত করে পৌর মেয়র বলেন, সরকারি ত্রাণ যদি সরকারি দলের নেতারাই বিতরণে বাধা দেয়, তাহলে আমরা কি করতে পারি। এ দিকে এ ঘটনায় উপস্থিত লোকজন ত্রাণ পাবে না জেনে হট্টগোল শুরু করে। দীর্ঘক্ষণ অপেক্ষা করেও কোনো সমাধান না হওয়ায় হতাশ হয়ে ফিরে যেতে হয় তালিকাভুক্ত দুস্থদের। তারা প্রতিদিন যোগাযোগ করছেন। কিন্তু আমরা ত্রাণ দিতে পারছি না সরকারি দলের প্রভাবশালী এ নেতাদের সম্মতি না থাকায়। তিনি বলেন, আমরা গত বৃহস্পতিবার ত্রাণসামগ্রী উত্তোলন করি। শুক্রবার রাতে সেগুলো প্যাকেটজাত করা হয়। এ সময় স্থানীয় এমপি অধ্যাপক এমএ মতিন ও উপজেলা নির্বাহী অফিসার মো. আব্দুল কাদেরেরও সম্মতি নেয়া হয়। এর পরও বিতরণ করা যায়নি। ত্রাণে কাঁচামালসামগ্রী থাকায় তা পচে নষ্ট হওয়ার আশংকা রয়েছে।উলিপুর পৌর আওয়ামী লীগের সভাপতি জাহাঙ্গীর আলম ত্রাণ বিতরণে বাধা দেয়ার কথা স্বীকার করে জানান, তালিকা যাচাই করে দেখা গেছে এর মধ্যে বেশ কয়েকজন পূর্বের সুবিধাভোগী রয়েছে। তাদেরকে বাদ দিয়ে নতুন করে তালিকা করা হয়েছে। উপজেলা নির্বাহী অফিসারের নির্দেশে আজ--কালের মধ্যে সিদ্ধান্ত নিয়ে ত্রাণসামগ্রী বিতরণ করা হবে।এ ব্যাপারে উলিপুর উপজেলা নির্বাহী অফিসার আব্দুল কাদের জানান, বিষয়টি আমার জানা নেই। পৌরসভার জন্য স্বতন্ত্র কমিটি রয়েছে তারা এটা দেখভাল করবে। পৌরসভার ত্রাণ বিতরণে অন্য কোনো পক্ষের বাধা দেয়ার সুযোগ নেই। এ ঘটনায় আমার কাছে কোনো ধরনের অভিযোগ আসেনি।বিষয়টি নিয়ে উলিপুর উপজেলা পরিষদ চেয়ারম্যান ও উপজেলা আওয়ামী লীগের সাধারণ সম্পাদক গোলাম হোসেন মন্টু জানান, দলের কোনো নেতা বা কর্মী নির্ধারিত ত্রাণ কার্যক্রমে বাধা দিতে পারে না। তারা তালিকা যাচাই-বাছাই করতে যাবে কেন। এটা পৌরসভার কাজ পৌরসভাই করবে।",21/9/2020,country-news
শ্বশুরবাড়ি যাওয়ার পথে উলিপুরে ব্রহ্মপুত্রে নৌকাডুবিতে বাবা-মেয়ে নিখোঁজ,"কুড়িগ্রামের উলিপুরে শ্বশুরবাড়ি যাওয়ার পথে ব্রহ্মপুত্র নদে ঝড়ের কবলে পড়ে নৌকাডুবিতে বাবা-মেয়ে নিখোঁজ হয়েছেন।



বৃহস্পতিবার সন্ধ্যায় ব্রহ্মপুত্র নদ বেষ্টিত উপজেলার সাহেবের আলগা ইউনিয়নে এ ঘটনা ঘটে। শুক্রবার বিকাল পর্যন্ত তাদের কোনো খোঁজ পাওয়া যায়নি।নিখোঁজরা হলেন- বাবা সুলতান মিয়া (৪৪) ও মেয়ে শিরিনা খাতুনসহ (১৩)। জানা গেছে, উপজেলার মোল্লারহাট ঘাট থেকে সুলতান মিয়া তার কন্যা শিরিনা, স্ত্রী জোবেদা বেগমসহ (২৯) পরিবারের ৬ সদস্যকে নিয়ে স্থানীয় মাঝি শাহ আলম মিয়ার নৌকায় সাহেবের আলগা ইউনিয়নের কাজিয়ার চর গ্রামের শ্বশুর আজিজ মোল্লার বাড়িতে দাওয়াত খেতে রওনা দেন। নৌকাটি সন্ধ্যা সাড়ে ৬টার দিকে ব্রহ্মপুত্র নদের ফকিরের চর ও মশালের চরের মাঝামাঝি পৌঁছালে হঠাৎ কালবৈশাখী ঝড় শুরু হয়। এক পর্যায়ে নৌকাটি ডুবে যায়।সাহেবের আলগা ইউনিয়ন পরিষদের চেয়ারম্যান আবু বক্কর সিদ্দিক বলেন, এ সময় নৌকায় থাকা ১০ যাত্রীর মধ্যে ৮ জন কিনারায় উঠতে পারলেও সুলতান মিয়া ও তার কন্যা শিরিনা খাতুন নিখোঁজ হন।",21/9/2020,country-news
প্লাজমা দিতে ঢাকায় কুড়িগ্রামের করোনাজয়ী ২৪ পুলিশ,"করোনাভাইরাসে আক্রান্তদের প্লাজমা দিতে রাজধানীতে গেলেন করোনাযুদ্ধে জয়ী কুড়িগ্রাম পুলিশের ২৪ সদস্য। বুধবার তারা রাজারবাগ কেন্দ্রীয় পুলিশ হাসপাতালে পৌঁছেন। মঙ্গলবার রাত সাড়ে ৮টায় কুড়িগ্রাম জেলা পুলিশ লাইনস থেকে আনুষ্ঠানিকভাবে তাদের বিদায় জানান পুলিশ সুপার মহিবুল ইসলাম খান।



কুড়িগ্রাম পুলিশ সুপার মোহাম্মদ মহিবুল ইসলাম খান জানান, করোনাকালে মাঠপর্যায়ে কাজ করে যাচ্ছেন জেলা পুলিশ কুড়িগ্রামের সদস্যরা। দায়িত্ব পালন করতে গিয়ে তারা অনেকেই আক্রান্ত হয়েছেন। এ পর্যন্ত আক্রান্তের সংখ্যা ৪৭ জন। দুর্ভাগ্যজনকভাবে আমরা হারিয়েছি দুইজন পুলিশ সদস্যকে। বাকিরা আল্লাহর রহমতে সুস্থ হয়ে আবারও দায়িত্ব পালন করছেন।এ পর্যন্ত গবেষণায় প্রাপ্ত ফলাফলে দেখা গেছে, করোনা থেকে মুক্ত রোগীদের শরীরে তৈরিকৃত এন্টিবডি অন্য রোগীদের চিকিৎসায় ভালো ফল দেয়, যা মূলত সংগ্রহ করা হয় রক্তের একটি উপাদান প্লাজমা থেকে। কুড়িগ্রাম জেলা পুলিশের করোনাজয়ী ২৪ জন পুলিশ সদস্য রাজারবাগ কেন্দ্রীয় হাসপাতালে প্লাজমা দেয়ার নিমিত্তে বুধবার ঢাকায় পৌঁছতে পেরেছেন। হাজারও করোনা আক্রান্ত রোগীর জীবন বাঁচাতে জেলা পুলিশের করোনাজয়ী ২৪ জন সদস্য অবদান রাখবেন বলে তিনি আশা প্রকাশ করেন।অতিরিক্ত পুলিশ সুপার সদর সার্কেল উৎপল কুমার জানান, মঙ্গলবার রাতে রক্তের প্লাজমা দিতে রাজারবাগ পুলিশ লাইনের কেন্দ্রীয় হাসপাতালে ২৪ জন করোনাজয়ী পুলিশ সদস্য আনুষ্ঠানিকতার পরে শ্যামলী পরিবহনে করে রওনা দেন। পুলিশ সুপার ও অন্যান্য কর্মকর্তা তাদের ফুলেল শুভেচ্ছা জানিয়ে বিদায় দেন।এ সময় সদর থানার ওসি মাহফুজুর রহমানসহ ঊর্ধ্বতন কর্মকর্তারা উপস্থিত ছিলেন।",21/9/2020,country-news
নিখোঁজের পর বাকপ্রতিবন্ধী দুই ভাইয়ের লাশ পুকুরে,"কুড়িগ্রামে নিখোঁজের একদিন পর বাকপ্রতিবন্ধী দুই ভাইয়ের লাশ পুকুর থেকে উদ্ধার করা হয়েছে। মঙ্গলবার ভোর ৬টায় সদর উপজেলার মোগলবাসা ইউনিয়নের নিধিরাম গ্রামে বাড়ির পাশে পুকুর থেকে মারুফ (১০) ও মামুন (৮) নামে দুই ভাইয়ের মরদেহ উদ্ধার করেন প্রতিবেশীরা।



এ ঘটনায় এলাকায় শোকের ছায়া নেমে এসেছে। শিশু দুটির মা আঁখি বেগম শোকে পাথর হয়ে গেছেন।মোগলবাসা ইউনিয়নের চেয়ারম্যান নুরজামাল বাবুল জানান, সোমবার বিকাল ৩টা থেকে বাকপ্রতিবন্ধী দুই ভাইয়ের খোঁজ পাওয়া যাচ্ছিল না। এ ব্যাপারে এলাকাবাসী রাতে মাইকিং করেন। পরে বিভিন্নভাবে খুঁজেও তারা ব্যর্থ হন। পরে মঙ্গলবার ভোর ৬টায় স্থানীয় মুসল্লিরা ফজরের নামাজ শেষে বাড়ি ফিরতে গিয়ে পুকুরের মধ্যে শিশু দুটির লাশ ভাসতে দেখে স্বজনদের খবর দেন।বাকপ্রতিবন্ধী দুই সন্তানের মা আঁখি বেগম জানান, তার দুটি ছেলে এবং একটি মেয়ের সবাই বাকপ্রতিবন্ধী। পরপর তিন প্রতিবন্ধী সন্তান জন্ম দেয়ার কারণে তাদের বাবা বেলাল হোসেন তিন বছর আগে নিরুদ্দেশ হয়। এরপর থেকে পরিবারের সঙ্গে তিনি কোনো যোগাযোগ রাখেননি। ভূমিহীন আঁখি বেগম অনেক কষ্ট করে তিন সন্তানকে মানুষ করছিলেন। তিনি মোগলবাসা থেকে কুড়িগ্রাম শহরের ইয়ারব নামে একটি ডায়াগনস্টিক সেন্টারে আয়ার কাজ করেন।সোমবার বিকাল ৪টার সময় অফিস থেকে বাড়ি ফেরার পথে দুই ছেলের নিখোঁজের খবর পেয়ে পাগলপ্রায় হয়ে গেছেন।ঘটনার সত্যতা নিশ্চিত করে কুড়িগ্রাম সদর থানার ওসি মাহফুজার রহমান জানান, ঘটনাটি শুনেছি। সহোদর বাকপ্রতিবন্ধী দুই ভাই পুকুরে পড়ে মারা যেতে পারে বলে ধারণা করা হচ্ছে।",21/9/2020,country-news
"বন্যায় বিধ্বস্ত সড়ক, ভোগান্তিতে কুড়িগ্রামের ৫ লক্ষাধিক মানুষ","কুড়িগ্রামে তিন দফা দীর্ঘ বন্যায় কাঁচা-পাকা সড়ক, বাঁধ ও ব্রিজ-কালভার্ট বিধ্বস্ত হওয়ায় ভেঙ্গে পড়েছে গ্রামীণ যোগাযোগ ব্যবস্থা। এ অবস্থায় বন্যাপরবর্তী সময়ে যাতায়াতের চরম দুর্ভোগে পড়েছেন চরাঞ্চলসহ বন্যাদুর্গত এলাকার প্রায় ৫ লক্ষাধিক মানুষ।



ব্যাহত হয়ে পড়েছে তাদের এসব এলাকার মানুষের স্বাভাবিক জীবনযাত্রা। ক্ষতিগ্রস্ত রাস্তা মেরামতের জন্য সম্ভাব্য ব্যয় ধরা হয়েছে প্রায় সাড়ে ৬২ কোটি টাকা।এবারের দেড় মাসের টানা বন্যায় প্লাবিত হয়ে পড়ে কুড়িগ্রামের ৯ উপজেলার ৫৬ ইউনিয়নের অধিকাংশ এলাকা। এতে সরকারি হিসেবেই সম্পূর্ণ ও আংশিকভাবে ক্ষতিগ্রস্ত হয়ে পড়েছে ১৯১ কিলোমিটার পাকা সড়ক, ৬৩টি ব্রিজ, ১৮১টি কালভার্ট, ১ হাজার ১৪৫ কিলোমিটার কাঁচা সড়ক ও ১৩৭ কিলোমিটার বন্যা নিয়ন্ত্রণ বাঁধ।কুড়িগ্রাম জেলা প্রশাসন ৯ উপজেলায় সবগুলো বিভাগের সমন্বয়ে কাঁচা-পাকা সড়ক, বাঁধ ও ব্রিজ-কালভাটের ক্ষতি নিরূপণ করে এগুলো নতুন করে তৈরি, মেরামত ও সংস্কারের জন্য তালিকা ও ব্যয়ের পরিমাণ নির্ধারণ করে ত্রাণ মন্ত্রণালয়ে পাঠানো হয়েছে বলে জানিয়েছেন কুড়িগ্রামের জেলা প্রশাসক মোহাম্মদ রেজাউল করিম।জেলা প্রশাসনের দেয়া তথ্যমতে, জেলায় সম্পূর্ণরূপে ক্ষতিগ্রস্ত হয়ে পড়েছে ৮ দশমিক ৮০ কিলোমিটার পাকা সড়ক, ৪০১ কিলোমিটার কাঁচা সড়ক, ২১ কিলোমিটার নদ-নদীর তীর রক্ষা বাঁধ, ৬টি ব্রিজ ও ১০টি কালভার্ট। আংশিক ক্ষতিগ্রস্ত হয়ে পড়েছে ১৮৩ কিলোমিটার পাকা সড়ক, ৭৪৪ কিলোমিটার কাঁচা সড়ক, ১১৬ কিলোমিটার নদ-নদীর তীর রক্ষা বাঁধ, ৫৭টি ব্রিজ ও ১৭১টি কালভার্ট।নতুন করে এসব সড়ক, বাঁধ ও ব্রিজ-কালভার্ট তৈরি ও সংস্কারে ব্যয় ধরা হয়েছে- সম্পূর্ণ ক্ষতিগ্রস্ত পাকা সড়কে কিলোমিটার প্রতি ৫০ লাখ টাকা, আংশিক ক্ষতিগ্রস্ত পাকা সড়কে কিলোমিটার প্রতি ১০ লাখ টাকা, সম্পূর্ণ ক্ষতিগ্রস্ত কাঁচা সড়কে কিলোমিটার প্রতি ৩ লাখ টাকা, আংশিক ক্ষতিগ্রস্ত কাঁচা সড়কে ১ লাখ টাকা। এছাড়াও সম্পূর্ণ ক্ষতিগ্রস্ত ব্রিজে ৩৫ লাখ টাকা, আংশিক ক্ষতিগ্রস্ত ব্রিজে ৫ লাখ টাকা, সম্পূর্ণ ক্ষতিগ্রস্ত কালভার্টে ৩ লাখ টাকা, আংশিক ক্ষতিগ্রস্ত কালভার্টে ২ লাখ টাকা এবং সম্পূর্ণ ক্ষতিগ্রস্ত বাঁধ নির্মাণে ১০ লাখ টাকা ও আংশিক ক্ষতিগ্রস্ত বাঁধ নির্মাণে ৫ লাখ টাকা। এতে যোগাযোগ ব্যবস্থায় মোট বায়ের পরিমাণ প্রায় ৬২ কোটি ৫৪ লাখ টাকা। এ তালিকা অনুমোদন দিয়ে অর্থ ছাড় সাপেক্ষে জেলার সংশ্লিষ্ট বিভাগের মাধ্যমে কাজ শুরু করা হবে বলে জানিয়েছেন জেলা প্রশাসক।এদিকে বন্যার সময় চরম দুর্ভোগে দিন পার করা জেলার প্রায় সাড়ে ৪ শতাধিক চরাঞ্চলসহ নিম্নাঞ্চলের প্রায় ৫ লক্ষাধিক মানুষ বন্যাপরবর্তী সময়েও ক্ষতিগ্রস্ত রাস্তা-ঘাটে চরম দুর্ভোগ নিয়ে জীবন-জীবিকার চাহিদা মেটাচ্ছেন। ক্ষতিগ্রস্ত এলাকার সড়কে কোনো যানবাহন চলাচল করতে না পারায় পায়ে হেঁটে হাট-বাজার, অফিস-আদালতসহ প্রয়োজনীয় চিকিৎসাসেবা নিতে উপজেলা বা জেলা শহরের হাসপাতালে আসতে হচ্ছে তাদের। এ অবস্থায় স্থানীয় মানুষজন সামান্য ক্ষতিগ্রস্ত রাস্তাগুলো চলাচলের জন্য নিজেরাই বাঁশের সাঁকো বানিয়ে চলাচলের চেষ্টা করছেন।কুড়িগ্রাম সদর উপজেলার যাত্রাপুর ইউনিয়নের গারুহারা গ্রামের আবুল হোসেন জানান, রাস্তা ভেঙ্গে যাওয়ায় খুব কষ্ট করে হেঁটে হাট-বাজারে যেতে হচ্ছে। এ অবস্থায় কোনো কিছু বাজারে নিয়ে যেতেও কষ্ট আবার আনতেও কষ্ট। মাথায় করে বহন করে আনা-নেয়া করতে হচ্ছে।যাত্রাপুর ইউনিয়নের চেয়ারম্যান আইয়ুব আলী সরকার জানান, গত বন্যায় আমার পুরো ইউনিয়নটিই বন্যাকবলিত হয়ে পড়েছিল। এতে কোনো রাস্তা-ঘাটের অবস্থাই এখন ভালো নেই। জরুরি প্রয়োজনে মানুষজন রোগী নিয়ে দ্রুত হাসপাতালেও যেতে পারছেন না।কুড়িগ্রাম স্থানীয় সরকার প্রকৌশল বিভাগের (এলজিইডি) নির্বাহী প্রকৌশলী সৈয়দ আব্দুল আজিজ জানান, বন্যায় কুড়িগ্রাম জেলায় শুধু এলজিইডির ১২৮ কিলোমিটার পাকা সড়ক আংশিক ক্ষতিগ্রস্ত হয়ে পড়েছে। এছাড়াও ৩১টি ব্রিজ ক্ষতিগ্রস্ত হয়ে পড়েছে যেগুলো রিপ্লেসমেন্ট করতে হবে। আমরা তালিকা করে চিফ ইঞ্জিনিয়ারের কাছে পাঠিয়েছি পাশাপাশি জেলা প্রশাসকের কাছেও পাঠানো হয়েছে। বরাদ্দ পেলে দ্রুত কাজ করা হবে।কুড়িগ্রামের জেলা প্রশাসক মোহাম্মদ রেজাউল করিম জানান, জেলার সব বিভাগের সমন্বয়ে বন্যায় ক্ষয়ক্ষতির পরিমাণ নির্ধারণ করে দুর্যোগ ব্যবস্থাপনা ও ত্রাণ মন্ত্রণালয়ে পাঠানো হয়েছে। এবারের বন্যায় কুড়িগ্রাম জেলায় ক্ষতির পরিমাণ প্রায় ৪১৮ কোটি টাকা। বরাদ্দ পেলে সংশ্লিষ্ট বিভাগের মাধ্যমে বন্যাকবলিত এলাকাগুলোতে দ্রুত যোগাযোগ ব্যবস্থার উন্নয়নে কাজ করা হবে।",21/9/2020,country-news
কুড়িগ্রাম গ্রিড উপকেন্দ্র উদ্বোধন করলেন প্রধানমন্ত্রী,"কুড়িগ্রামসহ দেশের বিভিন্ন অঞ্চলে ভার্চুয়াল কনফারেন্সিংয়ের মাধ্যমে একযোগে বিদ্যুৎ কেন্দ্র, গ্রিড উপকেন্দ্র, সঞ্চালন লাইন ও উপজেলাগুলোতে শতভাগ বিদ্যুতায়ন কার্যক্রমের শুভ উদ্বোধন করা হয়েছে।



বৃহস্পতিবার সকাল সাড়ে ১০টায় প্রধান অতিথি হিসেবে গণভবন থেকে কার্যক্রমের উদ্বোধন করেন প্রধানমন্ত্রী শেখ হাসিনা।এ সময় কুড়িগ্রামের রাজারহাট উপজেলার টগরাইহাটে নতুনভাবে স্থাপিত ১৩২/৩৩ কেভি গ্রিড উপকেন্দ্র ও রংপুর-তিস্তা-কুড়িগ্রাম সঞ্চালন লাইনের শুভ উদ্বোধন ঘোষণা করেন। এ ঘোষণার মধ্য দিয়ে দীর্ঘদিন থেকে কুড়িগ্রাম জেলায় বিদ্যুৎ সঞ্চালন নিয়ে যে বিরাজমান সমস্যা ছিল তা সমাধান হল বলে বিশিষ্টজনরা অভিমত ব্যক্ত করেন।গ্রিড উপকেন্দ্র ও সঞ্চালন লাইন উদ্বোধন উপলক্ষে কুড়িগ্রাম জেলা প্রশাসক সম্মেলন কক্ষে সঞ্চালক হিসেবে উপস্থিত ছিলেন জেলা প্রশাসক মোহাম্মদ রেজাউল করিম। এ সময় উপস্থিত ছিলেন- পুলিশ সুপার মোহাম্মদ মহিবুল ইসলাম খান, জেলা আওয়ামী লীগের সভাপতি ও জেলা পরিষদ চেয়ারম্যান মো. জাফর আলী, সাধারণ সম্পাদক ও সদর উপজেলা পরিষদ চেয়ারম্যান আমান উদ্দিন আহমেদ মঞ্জু, পাবলিক প্রসিকিউটর অ্যাডভোকেট এসএম আব্রাহাম লিংকন, কুড়িগ্রাম ১৩২/৩৩ কেভি গ্রিড উপকেন্দ্রের প্রকল্প পরিচালক মো. শহিদ হোসেনসহ গণমাধ্যমকর্মী, উদ্যোক্তা ও বিভিন্ন শ্রেণি-পেশার মানুষ।উল্লেখ্য, আগে লালমনিরহাট জেলায় অবস্থিত সাবস্টেশন থেকে কুড়িগ্রাম জেলায় বিদ্যুৎ সরবরাহ করা হতো। এতে লালমনিরহাট-কুড়িগ্রাম সরবরাহকৃত লাইনে প্রায়ই ত্রুটি ছাড়াও লোডশেডিং ও লো-ভোল্টেজের কারণে বিদ্যুৎবঞ্চিত হতো জেলার মানুষ। নতুন করে কুড়িগ্রাম জেলায় আলাদা গ্রিড উপকেন্দ্র এবং সরাসরি রংপুর থেকে তিস্তা হয়ে গ্রিড উপকেন্দ্রে আলাদা সঞ্চালন লাইন তৈরি হওয়ায় ভোগান্তি থেকে রেহাই পাবে জেলার নেসকো ও পল্লী বিদ্যুতায়ন বোর্ডের গ্রাহকরা। স্বভাবতই এতে খুশি এ জেলার মানুষ।কুড়িগ্রাম ১৩২/৩৩ কেভি গ্রিড উপকেন্দ্রের প্রকল্প পরিচালক মো. শহিদ হোসেন জানান, ২০১৯ সালের ১৯ জুলাই এই গ্রিড উপকেন্দ্রটি কমিশনিং করে চালু করা হয়। নতুনভাবে গ্রিড উপকেন্দ্রের সঙ্গে রংপুরের তিস্তা থেকে প্রায় ১৭ দশমিক ৩৫৯ কিলোমিটার সঞ্চালন লাইন ও ১৩২/৩৩ কেভি গ্রিড উপকেন্দ্রটি চালু হওয়ার ফলে ১৫০ এমভিএ ক্ষমতাসম্পন্ন এ কেন্দ্রের মাধ্যমে জেলার বিদ্যুৎ গ্রাহকরা নিরবচ্ছিন্ন সরবরাহ পাবেন।তিনি জানান, এ গ্রিড উপকেন্দ্রটির মাধ্যমে এক লাখ ৩২ হাজার ভোল্টেজকে ৩৩ হাজার ভোল্টেজে রূপান্তরিত করে জেলার নেসকো ও পল্লী বিদ্যুতায়ন বোর্ডকে সরবরাহ করা হবে।জেলা প্রশাসক মোহাম্মদ রেজাউল করিম জানান, এ গ্রিড উপকেন্দ্রটি চালুর মাধ্যমে মাননীয় প্রধানমন্ত্রী জেলাবাসীর দীর্ঘদিনের দাবি পূরণ করলেন। পাশাপাশি এখন থেকে গ্রাহকরা বিদ্যুতের নিরবচ্ছিন্ন সুফল ভোগ করতে পারবেন।",21/9/2020,country-news
‘নিজেদের অপকর্ম ঢাকতে জিয়াউর রহমানের বিরুদ্ধে অপপ্রচারে নেমেছে আ’লীগ’,"বিএনপির সিনিয়র যুগ্ম-মহাসচিব রুহুল কবির রিজভী বলেছেন, শহীদ প্রেসিডেন্ট জিয়াউর রহমান দেশের ক্রান্তিকালে স্বাধীনতার ঘোষণা দিয়েছিলেন এবং নিজেই যুদ্ধে অংশগ্রহণ করেছেন। নিজেদের অপকর্ম ঢাকতে আওয়ামী লীগ তার বিরুদ্ধে অপপ্রচারে নেমেছে।



তিনি বলেন, আওয়ামী লীগ নেতাদের ত্রাণ লুটপাটের ঘটনায় চারিদিকে মানুষ ছি-ছি করছে। চারিদিকে নিন্দা, প্রতিবাদের ঝড় উঠেছে। তারা জনগণের টাকা বাড়িতে নিয়ে যাচ্ছে আর বিএনপি নিজেদের টাকা নিয়ে মানুষের পাশে দাঁড়িয়েছে।কুড়িগ্রামে বন্যায় ক্ষতিগ্রস্ত ও অসুস্থতার শিকার মানুষকে বিএনপির পক্ষ থেকে বিনামূল্যে ওষুধ ও স্বাস্থ্যসেবা প্রদান করা হয়েছে।এ উপলক্ষে জেলা বিএনপির আয়োজনে মঙ্গলবার দুপুর ২টায় জেলা শহরের ভেলাকোপা সরকারি প্রাথমিক বিদ্যালয় মাঠে দিনব্যাপী মেডিকেল ক্যাম্প কর্মসূচির উদ্বোধন করেন কেন্দ্রীয় বিএনপির যুগ্ম-সম্পাদক অ্যাডভোকেট রুহুল কবির রিজভী।রুহুল কবির রিজভী বলেন, আমরা এসেছি এখানকার মানুষকে স্বাস্থ্য পরীক্ষা করে ওষুধ দেয়ার জন্য। সরকার করোনার সময়ে মানুষের স্বাস্থ্যসেবা দিতে ব্যর্থ হয়েছে। স্বাস্থ্য খাতে চলছে লুটপাট। আজকে দেখেন কয়েকটা ফ্লাইওভার হয়েছে ঢাকায়। এই মেগা প্রজেক্টের টাকা তো যায় আওয়ামী লীগের নেতাকর্মীদের পকেটে। এইটাতে গ্রাম-বাংলার কোনো উন্নতি হয়নি। কুড়িগ্রামে বন্যা হলে ক্ষেতের ফসল, গবাদিপশু, মানুষের ঘরবাড়ি সব নদীর পানিতে ভেসে যায়। ভেসে যায় কৃষকের স্বপ্ন। এই সাধারণ মানুষের জন্য বর্তমান সরকার কিছুই করছে না।জেলা বিএনপির সিনিয়র সভাপতি আবু বকর সিদ্দিকের সভাপতিত্বে বক্তব্য রাখেন- কেন্দ্রীয় বিএনপির সহ-সাংগঠনিক সম্পাদক আবদুল খালেক, কেন্দ্রীয় বিএনপির স্বাস্থ্য বিষয়ক সহ-সম্পাদক ডা. রফিকুল ইসলাম, জেলা বিএনপির সাধারণ সম্পাদক সাইফুর রহমান রানা প্রমুখ।",21/9/2020,country-news
বাস-প্রাইভেটকার সংঘর্ষে একই পরিবারের তিনজনসহ নিহত ৪,"কুড়িগ্রাম সদর উপজেলায় বাস ও প্রাইভেটকারের সংঘর্ষে একই পরিবারের তিনজনসহ চারজন নিহত হয়েছেন। এ সময় আহত হয়েছেন শিশুসহ দুজন।



বৃহস্পতিবার সকাল সাড়ে ৮টার দিকে কাঁঠালবাড়ি ইউনিয়নের আরডিআরএস বাজারে রংপুর-কুড়িগ্রাম মহাসড়কে এ দুর্ঘটনা ঘটে।নিহতরা হলেন- নরসিংদী জেলার শিশু পরিবারে কর্মরত সিনিয়র কারিগরি প্রশিক্ষক (টিআই) আকবর হোসেন (৬২), তার স্ত্রী বিলকিস বেগম (৪৫), ছেলে বেলাল হোসেন (২৬) ও প্রাইভেটকারচালক দেলবর হোসেন। আকবর হোসেনের বাড়ি কুড়িগ্রামের উলিপুর উপজেলার দুর্গাপুর ইউনিয়নের পাঁচপীর গ্রামে।স্বজন সূত্রে জানা গেছে, আকবর হোসেন স্ত্রী ও দুই সন্তান নিয়ে চোখের অপারেশন করার জন্য ছুটিতে নিজ গ্রামের বাড়িতে প্রাইভেটকারে ফিরছিলেন।পথিমধ্যে সকালে ওই স্থানে পৌঁছলে তার প্রাইভেটকারের সঙ্গে বিপরীতমুখী একটি বাসের মুখোমুখি সংঘর্ষে এ হতাহতের ঘটনা ঘটে। এতে করে ঘটনাস্থলে নিহত হন প্রাইভেটকারচালক দেলবর হোসেন।কুড়িগ্রাম জেনারেল হাসপাতালে চিকিৎসাধীন মারা যান আকবর হোসেন, তার স্ত্রী ও ছেলে।গুরুতর আহত হওয়ায় মেয়ে আয়শা সিদ্দিকাকে রংপুর মেডিকেল কলেজে স্থানান্তর করা হয়েছে। এ ছাড়া কুড়িগ্রাম জেনারেল হাসপাতালে হেলপার অজ্ঞাত (১৩) চিকিৎসাধীন।কুড়িগ্রাম জেনারেল হাসপাতালের আবাসিক চিকিৎসা কর্মকর্তা (আরএমও) রেদওয়ান ফেরদৌস সজীব মৃত্যুর বিষয়টি নিশ্চিত করেছেন।কুড়িগ্রাম সদর থানার ওসি (তদন্ত) আনোয়ারুল ইসলাম জানান, হতাহতের ঘটনা নিশ্চিত করে বলেন, ঘটনার পর পরই বিআরটিসি বাসচালক পালিয়ে গেছে। খবর পেয়ে ঘটনাস্থলে গিয়ে আহতদের উদ্ধার করে হাসপাতালে পাঠানো হয়।",21/9/2020,country-news
সরকার দুর্নীতিকে সংরক্ষণ করার জন্য পরিপত্র জারি করেছে: রিজভী,"‘স্বাস্থ্য মন্ত্রণালয় নতুন যে পরিপত্র জারি করেছে তাতে প্রমাণিত হয়েছে সরকার দুর্নীতিকে সংরক্ষণ করতে চায়’ বলে মন্তব্য করেছেন বিএনপির সিনিয়র যুগ্ম মহাসচিব রুহুল কবির রিজভী। বৃহস্পতিবার সকালে কুড়িগ্রামে নিজ বাসভবন থেকে ভার্চুয়াল সংবাদ সম্মেলনে তিনি এ দাবি করেন।



রুহুল কবির রিজভী বলেন, স্বাস্থ্য খাতে এক ভয়ঙ্কর দুর্নীতি বিরাজ করছে। দুর্নীতিতে স্বাস্থ্য খাত ধ্বংস হয়ে গেছে। এর মধ্যে স্বাস্থ্য মন্ত্রণালয় একটি পরিপত্র জারি করেছে, সরকারি অনুমতি ছাড়া কোনো হাসপাতালে আইনশৃঙ্খলা বাহিনী অভিযান পরিচালনা করতে পারবে না। এর মাধ্যমে প্রমাণিত হয়েছে সরকার দুর্নীতিকে সংরক্ষণ করতে চায়।তিনি বলেন, আইনশৃঙ্খলা বাহিনী অভিযান পরিচালনা না করলে রিজেন্ট গ্রুপের চেয়ারম্যান সাহেদ এবং জেকেজির চেয়ারম্যান ডাক্তার সাবরিনার দুর্নীতি প্রকাশ পেত না। দুর্নীতির সঙ্গে যারা জড়িত তারা সরকারি দলের লোকজন। তাদের সেফটির জন্যই এই পরিপত্র জারি করা হয়েছে। এর ফলে সামনের দিনগুলো স্বাস্থ্য খাতে আরও ভয়ঙ্কর হবে। মানুষ কোনো সেবাই পাবে না। সর্বত্র দুর্নীতির স্বর্গরাজ্যে পরিণত হবে।বিএনপির এই নেতা বলেন, কিছু নদীর পানি কমতে থাকলেও অনেক এলাকায় বন্যার অবনতি হয়েছে। ইতোমধ্যে বন্যায় মানুষের ঘরবাড়ি গবাদিপশু ভেসে গেছে। ফসল নষ্ট হয়ে গেছে। এক্ষেত্রে সরকার কোনো পদক্ষেপ নেয়নি। ত্রাণ এবং বন্যা মোকাবেলায় নানা ধরনের পদক্ষেপ নেয়ার কথা থাকলেও আমি তা দেখেনি। বানভাসি মানুষ খাদ্যের অভাবে মানবেতর জীবনযাপন করছেন।তিনি বলেন, কুড়িগ্রামে করোনার ব্যাপক প্রভাব বিস্তার করছে। মানুষ মারা যাচ্ছে। যেখানে ঢাকাতে কোনো চিকিৎসা নেই সেখানে কুড়িগ্রামে প্রত্যন্ত অঞ্চলে চিকিৎসা পাওয়া কল্পনাও করা যায় না। এখানে চিকিৎসা ব্যবস্থা না থাকায় নরকতুল্য বিরাজ করছে। করোনা মোকাবেলায় কোন ধরনের প্রতিকারের ব্যবস্থা নেই।বিএনপির সিনিয়র যুগ্ম মহাসচিব বলেন, দুর্নীতিতে স্বাস্থ্য খাত ধ্বংস হওয়ার পরও সরকারের টনক নড়েনি। করোনা মোকাবেলায় সরকারের কোনো প্রতিকারের ব্যবস্থা ছিল না। কার্যত কোনো ব্যবস্থা গ্রহণ করতে পারেনি- দেশবাসী তা দেখেছে। চিকিৎসা না পেয়ে মানুষ রাস্তায় অ্যাম্বুলেন্সে মারা গেছে। সরকার মানুষের সেবা দিতে ব্যর্থ হয়েছে।",21/9/2020,country-news
দেশের প্রথম নারী পিপির মৃত্যু,"বাংলাদেশের প্রথম নারী পাবলিক প্রসিকিউটর (পিপি) ও কুড়িগ্রাম জেলার প্রথম নারী আইনজীবী অ্যাডভোকেট রেহানা খানম বিউটি মারা গেছেন। তিনি সোমবার সন্ধ্যায় রংপুর মেডিকেল কলেজ হাসপাতালে চিকিৎসাধীন অবস্থায় মৃত্যুবরণ করেন।



মৃত্যুকালে তার বয়স হয়েছিল ৬২ বছর। তিনি অ্যাডভোকেট স্বামী, দুই মেয়ে ও এক চিকিৎসক ছেলেসহ অনেক গুণগ্রাহী রেখে গেছেন। রাত ১টায় মরহুমের জানাজা শেষে শহরের ব্যাপারীপাড়ার পারিবারিক কবরস্থানে তার লাশ দাফন করা হয়।রেহানা খানম বিউটি জাতীয়তাবাদী দল বিএনপির অঙ্গসংগঠন কুড়িগ্রাম জেলা মহিলা দলের আহ্বায়ক ছিলেন। তিনি কুড়িগ্রাম আইন মহাবিদ্যালয়ের একজন সিনিয়র শিক্ষকও ছিলেন। এছাড়াও তিনি বিভিন্ন সামাজিক ও পেশাজীবী সংগঠনের নেতৃত্ব দিয়েছেন।কুড়িগ্রাম জেলার পাবলিক প্রসিকিউটর (পিপি) এসএম আব্রাহাম লিংকন জানান, অ্যাডভোকেট রেহানা খানম বিউটি হৃদরোগ, উচ্চ রক্তচাপ ও ফাইলেরিয়াসহ নানা রোগে দীর্ঘদিন যাবত অসুস্থতায় ভুগছিলেন। সোমবার সন্ধ্যা ৬টার দিকে রংপুর মেডিকেল কলেজের মেডিসিন বিভাগে চিকিৎসাধীন অবস্থায় তিনি মারা যান।তিনি আরও বলেন, অ্যাডভোকেট রেহানা কুড়িগ্রামে প্রথম নারী আইনজীবী এবং বাংলাদেশের প্রথম নারী পাবলিক প্রসিকিউটর (পিপি) ছিলেন। তিনি ১৯৮৫ সালে আইন পেশায় সংযুক্ত হন। তিনি কুড়িগ্রাম জেলায় প্রথম নারী আইনজীবী হিসেবে তৎকালীন বিএনপির আমলে ১৯৯২ সালে বিএনপির রাজনীতিতে থেকে বাংলাদেশের প্রথম নারী পাবলিক প্রসিকিউটর নিযুক্ত হন। করোনা পরিস্থিতি এবং পারিবারিক সিদ্ধান্তে গভীর রাতেই তার দাফন সম্পন্ন হয়।",21/9/2020,country-news
কুড়িগ্রামে বন্যা ও নদী ভাঙনে বিপর্যস্ত হাজার হাজার মানুষ,"কুড়িগ্রামে ব্রহ্মপুত্র ও ধরলা নদীসহ অন্যান্য নদ-নদীতে পানি বৃদ্ধি পাওয়ায় টানা ২৫ দিন ধরে দুর্ভোগে রয়েছে প্রায় সাড়ে ৩ লাখ মানুষ। অপরদিকে তিস্তা নদীতে পানি কমে যাওয়ায় দেখা দিয়েছে প্রচণ্ড ভাঙন। একদিকে ভাঙন আর অন্যদিকে পানিবন্দি অবস্থায় চরম বিপর্যয়ের মধ্যে দিন কাটাচ্ছে এ অঞ্চলের মানুষ।

দীর্ঘ ২৫ দিন ধরে ঘরবাড়ি ছাড়া পানিবন্দি মানুষের মধ্যে দেখা দিয়েছে নীরব খাদ্যাভাব। তিনবেলার জায়গায় অনেকে দু'বেলা খেয়ে দিন কাটাচ্ছে। বানভাসীরাসহ জনপ্রতিনিধিরাও ত্রাণ সংকটের কারণে বিপাকে পরেছেন।



এ ছাড়াও প্রত্যন্ত চরাঞ্চলের লোকজন মানবেতর জীবনযাপন করছেন। দেখা দিয়েছে শুকনো খাবার সংকট, স্যানিটেশন ও পানির প্রয়োজনীয়তা। এ ছাড়াও জরুরি ওষুধের প্রয়োজন দেখা দিয়েছে।কুড়িগ্রাম পানি উন্নয়ন বোর্ড সূত্রে জানা যায়, মাঝখানে ২ থেকে ৩ দিন পানি কমে গেলেও গত এক সপ্তাহ ধরে কুড়িগ্রামে ধরলা ও ব্রহ্মপুত্র নদের পানি আবারো হু হু করে বাড়ছে। বৃহস্পতিবার বিকালে ধরলা নদীর পানি ৯২ সেন্টিমিটার বিপৎসীমার উপর দিয়ে প্রবাহিত হচ্ছে। অপরদিকে ব্রহ্মপুত্র নদের পানি চিলমারীতে ৬৯ ও নুনখাওয়া পয়েন্টে ৫৯ সেন্টিমিটার উপর দিয়ে প্রবাহিত হচ্ছে।টানা বন্যায় জেলার ৯টি উপজেলার পাঁচভাগের তিনভাগ এলাকা প্লাবিত হয়েছে। এতে ৬০ ইউনিয়নের ৫ শতাধিক গ্রামের সাড়ে ৩ লাখ মানুষ পানিবন্দি হয়েছে। ৫০ হাজার বাড়িঘর বিনষ্ট হয়েছে। ক্ষতিগ্রস্ত হয়েছে ১০ হাজার হেক্টর ফসলী জমির ক্ষেত। বন্যায় ৫টি স্কুল ভেঙে গেছে। ক্ষতিগ্রস্ত হয়েছে আরও ১৩৯টি। এ ছাড়াও ৩৭ কিলোমিটার সড়কপথ ও ৩১ কিলোমিটার বাঁধ ক্ষতিগ্রস্ত হয়েছে। ভাঙনে গৃহহীন হয়েছে প্রায় দেড় হাজার পরিবার।জেলার চিলমারী উপজেলার নয়ারহাট ইউনিয়নের চেয়ারম্যান আবু হানিফা জানান, আমরা ত্রাণ সঠিকভাবে পাচ্ছি না, যেভাবে পাওয়া উচিত জনগণ সেভাবে পাচ্ছে না। এই মুহূর্তে শুকনো খাবার, স্যানিটেশন, পানি ও ওষুধের ভীষণ প্রয়োজন।এই বন্যার মধ্যেই তিস্তা নদীতে পানি কমে যাওয়ায় জেলার রাজারহাট উপজেলার ঘড়িয়ালডাঙ্গা ও বিদ্যানন্দ এবং উলিপুর উপজেলার থেতরাই ও বজরা ইউনিয়নের কাসিমবাজারে ব্যাপক ভাঙন দেখা দিয়েছে। তিস্তার পানির প্রবল স্রোতে রাজারহাট উপজেলার ঘড়িয়ালডাঙ্গা ইউনিয়নের বুড়িরহাট এলাকায় ক্রসবারের মাটির ৫০ মিটার পানিতে ভেসে গেছে।ভাঙন দেখা দিয়েছে রাজারহাটের বিদ্যানন্দ ইউনিয়নের রতিরাম এলাকার ক্রসবারেও। এতে করে ওই দুই ইউনিয়নের প্রায় ২০টি গ্রাম ভাঙনের হুমকিতে পড়েছে। গত ৫ দিন ধরে জিও ব্যাগ ও বালুর বস্তা ফেলে ভাঙন ঠেকানোর চেষ্টা চালিয়ে ব্যর্থ হয়েছে পানি উন্নয়ন বোর্ড।ভাঙনকবলিত এলাকার আবদুল আজিজ (৬২) জানান, তিস্তার ভাঙনে ৬বার বাড়ি ভেঙেছি। এবার আর জায়গা না থাকায় চর বিদ্যানন্দ থেকে পার্শ্ববর্তী গাবুর হেলানে জামাই নূর মোহাম্মদের বাড়িতে গিয়ে আশ্রয় নিচ্ছি।এই এলাকার হক্কানী মিয়া জানান, এখানে গত ৮ দিন ধরে ভাঙন চলছে। আজও ৫টি বাড়ি সরিয়েছে। এরা হল আবদুল আজিজ, কাজী, রহমান, হবি ও নজরুল। যেভাবে ভাঙছে তাতে হুমকির মুখে রয়েছে গাবুর হেলান মসজিদ, সরকারি প্রাথমিক বিদ্যালয়, মাজাপাড়া বালিকা বিদ্যালয়, সোলাবাড়ি সরকারি প্রাথমিক বিদ্যালয়, তৈয়ব খাঁ সরকারি প্রাথমিক বিদ্যালয়, মহাসানিয়া দাখিল মাদ্রাসা, রাঘব সরকারি প্রাথমিক বিদ্যালয়সহ মসজিদ, মন্দির, ঈদগাহ মাঠ ও কবরস্থান। যা বিলীনের পথে রয়েছে।জেলা প্রশাসক মোহাম্মদ রেজাউল করিম জানান, আমরা প্রথম ও দ্বিতীয় দফা বন্যায় ৪৫ লাখ ৫০ হাজার টাকা বিতরণ করেছি। ২ লাখ টাকার শিশু খাদ্য ও ২ লাখ টাকার গোখাদ্য, ৫ হাজার শুকনো খাবারের প্যাকেট বিতরণ করেছি।",21/9/2020,country-news
কুড়িগ্রামে বন্যার পানিতে ১৪ শিশুসহ ১৯ জনের মৃত্যু,"কুড়িগ্রাম জেলায় চলতি বন্যায় পানিতে ডুবে ১৯ জনের মৃত্যু হয়েছে। এর মধ্যে শিশুর সংখ্যা ১৪ জন। বিশেষজ্ঞদের মতে, সমন্বিত উদ্যোগের মাধ্যমে সচেতনতা বৃদ্ধি ছাড়া এ মৃত্যুর মিছিল থামানো সম্ভব না।



কুড়িগ্রাম সিভিল সার্জন কার্যালয়ের কন্ট্রোল রুমের তথ্য বিশ্লেষণ করে দেখা যায়, গত ২০ জুন থেকে ১৯ জুলাই পর্যন্ত বন্যার পানিতে ডুবে ১৯ জনের মৃত্যু হয়েছে। এর মধ্যে ১৪ জন শিশু। যার মধ্যে ৬ জন কন্যা শিশু ও ৮জন ছেলে শিশু।মৃত শিশুরা হল আরাফাত আলী (৭), শান্ত মিয়া (১০), বেলাল হোসেন (৫), মুক্তাসিন (১৪ মাস), কথা রায় (২), জাহিদ (১২),সুচরিতা (২), মাহিন (১৭মাস), লামিয়া খাতুন (২), কেয়া আক্তার মীম (১০), রাকু (১৫), মুন্নি (১৮ মাস), লাদেন (৭) ও বায়েজিদ (৮)। মৃত অন্যরা হলেন জামাল ব্যাপারী (৫৫), সৈয়দ আলী (৭০), আবদুল আবুয়াল (৪০), নুরুল আমিন (৭০) ও সুরুজ্জামান (৪৩)।সিভিল সার্জন ডা. হাবিবুর রহমান শুধু পানিতে ডুবে ১৪ জন শিশুর মৃত্যুতে উদ্বেগ প্রকাশ করেন। তিনি দাবি করেন শুধুমাত্র জনসচেতনতার মাধ্যমে এ মৃত্যুর মিছিল থামানো সম্ভব। এ জন্য স্বাস্থ্য বিভাগ জনসচেতনতা বৃদ্ধিতে নানা কর্মসূচি হাতে নিয়েছে। সব চিকিৎসক এবং স্বাস্থ্য কর্মীদের এ ব্যাপারে নির্দেশনা দেয়া হয়েছে। মাঠ পর্যায়ের সকল কর্মী চিকিৎসা সেবা দেয়ার পাশাপাশি শিশুদের সতর্ক রাখতে অভিভাবকদের সতর্ক থাকতে পরামর্শ দেয়া হচ্ছে।তবে সুধু স্বাস্থ্য বিভাগ প্রচার চালালে চলবে না জেলা প্রশাসন, পুলিশ বিভাগ, জনপ্রতিনিধিসহ সকল পক্ষকে সমন্বিত উদ্যোগ নিয়ে সচেতনতার কাজটি করতে হবে। তা হলে ভাল ফলাফল পাওয়া যেতে পারে বলে তিনি মনে করেন।কুড়িগ্রাম শিশু ও মহিলা বিষয়ক অধিদফতরের উপ-পরিচালক শাহানা আক্তার হতাশা ব্যক্ত করে বলেন, শত চেষ্টা করেও সচেতনতা ধরে রাখা যাচ্ছে না। আমাদের সব উদ্যোগ ভেস্তে যাচ্ছে। বন্যার মধ্যেও মানুষ তার পশু-পাখিসহ সব সম্পদ রক্ষা করতে পারলেও ভালবাসার সব চেয়ে বড় সম্পদ প্রিয় সন্তানকে আগলে রাখতে পারছে না। অবহেলা আর খামখেয়ালিপনার কারণে হয়তো এমনটি ঘটছে। চ্যালেঞ্জ হল দুরন্তপনা শিশুদের আগলে রাখা। আমরা আমাদের সকল কাজের সাথে শিশু সুরক্ষার সচেতনতার প্রচার অব্যাহত রেখেছি।কুড়িগ্রাম সিভিল সার্জন কার্যালয়ের কন্ট্রোল রুমের তথ্য বিশ্লেষণ করে জানা গেছে, সর্ব শেষ ১৯ জুলাই উলিপুরে গুনাইগাছ ইউনিয়নে গুনাইগাছ পূর্বপাড়া গ্রামের মঞ্জু মিয়ার শিশু পুত্র হোসাইন ওরফে লাদেন (৭) সবার অগোচরে বাড়ির পার্শ্বের পুকুরের পানিতে পড়ে যায়। সে খেলতে গিয়ে অসাবধনতায় পানিতে পড়ে ডুবে যায়।নাগেশ্বরী উপজেলার মোল্লাপাড়া গ্রামের খোকনের পুত্র আরাফাত আলী (৭) গত ২০ জুন বাড়ির পাশে ডোবার পানিতে ডুবে মারা যায়। সে খেলতে গিয়ে অসাবধানতা বশত পানিতে পড়ে ডুবে যায়। পরে পরিবারের লোকজন মৃত অবস্থায় তাকে উদ্ধার করে। এটি ছিল চলতি বন্যায় পানিতে ডুবে কুড়িগ্রামের প্রথম মৃত্যু।চিলমারী উপজেলার বড়াইমারি চর গ্রামের শান্ত মিয়া (১০), কুড়িগ্রাম সদরের হলোখানার জাহিদ (১২), নাগেশ্বরী উপজেলার মাদারগঞ্জ, বল্লবেরখাস গ্রামের কেয়া আক্তার মীম (১০), উলিপুর উপজেলার সাহেবের আলগা ইউনিয়নের চর বাগুয়া গ্রামের বায়েজিদ (৮) কৌতুহল বশত বন্যার পানি দেখতে গিয়ে পানিতে ডুবে মারা যায়। সখের বশে মাছ ধরতে গিয়ে মারা যায় চিলমারী উপজেলার সবুজপাড়া গ্রামের রাকু (১৫)।উলিপুর উপজেলার হাতিয়া ইউনিয়নের চিড়া খাওয়া গ্রামের বকুল মিয়ার কন্যা মুন্নি (১৮মাস), নাগেশ্বরী উপজেলার নারায়ণপুর ইউনিয়নের চৌদ্দঘুরি গ্রামের আনিছুর রহমানের পুত্র মাহিন (১৭ মাস), ইউনিয়ন দুর্গাপুর, উলিপুর উপজেলার দুর্গাপুর ইউনিয়নের জানজাইগীর গ্রামের সাইফুলের কন্যা মুক্তাসিন (১৪ মাস) এরা পরিবারের লোকজনের চোখের অগোচরে বাড়ির উঠানের পানিতে পড়ে মারা যায়।নাগেশ্বরী উপজেলার নারায়ণপুরের মোল্লাপাড়া গ্রামের আমির আলী মোল্লার পুত্র বেলাল হোসেন (৫) বন্যার পানিতে গোসল করতে গিয়ে ডুবে মারা যায়।কুড়িগ্রাম সদরের মোগলবাসা ইউনিয়নের কানা রায়ের মেয়ে কথা রায় (২), চিলমারী উপজেলার থানাহাট ইউনিয়নের বজরা তবকপুর গ্রামের মুকুল চন্দ্র বর্মণের মেয়ে সুচরিতা (২) ও নাগেশ্বরী উপজেলার বল্লবেরখাস ইউনিয়নের ব্রক্ষতর গ্রামের আলমগীর হোসেনের মেয়ে লামিয়া খাতুন (২) বাড়ির পাশে খেলতে গিয়ে সবার অগোচরে বন্যার পানিতে ডুবে মারা যায়।",21/9/2020,country-news
"কুড়িগ্রামে ৩ লাখ মানুষ পানিবন্দি, নতুন প্লাবিত ৪০ গ্রাম","কুড়িগ্রামে ধরলা ও ব্রহ্মপুত্র নদের পানি অস্বাভাবিক হারে বৃদ্ধি পাওয়ায় নতুন নতুন এলাকা প্লাবিত হচ্ছে। ফলে বেড়েছে বানভাসিদের দুর্ভোগ। জেলায় প্রায় ৩ লাখ মানুষ পানিবন্দি হয়েছে পড়েছে।



মঙ্গলবার ভোর থেকে কুড়িগ্রাম-ভূরুঙ্গামারী মহাসড়কের দুটি জায়গার ওপর দিয়ে বন্যার পানি প্রবাহিত হচ্ছে। ভাঙন ঠেকাতে সড়ক ও জনপথ বিভাগ থেকে বালুর বস্তা ফেলা হলেও দ্রুত বন্যার পানি নেমে না গেলে মহাসড়কের অবস্থা ঝুঁকিপূর্ণ হবে বলে স্থানীয়রা আশংকা করছেন।এ দিকে বিকালে বন্যার পানি আরও বৃদ্ধি পেয়ে ধরলা নদীতে ব্রিজ পয়েন্টে ১০৩ সেন্টিমিটার, ব্রহ্মপুত্র নদের পানি চিলমারী পয়েন্টে ৯৬ ও নুনখাওয়া পয়েন্টে ৮৯ সেন্টিমিটার উপর দিয়ে প্রবাহিত হচ্ছে। নতুন করে পানি বৃদ্ধির ফলে জেলার ৬০ ইউনিয়নের ৫২৫টি গ্রাম প্লাবিত হয়ে ৩ লাখ মানুষ পানিবন্দি হয়ে পড়েছে।সদর উপজেলার হলোখানা ইউনিয়নের সারডোব ও নাগেশ্বরীতে মহাসড়কের ওপর পানি ওঠায় এই উপজেলার হাছনাবাদ, নেওয়াশি, ভিতরবন্দ, পৌরসভা, ফুলবাড়ি উপজেলার ভাঙ্গামোড়, বড়ভিটা, সদরের ভোগডাঙ্গা, ঘোগাদহ, পাঁচগাছীসহ প্রায় ৪৫টি গ্রাম নতুন করে প্লাবিত হয়েছে।এই গ্রামগুলোতে পর্যাপ্ত নৌকা না থাকায় দুর্বিষহ কষ্ট নিয়ে লোকজন রাস্তায় চলে এসেছে। বাড়িঘরের ভিতর আসবাবপত্রসহ প্রয়োজনীয় জিনিসপত্র পানিতে ভিজে গেছে। অনেকে ধান-চালও সরাতে পারেনি। প্রয়োজনীয় জিনিসপত্র বাঁচাতে ভেসে গেছে হাঁস-মুরগি। দোকানঘরে পানি ওঠায় জিনিসপত্র ভিজে লোকসান গুণতে হচ্ছে ক্ষুদ্র ব্যবসায়ীদের।নিম্নাঞ্চল প্লাবিত হওয়ায় লোকজন পরিবার নিয়ে বাঁধের রাস্তা ও মহাসড়কে আশ্রয় নিয়েছে। প্রথম দফায় যারা আক্রান্ত হয়েছিল, তারা ১৮ দিন ধরে রাস্তার ধারে পলিথিন দিয়ে শেড করে সেখানে আশ্রয় নিয়েছে। রাতভর মুষলধারে বৃষ্টি ও বাতাসের কারণে বানভাসিরা চরম দুর্ভোগের মধ্যে রাত কাটিয়েছে।

কুড়িগ্রাম সদরের পাটেশ্বরী মহাসড়কের দুই পাশে ৫ শতাধিক পরিবার আশ্রয় নিয়েছে। এদের মধ্যে শহিদুল, মেরিনা ও আনোয়ারা অভিযোগ করেন, বন্যার কারণে কাজ-কাম বন্ধ। সরকার থেকে এখনও তারা কিছুই পায়নি। শুধু সেনাবাহিনী থেকে ত্রাণ পাওয়া ছাড়া আর কোনো ত্রাণ পায়নি বলে অভিযোগ করেছে।সদরের ধরলা ব্রিজ সংলগ্ন মহাসড়কে আশ্রয় নিয়েছে শতাধিক পরিবার। এর মধ্যে স্কোয়াশ সেমি বাঁধে প্রায় ৫৫টি পরিবারের জন্য একটি নলকূপ ও একটি ল্যাট্রিন স্থাপন করা হয়েছে। নারীদের জন্য রাখা হয়নি আলাদা ব্যবস্থা। গুরুত্বপূর্ণ এই সড়কে সারাক্ষণ যান চলাচল অব্যাহত থাকায় সন্তানদের নিয়ে ভীষণ আতংকে রয়েছেন বাবা-মা'রা।নাগেশ্বরীর হাছনাবাদ ইউনিয়নের চণ্ডিপুর এলাকার মালেক, সোহান ও রহমান জানান, চারদিকে পানি গরু নিয়ে সড়কে এসেছি। জমানো খড় দিয়ে চালাচ্ছি। কিন্তু কতদিন এভাবে কাটবে। গরু-ছাগল নিয়ে ভীষণ বিপদে আছি।সদরের ভোডাঙ্গা পাটেশ্বরী এলাকার কৃষক মজিবর, কাচুদ্দি, শমসের ও জয়নাল জানান, উঁচু ভিটায় বীজতলা লাগিয়েছি। পানি ওঠায় সেগুলোও বিনষ্টের পথে। এভাবে পানি আটকে থাকলে পরিবার-পরিজন নিয়ে না খেয়ে থাকতে হবে।সড়ক ও জনপথ বিভাগের নির্বাহী প্রকৌশলী মো. আলী নুরাইন জানান, কুড়িগ্রাম-নাগেশ্বরী সড়কের চণ্ডিপুর নামক স্থানে মহাসড়কের ওপর দিয়ে পানি প্রবাহিত হচ্ছে। রাস্তার যাতে ক্ষতি না হয় এ জন্য আমরা স্রোতের তীব্রতা ঠেকাতে বস্তা দিয়ে সেগুলো নিয়ন্ত্রণে আনার চেষ্টা করছি।জেলা প্রশাসক মো. রেজাউল করিম জানিয়েছেন, পানিবন্দি মানুষকে উদ্ধারে প্রয়োজনীয় নৌকার ব্যবস্থা করা হয়েছে। এ ছাড়া জেলায় ৪৩৮টি আশ্রয়কেন্দ্র প্রস্তুত রাখা হয়েছে। ৪০০ মে. টন চাল, ১১ লাখ টাকা ও ৩ হাজার প্যাকেট শুকনো খাবার উপজেলা পর্যায়ে বরাদ্দ দেয়া হয়েছে।",21/9/2020,country-news
কুড়িগ্রামে পানিবন্দি দুই লক্ষাধিক মানুষ,"গত কয়েক দিনের টানা বৃষ্টি ও উজান থেকে নেমে আসা পাহাড়ি ঢলের কারণে কুড়িগ্রামের সার্বিক বন্যা পরিস্থিতির মারাত্মক অবনতি হয়েছে। জেলার দুই লক্ষাধিক মানুষ পানিবন্দি হয়ে পড়েছে।



সোমবার বিকাল ৬টায় ধরলার পানি বিপৎসীমার ৯৬ সেন্টিমিটার, দুধকুমর নদীর পানি বিপদসীমার ৬৭ সেন্টিমিটার, ব্রহ্মপুত্রের পানি চিলমারী পয়েন্টে বিপদসীমার ৬৭ সেন্টিমিটার ও তিস্তার পানি ১৫ সেন্টিমিটার উপর দিয়ে প্রবাহিত হচ্ছিল।জেলার ৯টি উপজেলার ৫৬টি ইউনিয়নের ৫ শতাধিক গ্রামের প্রায় দুই লক্ষাধিক মানুষ পানিবন্দি হয়ে পড়েছে। কুড়িগ্রাম সদরের মধ্যকুমোরপুর হয়ে ফুলবাড়ী উপজেলা শহর যাওয়ার পাকা রাস্তা এখন পানির নিচে। ফলে যোগাযোগ ব্যবস্থা ভেঙ্গে পড়েছে। বানভাসি মানুষের মাঝে খাদ্য, বিশুদ্ধ পানি, শুকনো খাবার ও জ্বালানি সংকট দেখা দিয়েছে।হলোখানা ইউনিয়নের চেয়ারম্যান উমর ফারুক জানান, ধরলা নদীর পানির প্রবল চাপে সদর উপজেলার সারডোবে একটি বিকল্প বন্যা নিয়ন্ত্রণ বাঁধ ভেঙে ২০টি গ্রাম নতুন করে প্লাবিত হয়েছে।সারডোব গ্রামের বাসিন্দা জহুর উদ্দিন জানান, সকাল ৮টার দিকে বাঁধটি ভেঙে পানি প্রবল বেগে ধেয়ে আসে। একে একে ৫টি বাড়ি বিধ্বস্ত হয়। অনেক মালামাল ভেসে যায়। তীব্র স্রোতের কারণে নৌকা নিয়ে সেখানে যাওয়া কঠিন হয়ে পড়েছে।হলোখানা ইউপি সদস্য মোক্তার হোসেন জানান, বাঁধটি ভাঙার ফলে হলোখানা, ভাঙামোড়, কাশিপুর, বড়ভিটা ও নেওয়াশি ইউনিয়নের ২০টি গ্রাম একে একে প্লাবিত হচ্ছে। হাজার হাজার মানুষ পানিবন্দি হয়ে গবাদিপশু নিয়ে দুর্ভোগে রয়েছেন। মানুষজনকে সরিয়ে নিয়ে নৌকা পাওয়া যাচ্ছে না। বাঁধের এই রাস্তাটি দিয়ে প্রতিদিন হাজার হাজার মানুষ ফুলবাড়ী উপজেলা সদর ও কুড়িগ্রাম জেলা সদরে যাতায়াত করতো। যোগাযোগ সম্পূর্ণ বিচ্ছিন্ন হওয়ায় ভোগান্তিতে পড়েছেন হাজারো মানুষ।কুড়িগ্রাম সদর উপজেলা নির্বাহী অফিসার মো. ময়নুল ইসলাম জানান, পানিবন্দি মানুষকে উদ্ধারের জন্য সেখানে দুটি নৌকার ব্যবস্থা করা হয়েছে।পানি উন্নয়ন বোর্ডের নির্বাহী প্রকৌশলী মো. আরিফুল ইসলাম জানান, বাঁধটি অনেক আগেই পরিত্যক্ত হয়েছে। তবে বিকল্প বাঁধটি রক্ষার জন্য বালুর বস্তা ফেলা হচ্ছিল। কিন্তু পানির প্রবল চাপে শেষ পর্যন্ত বাঁধটি ভেঙে যায়।জেলা প্রশাসক মো. রেজাউল করিম জানিয়েছেন, পানিবন্দি মানুষকে উদ্ধারে প্রয়োজনীয় নৌকার ব্যবস্থা করা হয়েছে। এছাড়া জেলায় ৪৩৮টি আশ্রয়কেন্দ্র প্রস্তুত রাখা হয়েছে। ৪০০ মেট্রিক টন চাল, ১১ লাখ টাকা ও ৩ হাজার প্যাকেট শুকনো খাবার উপজেলা পর্যায়ে বরাদ্দ দেয়া হয়েছে।",21/9/2020,country-news
প্রভাবশালীদের কাছে অসহায় পৌরসভা!,"কুড়িগ্রামে নকশাবহির্ভূত ইমারত নির্মাণ কাজ বন্ধকরণ ও অবৈধ অংশ অপসারণের নোটিশ জারির পরও থেমে থাকেনি কাজ। সরকারি জায়গায় কলাম স্থাপনসহ সানসেট চলে গেছে অন্যের জায়গায়।



বিল্ডিং-এর মালিক প্রভাবশালী হওয়ায় নোটিশ দিয়ে হাত গুটিয়ে বসে আছে পৌরসভা। ফলে ভোগান্তিতে পড়েছে ভুক্তভোগী পরিবারটি।অভিযোগে জানা যায়, কুড়িগ্রাম পৌরসভাস্থ নাজিরা ডাক্তারপাড়ায় কিশলয় আদর্শ সরকারি প্রাথমিক বিদ্যালয়ের সামনে ৪তলা ভবন নির্মাণ করছেন একাধারে ঠিকাদার, ইটভাটা ও কোল্ড স্টোরেজের মালিক গোলাম মোস্তফা। করোনার সময়ে হঠাৎ এক মাসের মধ্যে তিনি বিল্ডিংয়ের নিচটি ফাঁকা রেখে ওপরে ছাদের কাজ শুরু করেন।সীমানার মধ্যে ভবন নির্মাণ করায় উপরের সানসেট চলে যায় অন্যের বাড়িতে। এ নিয়ে প্রতিবেশী বাড়ির মালিক আজাদুন্নবী আনছারী ভবন নির্মাণ আইন ভঙ্গ করে বিধিমোতাবেক কাজ না করায় পৌরসভাসহ কুড়িগ্রাম সদর থানায় লিখিত অভিযোগ দায়ের করেন।পৌরসভা থেকে ১৪ জুন নকশাবহির্ভূত নির্মাণ কাজ অপসারণের জন্য নোটিশ প্রদান করা হয়। প্রভাবশালী বাড়ির মালিক গোলাম মোস্তফা নোটিশ উপেক্ষা করে সমঝোতার কথা বলে কাজ চালিয়ে যাচ্ছেন। পৌরসভা থেকে বারবার নোটিশ দেয়া হলেও তা মানছেন না তিনি। এ দিকে নির্মাণ আইন ভঙ্গ করা হলেও অদৃশ্য ইশারায় হাত গুটিয়ে বসে আছে পৌর কর্তৃপক্ষ।স্থানীয় রাজমিস্ত্রি আবু হোসেন জানান, আমরাও বিল্ডিংয়ের কাজ করি। এমন বেআইনি কাজ আমরা কোথাও দেখিনি।আরেক প্রতিবেশী নূরে আলম সিদ্দিকী ও অ্যাডভোকেট জিয়াউল হক মিলন জানান, এরা সরকারি জায়গায় কলাম স্থাপন করেছে। উপরের সম্পূর্ণ অংশ চলে গেছে অন্যের জায়গায়। পৌর কর্তৃপক্ষ ডিজাইন অনুমোদন কীভাবে করল বুঝতে পারছি না। অন্যের বেলায় সামান্য কিছু হলেই পৌরসভার লোকজন খুঁটি উপড়ে ফেলেন। এখানে দুর্বলের জন্য এক আইন আবার প্রভাবশালীর জন্য আরেক আইন। অবৈধ অপসারণ বন্ধে পৌরসভার কার্যকর উদ্যোগ নেয়ার দাবি জানান তারা।ওই ওয়ার্ডের কমিশনার মোস্তফা কামাল জানান, বিষয়টি নিয়ে উভয় পক্ষকে নিয়ে বসা হবে।ক্ষতিগ্রস্ত প্রতিবেশী ও অভিযোগকারী আজাদুন্নবী আনছারী জানান, ২০১৯ সালে কাজ শুরুর পর থেকে আমি পৌরসভায় অভিযোগ করে আসছি। উনি নকশায় প্রদর্শিত ফাঁকা অংশে বাউন্ডারি ওয়াল দিয়ে তার ভিতরেই ভবনের নির্মাণ কাজ করছেন। ফলে নির্মাণসামগ্রীর মালসামানা আমার বাড়ির ভিতর আছড়ে পড়ছে। এতে শিশু সন্তানসহ পরিবার নিয়ে আতংকে আছি। এখানে মীমাংসার কিছু নেই। অবৈধ অংশ না ভাঙলে সারাজীবন ভবনটি শূন্যে আমার বাড়ির ভিতরে রয়ে যাবে। ফলে এই বিল্ডিং-এর সমস্ত কিছু আমার বাড়িতে পরবে।এ ব্যাপারে পৌরসভার টাউন প্লানার গৌতম কুমার রায় জানান, উনি করোনার সময়ে নকশাবহির্ভূতভাবে ভবনের কাজ করছেন। প্রসেস মেনে কাজ বন্ধ রেখে অবৈধ অংশ অপসারণের জন্য পৌরসভা থেকে চিঠি দেয়া হয়েছে।নোটিশ জারির পরও কিভাবে কাজ করছে এমন প্রশ্নের জবাবে কুড়িগ্রাম পৌরসভার নির্বাহী প্রকৌশলী কামাল আহমেদ জানান, একজন পৌর কমিশনারসহ আপোষ মীমাংসার জন্য বসার কথা শুনেছি।সরকারি রাস্তায় কলাম স্থাপন এবং অন্যের বাড়িতে সানসেট চলে যাওয়ার পরও অবৈধ অংশ না ভেঙ্গে কীভাবে আপোষ মীমাংসা হয় এই প্রশ্নের উত্তর না দিয়ে ফোন কেটে দেন তিনি।পৌরসভার নোটিশ পাওয়ার কথা স্বীকার করে নির্মাণাধীন ভবনের মালিক গোলাম মোস্তফা বলেন, আমি নিয়ম মেনেই কাজ করছি। এ বিষয়ে পৌরসভাকে বোঝাতে সক্ষম হয়েছি।",21/9/2020,country-news
কুড়িগ্রামের বন্যা নিয়ন্ত্রণ বাঁধের ৪০০ মিটার ধরলার গর্ভে,"ধরলা নদীর ভাঙনে কুড়িগ্রাম সদর উপজেলার হলোখানা ইউনিয়নে সারোডোব গ্রামে বন্যা নিয়ন্ত্রণ বাঁধের ৪০০ মিটার অংশ ভেঙে যাচ্ছে। বাঁধটি ভেঙে গেলে নদী তীরবর্তী ২০টি গ্রামের কয়েক হাজার মানুষ বন্যার কবলে পড়বে। পানি উন্নয়ন বোর্ড বাঁধটি রক্ষার জন্য প্রয়োজনীয় ব্যবস্থা নেয়ার আশ্বাস দিয়েছে।



হলোখানা ইউনিয়নের চেয়ারম্যান উমর ফারুক জানান, ২০১৭ সালের ১২ আগস্ট ধরলা নদীর তীরবর্তী সারোডোব এলাকায় বন্যা নিয়ন্ত্রণ বাঁধ এবং বাঁধের উপর পাকা সড়কের কয়েকটি স্থানে ভেঙে বিস্তীর্ণ এলাকা প্লাবিত হয়। এর পরের দু'বছরেও বাঁধ মেরামতের কোনো উদ্যোগ নেয়া হয়নি।গত বছর এলাকাবাসী মানববন্ধন ও সমাবেশসহ অনেক দেন-দরবার করলেও বাঁধ ও সড়ক মেরামত না হওয়ায় হতাশ হয়ে পড়ে। পরে ভেঙে যাওয়া সারোডোব বন্যা নিয়ন্ত্রণ বাঁধটির ৪০০ মিটার অংশ এলাকাবাসীর স্বেচ্ছা শ্রম ও অর্থে মেরামত করা হয়।পানি উন্নয়ন বোর্ড এরপর জিও টেক্সটাইল বিছিয়ে সাময়িক মেরামতের কাজ করে দেয়। কিন্তু চলতি বছর বর্ষা শুরুর পর থেকে বাঁধের মেরামত করা অংশে আবারও ভাঙন দেখা দিয়েছে। বাঁধটি ভেঙ্গে গেলে ২০টি গ্রাম প্লাবিত হবে।সারোডোব গ্রামের বাসিন্দা সাবেক ইউপি সদস্য মো. আশরাফ হোসেন জানান, বাঁধের ভাঙা অংশ ঘেঁষে ধরলার মূল স্রোত প্রবাহিত হওয়ায় শুরু হয়েছে ভাঙন। ফলে ২০টি গ্রামের কয়েক হাজার পরিবার আশঙ্কা করছে বন্যা ও ভাঙনের কবলে পড়ার।এলাকার বাসিন্দা মুক্তিযোদ্ধা মতিয়ার রহমান জানান, বাঁধের অর্ধেক অংশ ভেঙে গেছে। বাকিটা ভাঙলে এই এলাকার বাড়িঘর সব ভেঙে যাবে। আগের মতো বালু পড়ে ঢেকে যাবে আবাদি জমি।স্থানীয় ইউপি সদস্য বাকিনুর ইসলাম জানান, বাঁধ রক্ষার জন্য পানি উন্নয়ন বোর্ডের কর্মকর্তাদের সঙ্গে কয়েক দফা যোগাযোগ করলেও তারা বরাদ্দ নেই বলে সাড়া দেননি। অবশেষে নির্বাহী প্রকৌশলী পরিদর্শন করার পর বাঁধ রক্ষার আশ্বাস পাওয়া গেছে।কুড়িগ্রাম পানি উন্নয়ন বোর্ডের নির্বাহী প্রকৌশলী মো. আরিফুল ইসলাম বলেন, ‘বাঁধটি রক্ষার জন্য আমরা ব্যবস্থা নিচ্ছি। ভাঙা অংশটি মেরামত করব। যাতে বাঁধ রক্ষা পায় এবং মানুষের চলাচল স্বাভাবিক হয়। পাশাপাশি ইতিমধ্যে এখানে ৮০০ মিটার তীর সংরক্ষণ কাজের অনুমোদন পাওয়া গেছে। বর্ষার পরে সেই কাজ শুরু হবে।’",21/9/2020,country-news
বন্যায় কুড়িগ্রামে ৫ জনের মৃত্যু,"কুড়িগ্রামের সার্বিক বন্যা পরিস্থিতি অপরিবর্তিত রয়েছে। নদ-নদীর পানি সামান্য কমলেও ধরলা, দুধকুমর ও ব্রহ্মপুত্র নদের পানি বিপৎসীমার উপর দিয়ে প্রবাহিত হচ্ছে। বন্যার পানিতে ডুবে নতুন করে কথা রায় (২) ও জামাল ব্যাপারী (৫৫) নামে এক ব্যক্তির মৃত্যু হয়েছে। এ নিয়ে জেলায় বন্যার পানিতে ডুবে ৫ জনের মৃত্যু হল। তার মধ্যে ৪ জনই শিশু।



এ দিকে জেলায় শুকনা খাবার, বিশুদ্ধ পানি, জ্বালানি ও গো-খাদ্যের সংকট দেখা দিয়েছে। সরকারি ত্রাণ তৎপরতা অপ্রতুল।কুড়িগ্রাম পানি উন্নয়ন বোর্ডের নির্বাহী প্রকৌশলী মো. আরিফুল ইসলাম জানান, বুধবার ধরলার পানি বিপৎসীমার ৪০ সেন্টিমিটার ও ব্রহ্মপুত্রের পানি চিলমারী পয়েন্টে বিপৎসীমার ৬৩ সেন্টিমিটার ওপর দিয়ে প্রবাহিত হচ্ছিল। এ ছাড়া দুধকুমর নদীর পানি নুনখাওয়া পয়েন্টে বিপৎসীমার ৫২ সেন্টিমিটার ওপর দিয়ে প্রবাহিত হচ্ছিল। তবে তিস্তা নদীর পানি কাউনিয়া পয়েন্টে হ্রাস পেয়ে বিপৎসীমার ৪৭ সেন্টিমিটার নিচ দিয়ে প্রবাহিত হচ্ছে।কুড়িগ্রাম সিভিল সার্জন ডাক্তার হাবিবুর রহমান জানান, বুধবার দুপুরে কুড়িগ্রাম সদরের মোগলবাসা এলাকার কানাই রায়ের দুই বছরের কন্যা শিশু কথা রায় বন্যার পানিতে ডুবে মারা যায়। অপর দিকে বন্যার পানিতে ডুবে চিলমারী উপজেলার নয়ারহাট ইউনিয়নের গয়নারপোটল গ্রামের জামাল ব্যাপারী (৫৫) মারা যান। এ নিয়ে চিলমারী উপজেলায় ২ জনসহ জেলায় পানিতে ডুবে মৃত্যুর সংখ্যা দাঁড়াল ৫ জনে। বন্যা পরিস্থিতি মোকাবেলায় ৮৫টি মেডিকেল টিম কাজ করছে। গত ২৪ ঘণ্টায় জেলায় ২১ জন ডায়রিয়ায় আক্রান্ত হয়েছে।কুড়িগ্রামবাসীকে একদিকে করোনার প্রাদুর্ভাব অপরদিকে বন্যা দুটি দুর্যোগ মোকাবেলা করতে হিমশিম খেতে হচ্ছে। এই দুর্যোগের সময়ে বেশি বিপাকে পড়তে হচ্ছে দিনমজুর আর নিম্নআয়ের মানুষদের। বন্যা দীর্ঘস্থায়ী হলে খাদ্য সংকটের আশংকা রয়েছে।কুড়িগ্রাম সদর উপজেলার ঘোগাদহ ইউনিয়নের জগমোহনচর গ্রাম সরেজমিন ঘুরে মানুষের চরম দুর্ভোগ চোখে পড়ে। ধরলা নদীর কোলঘেঁষা এ গ্রামের ইউনুস আলী ও আকলিমা বেগম জানান, যেভাবে দুর্যোগ মোকাবেলা করছি তাতে বেঁচে থাকা না থাকার সমান হয়ে দাঁড়িয়েছে। আগে বাইরে গিয়েও কাজ-কর্ম করে সংসার ভালোই চলত। কিন্তু এবার একবেলা খাবার জুটলেও পরের বেলা চিন্তা করতে হয়। বাচ্চাদের নিয়ে খুবই কষ্টে দিন কাটছে। হাতে কাজ নেই। নেই টাকা।একই ইউনিয়নের নন্দদুলালের ভিটা গ্রামের বাসিন্দা আব্বাস আলী, শহিদুল ইসলাম, রুস্তম মিয়া জানান, জেলায় সারা বছর কাজ করার সুযোগ কম। শিল্প-কারখানা না থাকায় মৌসুমি কাজ জোটে এখানে। সেটাও ধান কাটা,ভাটায় কাজ করার সুযোগ। ফলে এখানকার দিনমজুর শ্রমিকরা জেলার বাইরে গিয়ে কাজ করে সংসার চালায়। কিন্তু করোনার কারণে এবার সেটাও বন্ধ রয়েছে। প্রতি বন্যার আগে ৮-১০ হাজার টাকা নিয়ে আসা যেত কাজ করে। কিন্তু সেটা করতে না পারায় এবার বন্যা মোকাবেলা করতে হিমশিম খেতে হচ্ছে। করোনার সময় সরকারের দেয়া সহায়তা না পাওয়ারও অভিযোগ করেন তারা।একই উপজেলার যাত্রাপুর ইউনিয়নের পোড়ার চরের বাসিন্দা মজিবর রহমান, আজগর আলীসহ অনেক কৃষকই বলেন, ধার-দেনা করে চরের মধ্যে আবাদ করেছি। কিন্তু বৃষ্টি আর আগাম বন্যায় সব তলিয়ে গেছে। ফসল বাঁচানোর সুযোগই পাইনি। করোনার মধ্যে কাজ-কাম কমে গেছে। আগের মতো ইনকাম করার সুযোগ নেই। এই আবাদই সম্বল ছিল। বন্যায় শেষ সম্বল টুকুও শেষ। এখন কিভাবে আগামী দিনগুলো চলবে তা ভাবতেই মাথায় আকাশ ভেঙ্গে পড়ার মতোই।যাত্রাপুর ইউপি চেয়ারম্যান আইয়ুব আলী অকপটে স্বীকার করলেন খেটে খাওয়া মানুষদের দুর্ভোগের কথা। তিনি বলেন, করোনায় প্রথম দিকে সরকারি সহায়তা দিলেও বন্যার কারণে এই চাহিদা আরও বেড়ে গেছে। সরকারি সহায়তা অপ্রতুল। হাতে কাজ না থাকায় মানুষের সঞ্চয়কৃত অর্থ ফুরিয়ে যাওয়ায় বিপাকে পড়েছেন খেটে খাওয়া মানুষজন।কুড়িগ্রাম জেলা ত্রাণ ও পুনর্বাসন কর্মকর্তা দিলীপ কুমার সাহা জানান, জেলার দুর্গত মানুষদের সহায়তার জন্য ৯ উপজেলায় ৩০২ মেট্রিক টন চাল ও ৩৬ লাখ ৫০ হাজার টাকা বরাদ্দ প্রদান করা হয়েছে। এখনও তা ক্ষতিগ্রস্ত মানুষের মাঝে বিতরণ চলছে।",21/9/2020,country-news
"কুড়িগ্রাম নদ-নদীর পানি বৃদ্ধি, নিম্নাঞ্চল প্লাবিত","উজানের ঢল এবং টানা কয়েকদিনের বৃষ্টিপাতে কুড়িগ্রামের ধরলা, তিস্তা, ব্রহ্মপুত্র, গঙ্গাধর ও দুধকুমারসহ সবকটি নদ-নদীর পানি বৃদ্ধি পেয়েছে।



পানি উন্নয়ন বোর্ড সূত্র জানায়, গত ২৪ ঘণ্টায় ধরলা নদীতে শূন্য দশমিক ৬৪ সেন্টিমিটার, দুধকুমার নদীতে শূন্য দশমিক ২৮ সেন্টিমিটার, ব্রহ্মপুত্র নদে শূন্য দশমিক ২৭ সেন্টিমিটার পানি বৃদ্ধি পেয়েছে।পানি বৃদ্ধি পাওয়ায় নদীর অববাহিকার চরাঞ্চলের নিচু এলাকা প্লাবিত হতে শুরু করেছে। এ সব এলাকার গ্রামীণ সড়ক ডুবে গেছে। নিমজ্জিত হয়েছে পাট, ভুট্টা, সবজি ক্ষেত ও বীজতলা। নষ্ট হয়ে গেছে আউশ ধান ও কাউন।জেলার নাগেশ্বরী উপজলার কচাকাটা ইউনিয়নের কাইয়ার চরের বাসিন্দা মকবুল হোসেন, মুন্সি মিয়াসহ অনেকে জানান, অতিবৃষ্টি আর উজান থেকে নেমে আসা ঢলে গঙ্গাধর আর দুধকুমার নদীর পানি বৃদ্ধি পেয়ে বাড়ির চারদিক ভরে গেছে। চরাঞ্চলের কাউন এবং আউশ ধান পুরাটাই পানিতে তলিয়ে ক্ষতিগ্রস্ত হয়েছে।এ দিকে নারায়ণপুর ইউনিয়নের বেশ কয়েকটি নিম্নাঞ্চল পানিতে ডুব গেছে। এ ছাড়াও পানি বৃদ্ধি পাওয়ায় কয়েকটি এলাকায় নদ-নদীর ভাঙ্গন বেড়েছে।অপরদিকে রাজারহাট উপজেলার বিদ্যানন্দ ইউনিয়নের কালিরমেলা গ্রামে তিস্তা নদীর ভাঙ্গনে বুধবার রাত থেকে বৃহস্পতিবার পর্যন্ত আহমদ আলী, আয়নাল হক, হবিবর রহমান, নিশিকান্তের ৪টি বসতবাড়ি ভেঙ্গে যায়। এ ছাড়াও অনেকের সুপারির বাগান, ফসলি জমিসহ ফলের বাগানের কিছু অংশ বিলীন হয়েছ। হুমকির মুখে পড়েছে কালিরমেলা সরকারি প্রাথমিক, কালিরমেলা বাজারসহ নদীর তীরবর্তী ঘর-বাড়ি।পানি উন্নয়ন বোর্ডের নির্বাহী প্রকৌশলী আরিফুল ইসলাম জানান, পানি বাড়লেও আপাতত বিপদসীমা অতিক্রমের সম্ভাবনা নেই।তিনি বলেন, এ মাসের শেষের দিকে ব্রহ্মপুত্র নদের পানি কিছুটা বৃদ্ধি পাবে। তবে বন্যার আশঙ্কা নেই। ভাঙ্গনপ্রবণ এলাকাগুলো মনিটরিং করা হচ্ছে।",21/9/2020,country-news
ধার করা বই পড়ে জিপিএ-৫ পেল শিল্পী আক্তার,"সহায়ক বই আর টেস্ট পেপার কেনার সামর্থ্য ছিল না। তাই সহপাঠী আর শিক্ষকদের কাছ থেকে বই ধার নিয়ে পড়ে আবার ফেরত দিত। অর্থাভাবে প্রাইভেট টিউশনির টাকা জোগাতে পারত না।



এভাবে শতেক বাঁধা পেরিয়ে সাফল্য ছিনিয়ে এনেছে কুড়িগ্রাম সদরের শিল্পী আক্তার। তার ইচ্ছা ভবিষ্যতে চিকিৎসক হওয়ার। কিন্তু সামনে বিস্তর পথ কীভাবে পাড়ি দেবে তা জানে না অটোরিকশাচালকের মেয়ে শিল্পী।শিল্পী আক্তার এ বছর কুড়িগ্রাম সদর উপজেলার কাঁঠালবাড়ী বহুমুখী উচ্চ বালিকা বিদ্যালয় থেকে বিজ্ঞান বিভাগে একমাত্র জিপিএ-৫ পাওয়া সৌভাগ্যবান। আশপাশের স্কুলগুলোর মধ্যে তার সাফল্যই সেরা।শিল্পীর বাড়ি কুড়িগ্রাম সদর উপজেলার কাঁঠালবাড়ী ইউনিয়নের শিবরাম ফকিরপাড়া গ্রামে। বাবা শফিকুল ইসলাম পেশায় ব্যাটারিচালিত অটোরিকশাচালক। দিনভর অটোচালিয়ে খরচ মেটানোর পর ২৫০-৩০০ টাকা আয় হয়। তাই দিয়ে কোনোমতে সংসারের হাল ধরে আছেন। বাড়ি-ভিটার ৭ শতক জমি ছাড়া কিছুই নেই চার সদস্যের এই পরিবারটির।অনেক কষ্টে লেখাপড়া করে সাফল্যলাভ করা শিল্পী বলে, ‘এসএসসি টেস্ট পেপার কেনার সামর্থ্য না থাকায় সহপাঠীদের কাছ থেকে বই ধার করে এনে দুই-একদিন পড়ে ফেরত দিয়েছি। একইভাবে স্যারদের কাছ থেকে সৌজন্য সংখ্যা এনে পড়ে আবার ফেরত দিতে হয়েছে।’শিল্পী জানায়, তার বাবার সামান্য আয়ে সংসার চলত না ঠিকমতো। বড় ভাই রুবেল আহমেদ কুড়িগ্রাম সরকারি কলেজে স্নাতক শ্রেণিতে পড়েন। দুই ভাই-বোনের লেখাপড়ার খরচ জোগাতে হিমশিম খাওয়া বাবা খরচ মেটাতে না পারায় ঠিকমতো প্রাইভেট টিউশনি পড়তে পারিনি। স্কুলের শিক্ষকের সহযোগিতা, বাবা-মা আর বড়-ভাইয়ের অনুপ্রেরণার ফলে তার স্বপ্ন পূরণের প্রথম ধাপ পেরুনো সম্ভব হয়েছে।শিল্পীর ইচ্ছা চিকিৎসক হওয়া। যদিও সে জানে তার স্বপ্ন পূরণের পথে পথে রয়েছে অনেক বাঁধা। তবুও হাল ছাড়তে রাজী নয় সে। নিজের কঠোর পরিশ্রম আর চেষ্টার সঙ্গে কারো সহায়তা পেলে হতে পারে তার ইচ্ছাপূরণ।কাঁঠালবাড়ী বহুমুখী বালিকা উচ্চ বিদ্যালয়ের প্রধান শিক্ষক নাজমুল আহসান বলেন, ‘ছোটবেলা থেকেই শিল্পী খুব মেধাবী। অনেক কষ্টে সে লেখাপড়া করত। তবে কখনও হতাশ হতে দেখিনি। তার এই ফলাফলে আমরা সত্যি গর্বিত।’",21/9/2020,country-news
কুড়িগ্রাম লকডাউন ঘোষণা,"প্রাণঘাতী করোনাভাইরাস সংক্রমণ ঝুঁকি মোকাবেলায় অনির্দিষ্টকালের জন্য কুড়িগ্রাম জেলা লকডাউন (অবরুদ্ধ) ঘোষণা করা হয়েছে। বৃহস্পতিবার বিকাল ৫টা থেকে লকডাউন কার্যকর হবে।



বৃহস্পতিবার সকালে কোভিড-১৯ নিয়ন্ত্রণ ও প্রতিরোধ সংক্রান্ত জেলা কমিটির সভা শেষে জেলা প্রশাসক মোহাম্মদ রেজাউল করিম এ ঘোষণা দেন।সিভিল সার্জন, পুলিশ সুপারের প্রতিনিধিসহ কমিটির সদস্যরা এ সময় উপস্থিত ছিলেন।জেলা প্রশাসনের এক বিজ্ঞপ্তিতে জানানো হয়, লকডাউনের সময়ে জরুরি সেবা ব্যতীত কুড়িগ্রাম জেলায় সব ধরনের যানবাহন ও জনসাধারণের জেলায় প্রবেশ ও প্রস্থান নিষিদ্ধ করা হল। আদেশ অমান্যকারীদের বিরুদ্ধে কঠোর আইনানুগ ব্যবস্থা গ্রহণ করা হবে। পরবর্তী নির্দেশনা না দেয়া পর্যন্ত এ আদেশ বলবৎ থাকবে।উল্লেখ্য, কুড়িগ্রামে এখন পর্যন্ত ঢাকা ফেরত ৪ জন করোনায় আক্রান্ত হয়েছে।",21/9/2020,country-news
ধান ক্রয়ের তালিকায় মৃত ব্যক্তির নাম!,"কুড়িগ্রামের চিলমারীতে সরকারিভাবে ধান ক্রয়ের লটারিতে ব্যাপক অনিয়মের অভিযোগ উঠেছে। তালিকার লটারিতে মৃত ব্যক্তির নামসহ নানা অভিযোগ রয়েছে।



জমিজমা না থেকেও লটারিতে বিজয়ী হয়েছে অনেক কৃষক। কৃষকের বদলে সিন্ডিকেট কৌশল অবলম্বনে দালাল-ফড়িয়ারা ধান দিচ্ছেন সরকারি গুদামে।উপজলা খাদ্য নিয়ন্ত্রক সূত্রে জানা গেছে, চিলমারী উপজেলায় চলতি বছরে আমন ধান ২৬ টাকা কেজি দরে ৮৮১ মেট্রিক টন ধান, সংগ্রহের লক্ষ্যমাত্রা নির্ধারণ করা হয়েছে। আগামী ২৮ ফেব্রুয়ারি পর্যন্ত ধান সংগ্রহ কার্যক্রম চলবে।কর্তৃপক্ষের সিদ্ধান্ত মোতাবেক লটারির মাধ্যমে কৃষক নির্বাচন করা হলেও তালিকায় ব্যাপক অনিয়ম পাওয়া যায়।উপজেলার থানাহাট ইউনিয়নের বাসিন্দা মৃত ব্যক্তি আ. মজিদ পিতা আকবর আলীর নাম ওঠে। থানাহাট ইউনিয়ন পরিষদের মৃত ব্যক্তির তালিকায় তার মৃত (সিরিয়াল নং-১৪৯৬)।এ ছাড়াও লটারিতে এমন কৃষকের নাম উঠেছে যার বিন্দুমাত্র জমিও নেই।সরকারিভাবে ধান ২৬ টাকা কেজি দরে দাম নির্ধারণ করে ক্রয় করা হলেও এর সুফল থেকে বঞ্চিত হচ্ছে প্রকৃত কৃষকরা। শুধু তাই নয় সিন্ডিকেটের লোকজন কৌশলে কৃষকদের কাছ থেকে কৃষি কার্ড, জাতীয় পরিচয়পত্র, ছবি এবং ব্যাংক হিসাবের চেক হাতিয়ে নিচ্ছে। ব্যাংক হিসাব না থাকা কৃষকদের ব্যাংক হিসাবও খুলে দিচ্ছেন সিন্ডিকেটরা। এ ব্যাপারে উপজেলা কৃষি অফিসার কুমার প্রণয় বিষাণ দাশ বলেন, তালিকাগুলো অনেক আগে করা হয়েছে। তাই এ রকম হতে পারে। কিন্তু মৃত ব্যক্তির নাম কীভাবে আসল তা ক্ষতিয়ে দেখে ব্যবস্থা নেয়া হবে।এ দিকে এমন অভিযোগ অস্বীকার করে উপজেলা (ভার.) খাদ্য গুদাম কর্মকর্তা মো. রবিউল ইসলাম জানান, কৃষকরাই ধান নিয়ে আসছে গুদামে। যদি এমন অভিযোগ থাকে তাহলে সেটিই আমাদের কৃষি অফিসার দায়ী। কারণ কৃষক তালিকা তৈরি সম্পূর্ণ কৃষি অফিসের দায়িত্ব।উপজেলা নির্বাহী অফিসার এ ডব্লিউ এম রায়হান শাহ বলেন, কৃষি অফিসের তালিকা অনুযায়ী লটারির মাধ্যমে কৃষক নির্বাচন করা হয়েছে। লটারিতে নির্বাচিত কৃষকদের কাছ থেকেই ধান নেয়া হচ্ছে। কৃষকদের বদলে ফড়িয়া বা দালাল সিন্ডিকেট বা তালিকায় কোনো প্রকার অনিয়ম থাকলে তা খতিয়ে দেখে ব্যবস্থা গ্রহণ করা হবে।",21/9/2020,country-news
আবারও নতুন বিতর্কে আরডিসি নাজিম উদ্দীন!,"সাংবাদিক আরিফুলকে নির্যাতনের হোতা সিনিয়র সহকারী কমিশনার (আরডিসি) নাজিম উদ্দীন আবারও নতুন বিতর্কের জন্ম দিলেন। মঙ্গলবার ভোরে তিনি জামিনপ্রাপ্ত এক আসামিকে জেল থেকে অফিসে এনে জোরপূর্বক স্বীকারোক্তি আদায় করেন।



ভ্রাম্যমাণ আদালতে সাজাপ্রাপ্ত আসামি বিশ্বনাথ অভিযোগ করে বলেন, গত ২৬ ফেব্রুয়ারি আরডিসি নাজিম উদ্দীন কুড়িগ্রামের নাগেশ্বরী উপজেলার ভিতরবন্দ ইউনিয়নের দেবিপুর গ্রামে এক অভিযান চালান। অভিযানে সরকারি বিলে মাছ চাষের অভিযোগে বিশ্বনাথ ও বৃদ্ধ মজনু মিয়াকে ধরে এনে ২ বছরের সশ্রম কারাদণ্ড দেন। এ সময় বিশ্বনাথকে মারধর করলে তার কাকা বাবলু নমদাস প্রতিবাদ জানান। এ কারণে তাকে কিল, ঘুষি ও লাথি মারেন নাজিম উদ্দীন। পরদিন মজনু মিয়া আদালত থেকে জামিন নিলেও বিশ্বনাথের মামলার নথি নিতে গেলে নাজিম উদ্দীন তার স্বজনদের গালিগালাজ করে ফিরিয়ে দেন। সোমবার বিশ্বনাথের স্বজনরা অতিরিক্ত জেলা ম্যাজিস্ট্রেট মো. সুজাউদ্দৌলার কাছে অভিযোগ করে নথি তোলেন এবং জামিন আবেদন করেন। তিনি জামিন মঞ্জুর করলেও সন্ধ্যা হওয়ায় জেল থেকে মুক্ত হতে পারেননি বিশ্বনাথ। মঙ্গলবার ভোর ৬টায় আরডিসি নাজিম উদ্দীনের ড্রাইভার বিশ্বনাথকে জেল থেকে বের করে জেলা প্রশাসকের কার্যালয়ের দোতলায় একটি কক্ষে নিয়ে যায়। সেখানে আরডিসি ক্রসফায়ারের ভয় দেখিয়ে তাকে নির্যাতন করা হয়নি মর্মে জোর করে স্বীকারোক্তি আদায় করে রেকর্ড করে নেন। পরে র্যা বের ভয় দেখিয়ে বাসযোগে রংপুরে পাঠাতে চান। কিন্তু বিশ্বনাথ বেঁকে বসায় তা সম্ভব হয়নি। পরে শহরের খলিলগঞ্জ এলাকায় তাকে ছেড়ে দেয়া হয়। এ ব্যাপারে নাজিম উদ্দীনের সঙ্গে কথা বলার জন্য একাধিকার যোগাযোগ করলেও তার ফোন বন্ধ পাওয়া যায়। এ দিকে কুড়িগ্রামে মধ্যরাতে ভ্রাম্যমাণ আদালতে সাজাপ্রাপ্ত ও নির্যাতনের শিকার সাংবাদিক আরিফুল ইসলাম রিগ্যান এখনও কুড়িগ্রামে জেলা হাসপাতালে চিকিৎসাধীন রয়েছেন। রিগ্যান জানান, তার ডান হাতে ফাটল ধরা পড়েছে। এ ছাড়া সারা শরীরে ব্যথা ও মানসিকভাবে আতংকে দিন কাটছে তার। চিকিৎসকরা জানিয়েছেন, আরিফুলকে পরীক্ষা-নিরীক্ষা ও প্রয়োজনীয় চিকিৎসা সেবা দেয়া হয়েছে। তার শারীরিক অবস্থা স্থিতিশীল রয়েছে।",21/9/2020,country-news
নাগেশ্বরী সীমান্তে বিএসএফের গুলিতে বাংলাদেশি নিহত,"কুড়িগ্রামের নাগেশ্বরী সীমান্তে ভারতীয় সীমান্তরক্ষী বাহিনীর (বিএসএফ) গুলিতে এক বাংলাদেশি নিহত হয়েছেন।



শনিবার ভোরে পাখিউড়া সীমান্তে আন্তর্জাতিক পিলার ১০৩৯-এর সাব-পিলার ৪ ও ৫-এর মাঝামাঝি স্থানে এ ঘটনা ঘটে।নিহত জামাল হোসেন (১৯) নারায়ণপুর ইউনিয়নের দক্ষিণ পাখিউড়া কালারচর গ্রামের লুৎফর রহমানের ছেলে।নারায়ণপুর ইউপি চেয়ারম্যান মজিবর রহমান ও স্থানীয়রা জানান, গরু পাচারের রাখাল জামাল হোসেন তার সহযোগীদের সঙ্গে শনিবার ভোররাতে পাখিউড়া সীমান্ত দিয়ে ভারতের আসাম রাজ্যের মন্ত্রীরচর এলাকায় গরু আনতে যায়। এ সময় বিএসএফ সদস্যরা তাদের লক্ষ্য করে গুলি ছোড়ে। এতে বুকের বামপাশে গুলিবিদ্ধ হয়ে মাটিতে লুটিয়ে পড়েন জামাল। সহযোগীরা তাকে সেখান থেকে দেশের অভ্যন্তরে নিয়ে আসে। পরে পরিবারের লোকজন চিকিৎসার জন্য তাকে নৌকায় করে কুড়িগ্রাম নেয়ার পথে তার মৃত্যু হয়।বর্ডার গার্ড বাংলাদেশ (বিজিবি) কুড়িগ্রাম ২২ ব্যাটালিয়নের অধিনায়ক লে. কর্নেল মোহাম্মদ জামাল হোসেন জানান, নারায়ণপুর সীমান্তেদর পাখিউড়া বিওপি সীমান্তে এক রাউন্ড গুলির শব্দ পাওয়া গেছে বলে জানতে পেরেছি। তবে টহলরত বিজিবি কোনো কিছুর অস্থিত্ব পায়নি। বিএসএফের গুলিতে কেউ নিহত হয়েছে কিনা তা নিশ্চিত করা যায়নি।তবে বিকাল সাড়ে ৫টায় কচাকাটা থানার ওসি মামুন অর রশিদ গুলিতে নিহতের বিষয়টি নিশ্চিত করেন।",21/9/2020,country-news
৬ কোটি টাকার ব্রিজটি কোনো কাজেই আসছে না ,"কুড়িগ্রামের ফুলবাড়ী উপজেলার শিমুলবাড়ী ইউনিয়নে বারোমাসিয়া নদীর উপর ৬ কোটি ২০ লাখ টাকা ব্যয়ে নির্মিত ব্রিজটির নির্মাণ কাজ শেষ হয়েছে এক বছর আগে। কিন্তু সংযোগ সড়ক না থাকায় চরম দুর্ভোগে পড়েছেন ১০ গ্রামের কয়েক হাজার মানুষ।



সরেজমিন দেখা গেছে, পার্শ্ববর্তী লালমনিরহাট জেলার কুলাহাট ইউনিয়নের বিলুপ্ত বাঁশপেঁচাই ছিটমহলবাসীসহ চরাঞ্চলের ভাগ্যবঞ্চিতদের উন্নয়নে বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ শুরু করে লালমনিরহাট স্থানীয় সরকার বিভাগ।সেখানে ১৩৫ মিটার সেতুটির প্রাক্কলিত ব্যয় ছিল ছয় কোটি ২০ লাখ টাকা। কিন্তু সেতুর দু’পারের স্থানীয়দের কাছ থেকে সংযোগ সড়কের জমি ক্রয় না করেই গত এক বছর আগে সেতুটির নির্মাণ কাজ শেষ করে সংশ্লিষ্ট বিভাগ। এদিকে যেহেতু বিলুপ্ত ছিটমহল উন্নয়ন প্রকল্পের আওতায় সেতুটি নির্মাণ করা হয়েছে সেহেতু জমি অধিগ্রহণের কোনো সুযোগ নেই বলে একটি সূত্র থেকে জানা গেছে। অন্যদিকে বোয়ালমারী বাঁশপেঁচাই বিলুপ্ত ছিটমহলটি লালমনিরহাট সদর উপজেলায় এবং সেতুটি নির্মিত হয়েছে কুড়িগ্রাম জেলার ফুলবাড়ী উপজেলায়। ফলে সংযোগ সড়কের জমি নিয়ে জটিলতায় দুর্ভোগে পড়েছে হাজারও মানুষ। এ কারণেই সেতুর পশ্চিমপাড়ের ৩০০ ও সেতুর পূর্বপাড়ের ২৫০ গজ সংযোগ সড়ক না থাকায় চর-বোয়ালমারী, বিলুপ্ত ছিটমহল বাঁশপেচাই, চর-খারুয়া, আনন্দবার, জোতিন্দ্র নারায়ণ, তালুক শিমুলবাড়ীসহ ফুলবাড়ী ও লালমনিরহাট উপজেলার ১০ গ্রামের কয়েক হাজার মানুষ চরম দুর্ভোগের শিকার হচ্ছেন। বর্তমানে সেতু থাকলেও সড়ক নেই। সেতু নির্মাণ করা হলেও নৌকায় ঝুঁকি নিয়ে প্রতিদিনই নদী পার হচ্ছেন মানুষজন। সংশ্লিষ্ট সূত্রে জানা যায়, ২০১৭ সালে সেতুর কাজ শুরু করে লালমনিরহাট জেলার আদিতমারী উপজেলার আব্দুল হাকিম কনস্ট্রাকশন। নির্মাণ কাজ শেষ করে ২০১৯ সালের জুন মাসে। স্থানীয় বাবুল শেখ, মমিনুল, রাজ্জাক, আইনুল ও রহিমা বেগম জানান, যুগের পর যুগ ধরে এই দুর্ভোগে কোমলমতি ছেলেমেয়েদের নিয়ে নদী পারাপার করছি। আমাদের দুঃখ-দুর্দশা থেকে মুক্তি পেতে সরকার একটা সেতু উপহার দিল। সেটি নির্মাণের এক বছর হয়ে গেলেও স্বপ্নের সেতু দিয়ে পারাপার হতে পারছি না।স্থানীয় শিক্ষক মিজানুর রহমান মুন্না বলেন, সংযোগ সড়ক নির্মাণ না করায় সেতুটির সুফল পাচ্ছেন না এলাকাবাসী। তাই প্রশাসনিক ও জমি অধিগ্রহণ সংক্রান্ত জটিলতা নিরসন করে সংযোগ সড়কটি দ্রুত নির্মাণ করা প্রয়োজন বলে তিনি জানান। শিমুলবাড়ী ইউনিয়ন পরিষদের চেয়ারম্যান মো. এজাহার আলী জানান, সেতুটি স্থানীয়দের স্বপ্নের। কিন্তু কেউ কেউ এটাকে নিয়ে ঘোলা পানিতে মাছ শিকার করছেন। তিনি অনতি বিলম্বে সংযোগ সড়ক নির্মাণ করে সেতুটি চলাচলের চন্য উন্মুক্ত করে দেয়ার অনুরোধ করেন।ফুলবাড়ী উপজেলা প্রকৌশলী আসিফ ইকবাল রাজীব জানান, সেতুটি নির্মাণে কুড়িগ্রাম এলজিইডি জড়িত না। ফলে আমরা কিছুই বলতে পারছি না। লালমনিরহাট এলজিইডি বলতে পারবে। লালমনিরহাট নির্বাহী প্রকৌশলী মো. আশরাফ আলী খান জানান, সেতুর কাজ শেষ করা হয়েছে। দুই পাশে সংযোগ সড়কের কাজ পানি কমলেই শুরু হবে। ফলে আর দুর্ভোগ হবে না। আশা করছি দুই-এক মাসের মধ্যে সেতুটি চলাচলের জন্য উন্মুক্ত করে দেয়া হবে।",21/9/2020,country-news
"কলার ভেলার ওপর বজ্রপাত, কলেজছাত্রের মৃত্যু","কুড়িগ্রামের ফুলবাড়ীতে বজ্রপাতে কলার ভেলায় থাকা আরিফ হোসেন (১৮) নামে এক কলেজছাত্রের মৃত্যু হয়েছে। মঙ্গলবার সকাল সাড়ে ৮টায় এ দুর্ঘটনা ঘটে।



নিহত আরিফ উপজেলার বড়ভিটার বানিয়াটারী গ্রামের শহিদুলের ছেলে। তিনি ফুলবাড়ী ডিগ্রি কলেজের এইচএসসি পরীক্ষার্থী।পুলিশ ও স্থানীয় সূত্র জানায়, আরিফ নীলকমল নদীতে কলার ভেলায় করে যাচ্ছিলেন। এ সময় ভেলায় বজ্রপাত হলে তিনি মারাত্মক আহত হন এবং নদীতে পড়ে যান। পরে তাকে স্থানীয়রা উদ্ধার করে ফুলবাড়ী হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।এ ব্যাপারে ফুলবাড়ী থানার ওসি রাজীব কুমার রায় ঘটনার সত্যতা নিশ্চিত করেছেন।",21/9/2020,country-news
স্বামী-সংসারের টানে সন্তান নিয়ে কুড়িগ্রামে ভারতীয় নারী,"স্বামী ও সংসারের টানে কুড়িগ্রামে এসেছেন শ্রীমতি সুনিয়া সাঁউ (২৯) নামে ভারতীয় এক নারী। তার সঙ্গে তিন বছরের এক ছেলেসন্তান রয়েছে।



শ্রীমতি সুনিয়া সাঁউ ভারতের ছত্রিশগড় রাজ্যের মঙ্গলী জেলার জেড়াগাঁও থানার মৃত ফাগুরাম সাঁউয়ের মেয়ে। তিনি বাংলা ভাষায় কথা বলতে পারেন না। ২৫ জুলাই দুই দেশের দালালের মাধ্যমে ভুরুঙ্গামারী সীমান্ত পেরিয়ে কুড়িগ্রামে আসেন ওই নারী। শুক্রবার দুপুর ১২টায় সরেজমিন জানা যায়, স্থানীয়দের চোখকে ফাঁকি দিয়ে গত এক মাস ধরে স্বামী ওবাইদুল হকের (৩৫) বাড়িতে ঘর-সংসার করছেন ওই ভারতীয় নারী। ওবাইদুল হকের বাড়ি কুড়িগ্রামের ফুলবাড়ী উপজেলার সীমান্তঘেঁষা কাশিপুর ইউনিয়নের অনন্তপুর চানদোলারপাড় গ্রামে। তিনি ওই গ্রামের মৃত আবুল কাসেমের ছেলে। ভারতীয় নারী হিন্দি ভাষায় বলেন, প্রেম করে চার বছর আগে ভারতের দিল্লিতে আমরা বিয়ে করি। আমি জন্মভূমি ও পরিবারের মায়া ত্যাগ করে বাংলাদেশে স্বামীর বাড়িতে এসেছি। আমার একটি ছেলেসন্তান রয়েছে। তাই আমি এখানেই ঘর-সংসার করে থাকতে চাই। স্থানীয় আফজাল হোসেন (৬৫), মতিয়ার রহমান (৬৫), আব্দুল সাত্তার (৫৫) ও সিরাজুল ইসলাম জানান, প্রথম স্ত্রী কল্পনা বেগম স্বামীর দ্বিতীয় বিয়েকে মেনে নিয়ে ঘর-সংসার করে আসছিল। কিন্তু গত কয়েক দিন ধরে প্রথম স্ত্রী কল্পনা বেগমের সঙ্গে স্বামী ওবাইদুল হকের ঝগড়া হওয়ার সুবাদে ভারতীয় নারীকে বিয়ের বিষয়টি এলাকায় ছড়িয়ে পড়ে।তারা আরও জানান, ওবাইদুল হক ভারতে গিয়ে রাজমিস্ত্রীর কাজ করার সুবাদে ওই নারীর সঙ্গে প্রেমের সম্পর্ক গড়ে উঠে। পরে চার বছর আগেই ভারতের দিল্লি শহরে তাকে বিয়ে করে। তাদের ঘরে একটি তিন বছরের ছেলেসন্তানও রয়েছে। সেই সন্তানসহ ওই নারী এক মাস আগে সীমান্ত পেরিয়ে স্বামী ওবাইদুল হকের বাড়িতে চলে আসেন। ওবাইদুল হক প্রেম করে ভারতীয় নারীকে বিয়ের কথা শিকার করে জানান, আমি বৈধভাবে ভারতে তাকে বিয়ে করেছি। সে বর্তমানে আমার সঙ্গে বাড়িতেই অবস্থান করছে।লালমনিরহাট-১৫ ব্যাটালিয়নের কাশিপুর কোম্পানি কমান্ডার মিরাজ জানান, বিষয়টি আমরা জেনেছি এবং ঊর্ধ্বতন কর্তৃপক্ষকে এ বিষয়ে অবহিত করা হয়েছে। কাশিপুর ইউনিয়ন পরিষদ চেয়ারম্যান গোলজার হোসেন মণ্ডল জানান, তিনি ভারতীয় নাগরিক। বিনা পাসপোর্টে বাংলাদেশে এসেছেন। বিষয়টি খতিয়ে দেখে ব্যবস্থা গ্রহণ করা হবে।ফুলবাড়ী থানার ওসি রাজীব কুমার রায় ঘটনার সত্যতা নিশ্চিত করে জানান, বিজিবি সদস্যরা সহযোগিতা চাইলে দেয়া হবে।
",21/9/2020,country-news
"প্রেমের ফাঁদে ফেলে অপহরণের পর ধর্ষণ, গ্রেফতার ২","কুড়িগ্রামের ফুলবাড়ীতে নবম শ্রেণিপড়ুয়া এক কিশোরীকে প্রেমের ফাঁদে ফেলে অপহরণের পর ধর্ষণের অভিযোগে শামিম হোসেন সুজন (২৫) ও হুমায়ুন কবির (২৫) নামে দুই যুবককে গ্রেফতার করেছে পুলিশ। ঘটনার তিন দিন পর শুক্রবার রাতে নিখোঁজ কিশোরীকে উদ্ধার করেছেন তার স্বজনরা।



রোববার দুপুরে অভিযান চালিয়ে ওই ২ জনকে গ্রেফতার করেছে পুলিশ। এছাড়া একরামুল হক (৩৮) ও আল আমিন (২৪) নামে ২ জন পলাতক রয়েছে।ফুলবাড়ী থানার ওসি রাজীব কুমার রায় জানান, বৃহস্পতিবার রাত ৮টার দিকে উপজেলার কাশিপুর ইউনিয়নের অনন্তপুর গ্রাম থেকে কিশোরীর ভ্যানচালক বাবা বাইরে থাকার সুবাদে প্রতিবেশী একই ইউনিয়নের আজোয়াটারী ধর্মপুর গ্রামের জয়নাল আবেদিনের পুত্র শামিম হোসেন সুজন এবং দক্ষিণ অনন্তপুর গ্রামের আবু বক্কর সিদ্দিকের পুত্র হুমায়ুন কবির মেয়েটিকে প্রেমের ফাঁদে ফেলে অপহরণ করে নিয়ে যায়। শুক্রবার কিশোরীর বাবা বাদী হয়ে ফুলবাড়ী থানায় একটি সাধারণ ডায়েরি করেন। খবর পেয়ে শনিবার মধ্যরাতে অপহরণকারীর মূল হোতা হুমায়ুন কবিরের মামাত ভাই ও উপজেলার বড়ভিটা ইউনিয়নের মৃত মনছুর আলীর পুত্র একরামুল হকের বাড়ি থেকে কিশোরীকে উদ্ধার করেন স্বজনরা।তিনি জানান, রোববার সকালে মেয়েটিকে প্রাথমিক চিকিৎসার পর ফুলবাড়ী থানায় নিয়ে আসা হয় মামলার জন্য। ঘটনার বর্ণনা শুনে ফুলবাড়ী থানা পুলিশ তাৎক্ষণিকভাবে অভিযান চালিয়ে মূল আসামি হুমায়ুন কবির ও শামিম হোসেন সুজনকে দুপুর ১২টার দিকে গ্রেফতার করতে সক্ষম হয়। অন্য আসামিরা পলাতক রয়েছে।কিশোরীর দরিদ্র ভ্যানচালক বাবা জানান, আমার মেয়ের জীবনটা ওরা তছনছ করে দিল। মেয়েটা কেবল ৯ম শ্রেণিতে পড়ে। যারা আমার মেয়ের সর্বনাশ করেছে আমি তাদের উপযুক্ত বিচার চাই।ধর্ষিত কিশোরী থানায় পুলিশকে জানায়, হুমায়ুন কবিরের সঙ্গে তার প্রেমের সম্পর্ক ছিল। ঘটনার দিন হুমায়ুন তার বন্ধু শামিম হোসেন সুজনকে দিয়ে তাকে বাড়ি থেকে বাইরে নিয়ে আসে। এরপর ওর মামাতো ভাই বড়ভিটা ইউনিয়নের মৃত মনছুর আলীর পুত্র একরামুল হকের বাড়িতে নিয়ে যায়। সেখানে ২ ভাই মিলে আমার ইচ্ছার বিরুদ্ধে পালাক্রমে ধর্ষণ করে। শামিম হোসেন সুজন ও আলআমিন এ অপকর্মে সহযোগিতা করে।",21/9/2020,country-news
কুড়িগ্রামে বিদ্যুৎস্পৃষ্টে যুবকের মৃত্যু,"কুড়িগ্রামের ফুলবাড়ীতে সেচপাম্পের তার খুলতে গিয়ে বিদ্যুৎস্পৃষ্টে যুবকের মর্মান্তিক মৃত্যু হয়েছে। নিহত যুবকের নাম ছামিউল ইসলাম (১৮)।



ছামিউল ইসলাম উপজেলার ভাঙ্গামোড় ইউনিয়নের নগরাজপুর গ্রামের আতিকুর রহমানের ছেলে।ভাঙ্গামোড় ইউনিয়ন পরিষদের চেয়ারম্যান লুৎফর রহমান বাবু জানান, সোমবার রাত ১০টার দিকে বাড়ির পার্শে সেচপাম্পের তার খুলতে গেলে অসাবধানবশত বিদ্যুৎস্পৃষ্টে ঘটনাস্থলেই মারা যায় সে। এ প্রসঙ্গে ফুলবাড়ী থানার ওসি রাজীব কুমার রায় ঘটনার সত্যতা নিশ্চিত করে বলেন, ফুলবাড়িতে বিদ্যুৎস্পৃষ্টে নিহত যুবক ছামিউলের জানাজা মঙ্গলবার সকালে অনুষ্ঠিত হয়।",21/9/2020,country-news
ধরলার পানি বিপৎসীমার ৬৩ সেন্টিমিটার ওপরে,"কুড়িগ্রামের ফুলবাড়ীতে কয়েকদিনের ভারী বর্ষণ, উজানের পাহাড়ি ঢলে ধরলার পানি বিপৎসীমার ৬৩ সেন্টিমিটার ওপর দিয়ে প্রবাহিত হচ্ছে। এছাড়াও বারোমাসিয়া ও নীলকমল নদীর পানি বৃদ্ধি অব্যাহত রয়েছে।



উপজেলার ৫টি ইউনিয়নে ২ হাজার পরিবার পানিবন্দী হয়ে পড়েছে। ভাঙ্গামোড়ের বাঁধে ও আশ্রয়ণ কেন্দ্রে আশ্রয় নিয়েছে ১ (এক) হাজার পরিবার। ভারী বর্ষণ ও উজানের ঢলে তলিয়ে গেছে পাট, ভুট্টা, সবজি ক্ষেত, বীজতলা ও আউশ ধান।উপজেলার ভাঙ্গামোড়, বড়ভিটা, ফুলবাড়ী, শিমুলবাড়ী ও নাওডাঙ্গা ইউনিয়নে গিয়ে দেখা গেছে, পানিবন্দী ও বাঁধে আশ্রয় নেয়া পরিবারগুলো চরম দুর্ভোগে জীবন-যাপন করছেন। পানি বৃদ্ধি অব্যাহত থাকলে দুই একদিনের মধ্যে উপজেলার পাঁচটি ইউনিয়নের হাজার হাজার পরিবার পানিবন্দী হয়ে পড়বে।ইতিমধ্যেই গোরকমন্ডল, চর গোরকমন্ডল, ফুলমতি, কিশামত শিমুলবাড়ী, যতিন্দ্রোনারায়ন, সোনাইকাজী, রোশন শিমুলবাড়ী, কবির মামুদ, প্রানকৃষ্ণ, পশ্চিম ও পূর্ব ধনিরাম, চর বড়ভিটা, চর বড়লই, রাঙ্গামাটি, খোচাবাড়ীসহ ধরলার তীরবর্তী ৫০টির মতো চর বানের পানিতে তলিয়ে গেছে।উপজেলা প্রশাসনের জরুরি সভায় বানভাসিদের জন্য ১২ মেট্রিক টন জিআর এর চাল ও ৩০ হাজার টাকা বরাদ্দ দেয়া হয়েছে।ভাঙ্গামোড় ইউপি চেয়ারম্যান লুৎফর রহমান বাবু জানালেন, তার ইউনিয়নের বানের পানিতে তলিয়ে যাওয়া একহাজার পরিবার ওয়াপদা বাঁধ ও আশ্রয়ণ কেন্দ্রে আশ্রয় নিয়েছেন। তাদের খাবার, বিশুদ্ধ পানি ও পয় নিষ্কাশনের দারুণ সমস্যা হচ্ছে।ইউএনও তৌহিদুর রহমান জানান, পানিবন্দী মানুষের খোঁজ খবর নেয়া হচ্ছে। সেই সঙ্গে প্রতিটি পানিবন্দী পরিবারের তালিকা করা হচ্ছে। ইউপি চেয়ারম্যানদের সাথে সার্বক্ষণিক যোগাযোগ অব্যাহত আছে।কুড়িগ্রামের পানি উন্নয়ন বোর্ডের নির্বাহী প্রকৌশলী আরিফুল ইসলাম জানান, শিমুলবাড়ী পয়েন্টে ধরলার পানি বিপদসীমার ৬৩ সেন্টিমিটার ওপর দিয়ে প্রবাহিত হচ্ছে।",21/9/2020,country-news
ফুলবাড়ীতে করোনায় প্রথম মৃত্যু,"কুড়িগ্রামের ফুলবাড়ীতে করোনায় আক্রান্ত হয়ে প্রথম একজন বৃদ্ধা মহিলা মারা গেলেন। তিনি উপজেলার দক্ষিণ বড়ভিটা গ্রামের পল্লী চিকিৎসক বীরেন্দ্রনাথ সরকারের স্ত্রী পূর্ণিমা রানী (৭৫)। তিনি ডায়াবেটিস ও উচ্চ রক্তচাপ রোগে ভুগছিলেন।



বৃহস্পতিবার বেলা ১১টায় তার করোনায় মৃত্যু হয়। তিনি নিজ বাড়িতে আইসোলেশনে ছিলেন। ওই পরিবারে একজন স্বাস্থ্যকর্মীসহ আরও ৩ জন নিজ বাড়িতে আইসোলেশনে রয়েছেন। স্বাস্থ্য বিভাগ তাদের ৩০ জুন নমুনা সংগ্রহ করে।উপজেলা নির্বাহী অফিসার তৌহিদুর রহমান জানান, করোনায় আক্রান্ত হয়ে একজনের মৃত্যু হয়েছে। তিনি হিন্দু সম্প্রদায়ের। তাকে স্বেচ্ছাসেবী কমিটির মাধ্যমে সৎকার করা হবে।উপজেলা স্বাস্থ্য কর্মকর্তা শামসুন্নাহার জানান, করোনায় আক্রান্ত ২৫ জনের মধ্যে বৃহস্পতিবার বেলা ১১টার দিকে একজনের মৃত্যু হয়েছে।সিভিল সার্জন ডা. হাবিবুর রহমান জানান, কুড়িগ্রাম জেলার ফুলবাড়ীতে এই প্রথম করোনা আক্রান্ত হয়ে এক নারী মৃত্যুবরণ করেছেন। এ নিয়ে জেলায় করোনায় আক্রান্ত হয়ে মৃতের সংখ্যা দাঁড়াল ৫ জনে। এর মধ্যে নারী দু'জন এবং পুরুষ ৩ জন। এখন পর্যন্ত মোট আক্রান্ত রোগীর সংখ্যা ২৪১ জন। এর মধ্যে সুস্থ হয়েছেন ১২২ জন।",21/9/2020,country-news
ছেলেকে মাদক মামলার আসামি করার খবরে মায়ের মৃত্যু,"কুড়িগ্রামের ফুলবাড়ীতে মাদক মামলায় ছেলেকে জড়ানোর কথা শুনে হার্ট এ্যাটাকে মায়ের মৃত্যু হয়েছে। ঘটনাটি ঘটে সোমবার দুপুর আড়াইটার দিকে উপজেলার বোর্ডেরহাটের ফকিরপাড়া গ্রামে।



স্থানীয়রা জানান, উপজেলার বোর্ডেরহাটের ফকিরপাড়া গ্রামে শাহাজানের ছেলে শাহ আলম (২৮) ঢাকায় গার্মেন্টসে কাজ করার আড়ালে মাদক ব্যবসা চালাত। সোমবার ভোর সাড়ে ৫টার দিকে তিনি একই এলাকার নজির হোসেনের ছেলে ছবিদুল ইসলামের (৩৫) অটোরিকশায় বস্তাভর্তি চাল ও অন্যান্য জিনিসপত্র নিয়ে ঢাকার বাসে উঠার জন্য লালমনিরহাট জেলার বড়বাড়ির উদ্দেশে রওনা দেন।পথিমধ্যে শেখ হাসিনা ধরলা সেতুর পশ্চিমপাড়ে চেকপোস্টে আসলে তল্লাশি করে বস্তার ভেতর ৫ কেজি গাঁজা উদ্ধার করে পুলিশ। পরে অটোরিকশাসহ পুলিশ তাদের থানায় নিয়ে এসে মামলা দায়ের করে। এ খবর শুনে অটোচালক ছবিদুলের মা ছকিলা বেগম নিজ বাড়িতে হার্ট এ্যাটাকে মারা যান।ফুলবাড়ী থানার ওসি রাজীব কুমার রায় বলেন, মৃত্যুর খবরটি দুঃখজনক। মাদক মামলার আসামিদের জেল হাজতে প্রেরণ করা হয়েছে।",21/9/2020,country-news
রংপুরে উদ্ধার বিরল প্রজাতির ময়ূর যাচ্ছে বঙ্গবন্ধু সাফারি পার্কে,"রংপুর বিভাগের এক নিভৃত পল্লীতে এক কৃষকের হাতে আটক হওয়া বিরল প্রজাতির ময়ূরটি উদ্ধার করেছে পুলিশ। এখন ওই ময়ূরটি রংপুর বনবিভাগের হেফাজতে রয়েছে। ময়ূরটি গাজীপুরে বঙ্গবন্ধু সাফারি পার্কের মুক্ত পরিবেশ পাঠানো হচ্ছে।



জানা গেছে, ৯ জুন কুড়িগ্রামের ফুলবাড়ী উপজেলার সীমান্তবর্তী ভাঙ্গা মোড় ইউনিয়নের মধ্য রাবাইটারী গ্রামসহ এলাকাবাসী স্থানীয় বাঁশ বাগানে একটি দৃষ্টিনন্দন ময়ূর দেখতে পায়। এরপর কৌতূহলী এলাকাবাসীর ধাওয়া খেয়ে ময়ূরটি পার্শ্ববর্তী পুকুরে নেমে আটকা পড়ে। এ সময় একই গ্রামের আবদুস সালামের ছেলে হাফিজুর রহমান ময়ূরটিকে আটক করে নিজ বাড়িতে নিয়ে যায়।খবর পেয়ে কুড়িগ্রামের ফুলবাড়ী উপজেলা রেঞ্জ বন কর্মকর্তা নবীর উদ্দিন বন্যপ্রাণী সংরক্ষণ আইন অনুযায়ী ময়ূরটিকে বন বিভাগের হেফাজতে নেয়ার জন্য গেলে তারা সেটি হস্তান্তরে গড়িমসি এবং অসহযোগিতা করে। পরে বন বিভাগের অভিযোগ পেয়ে ফুলবাড়ী থানা পুলিশ সেখান যায়। এরপর ফুলবাড়ী থানা পুলিশ এবং বন বিভাগ যৌথভাবে বন্যপ্রাণী সংরক্ষণ আইন অনুযায়ী ময়ূরটিকে উদ্ধার করে।খবর পেয়ে রংপুর সদর রেঞ্জ বন কর্মকর্তা সাফিয়ার রহমান সাফির নেতৃত্বে রংপুরের বিভাগীয় বন কার্যালয়ের একটি রেসকিউ টিম কুড়িগ্রামে গিয়ে ময়ূরটিকে বিভাগীয় হেফাজতে নিয়ে আসে। এর পর ময়ূরটিকে বন বিভাগের উদ্যোগে পরিবেশ বান্ধব বিচরণের কার্যক্রম হাতে নেয়া হয়।বন কর্মকর্তারা ধারণা করছেন, সম্ভবত ময়ূরটি ভারত সীমান্তের ওপার থেকে পথ ভুল করে ওই গ্রামে এসেছিল।রংপুরের বিভাগীয় বন কার্যালয়ের সদর রেঞ্জ বন কর্মকর্তা সাফিয়ার রহমান সাফি জানান, ময়ূরটি এলাকাবাসীর হাতে আটক হওয়ার সময় ডানায় আঘাত পেয়েছিল। আমাদের হেফাজতে নেয়ার পর এর প্রয়োজনীয় সেবা এবং চিকিৎসা দেয়া হচ্ছে। ময়ূরটি এখন সুস্থ আছে। নিয়মমাফিক খাওয়া-দাওয়া করছে।তিনি জানান, প্রথমে এটি দিনাজপুর রামসাগর পার্কের জন্য হস্তান্তরের উদ্যোগ নেয়া হলেও পরবর্তীকালে গাজীপুরের বঙ্গবন্ধু সাফারি পাক কর্তৃপক্ষের চাহিদাপত্র আসায় ময়ূরটিকে সেখানে পাঠানোর সরকারি উদ্যোগ নেয়া হয়েছে। পরিবেশবান্ধব মুক্তাঙ্গনে বিচরণের জন্য পর্যাপ্ত সুবিধা থাকায় সেখানেই হস্তান্তরের প্রক্রিয়া চলছে। চলতি সপ্তাহে যথাযথ কর্তৃপক্ষের মাধ্যমে ময়ূরটিকে গাজীপুরের বঙ্গবন্ধু সাফারি পার্ক কর্তৃপক্ষের নিকট হস্তান্তর করা হবে বলে তিনি আশা করছেন।",21/9/2020,country-news
সেপটিক ট্যাংকে নেমে প্রাণ গেল ২ যুবকের,"কুড়িগ্রামের ফুলবাড়িতে নির্মাণাধীন আধাপাকা ভবনের সেপটিক ট্যাংকে শ্বাসরুদ্ধ হয়ে দুই যুবক নিহত হয়েছেন।



শুক্রবার সকাল ৯টার দিকে উপজেলার আজোয়াটারী গ্রামের গংগাহাট বাজার এলাকায় এ ঘটনা ঘটে।নিহতরা হলেন- অনন্তপুর বালাবাড়ি গ্রামের আব্দুল আউয়ালের ছেলে আল আমিন (২৫) ও আজোয়াটারী গ্রামের সাহেব আলীর ছেলে সুজন মিয়া (৩৫)। পুলিশ ও স্থানীয়রা জানায়, গংগাহাট বাজার সংলগ্ন সহকারী অধ্যাপক আব্দুল আউয়ালের নির্মাণাধীন আধাপাকা ভবনের কক্ষের ভেতর ২০ ফিট গভীর ল্যাট্রিনের সেপটিক ট্যাংক তৈরি করেন। ওই ট্যাংকের ভেতরে নির্মাণসামগ্রী সরানোর জন্য শ্রমিক আল-আমিন প্রবেশ করেন। এ সময় কোনো কিছু বোঝে উঠার আগেই জ্ঞান হারিয়ে ফেলেন আল-আমিন। তাকে উঠানোর জন্য স্থানীয় সুজন মিয়া উদ্ধার করতে ওই সেফটি ট্যাংকের গভীরে নামেন। এ সময় তিনিও জ্ঞান হারিয়ে পানিতে নিখোঁজ হন। এ খবর দ্রুত ছড়িয়ে পরলে স্থানীয়রা ফুলবাড়ি থানা পুলিশ ও পার্শ্ববর্তী নাগেশ্বরী ফায়ার সার্ভিসকে খবর দেন। খবর পেয়ে নাগেশ্বরী ফায়ার সার্ভিসের কর্মীরা এসে প্রায় ৩০ মিনিট উদ্ধার অভিযান চালিয়ে তাদেরকে উদ্ধার করেন। পরে পুলিশ ভ্যান ও অ্যাম্বুলেন্সযোগে দ্রুত ফুলবাড়ি হাসপাতালে নিয়ে যাওয়া হলে জরুরি বিভাগের মেডিকেল অফিসার ডা. সাইফুল ইসলাম তাদেরকে মৃত ঘোষণা করেন। ডা. সাইফুল ইসলাম জানান, ধারণা করা হচ্ছে তারা শ্বাসরুদ্ধ হয়ে মারা গেছেন। সম্ভবত সেখানে অক্সিজেন ছিল না। 
",21/9/2020,country-news
ফুলবাড়ী সীমান্তে বিএসএফের গুলিতে বাংলাদেশি যুবক আহত,"কুড়িগ্রামের ফুলবাড়ী সীমান্তে বিএসএফের গুলিতে বাংলাদেশি এক যুবক আহত হয়েছে। রোববার রাত ৯টায় উপজেলার অনন্তপুর বালাবাড়ী সীমান্তে এ ঘটনার পর প্রতিবাদ জানিয়েছেন বিজিবি।



বিজিবি ও স্থানীয়রা জানান, রোববার ৯৪৫/১ নং আন্তর্জাতিক পিলারের নিকট দিয়ে উভয় দেশের ১৪/১৫ জনের মাদক চোরাকারবারী কাঁটাতারের ওপর দিয়ে মাদক (গাঁজা) নিয়ে আসার চেষ্টা করে। এ সময় কাঁটাতারের বাইরে টহলরত ভারতের ১৯২ বিএসএফ ব্যাটালিয়নের ঝিকরি ক্যাম্পের বিএসএফ সদস্যদের ঘিরে ফেলে মাদক চোরাকারবারীরা। সে সময় কাঁটাতারের পাশে জড়ো হওয়া মাদক চোরাকারবারীদের লক্ষ্য করে এক রাউন্ড গুলি বর্ষণ করে।এ সময় বাংলাদেশি মাদক ব্যবসায়ী সাইফুর ইসলাম নামের এক যুবকের ডান হাতের কব্জিতে গুলি লেগে গুরুতর আহত হন। মুমূর্ষু অবস্থায় তার সঙ্গে থাকা মাদক চোরাকারবারীরা মাদকের পোটলা ফেলে সাইফুরকে নিয়ে পালিয়ে আসে।আহত সাইফুর অনন্তপুর বালাটারী গ্রামের আ. সামাদের ছেলে। তাকে রংপুরে গোপনে চিকিৎসার দেয়া হচ্ছে।এ ব্যাপারে অনন্তপুর সীমান্তে কোম্পানি পর্যায়ে পতাকা বৈঠক অনুষ্ঠিত হয়েছে। বৈঠকে ঝিকরি ক্যাম্প পরিদর্শক রাজেন্দ্র যোসি ও অনন্তপুর ক্যাম্পের নায়েক সুবেদার জহুরুল ইসলাম নেতৃত্ব দেন।লালমনিরহাট ১৫ বিজিবি ব্যাটালিয়নের অধিনায়ক লে. কর্নেল এসএম তৌহিদুল আলম পিএসসি জানান, সীমান্তে এক রাউন্ড গুলি হয়েছে। গুলিবিদ্ধ যুবককে জন প্রতিনিধিদের মাধ্যমে খোঁজা হচ্ছে।",21/9/2020,country-news
ফুলবাড়ীতে কাস্টমস কর্মকর্তা করোনায় আক্রান্ত,"কুড়িগ্রামের ফুলবাড়ীতে এক কাস্টমস কর্মকর্তা করোনাভাইরাসে আক্রান্ত হয়েছেন।



ঈদের আগে অসুস্থ অবস্থায় ঢাকা থেকে নিজ বাড়ি ফুলবাড়ীর চন্দ্রখানা গ্রামে এসেছিলেন ওই কর্মকর্তা।শনিবার সন্ধ্যায় উপজেলা স্বাস্থ্য কমপ্লেক্স থেকে তার করোনায় আক্রান্তের বিষয়টি সাংবাদিকদের নিশ্চিত করা হয়।জানা গেছে, উপজেলায় চন্দ্রখানা গ্রামের মুক্তিযোদ্ধা মাওলানা আইয়ুব আলী খন্দকারের ছেলে ঢাকায় কাস্টমস অফিসার হিসেবে কর্মরত থাকাবস্থায় জ্বর, কাশি ও সর্দি নিয়ে ২০ মে নিজ বাড়িতে আসেন। ২১ মে উপজেলা স্বাস্থ্য কমপ্লেক্সে নমুনা প্রদান করেন তিনি। শনিবার পাওয়া রিপোর্টে তার পজিটিভ ফল আসে।এদিকে সন্ধ্যায় তাকে ফোন করলে জানা যায়, তিনি ব্যক্তিগত কাজে ফুলবাড়ী থেকে জেলা শহরে এসেছেন। পরে তিনি নিজ বাড়িতে ফেরেন।করোনা নিয়ে বাইরে যাওয়ার বিষয়ে প্রশ্ন করলে করোনা পজিটিভ হওয়া কাস্টমস কর্মকর্তা বলেন, আমি গত ১০ দিন ধরে স্বাস্থ্যবিধি মেনে কোয়ারেন্টিনে আছি। আমি মোটামুটি সুস্থ। এ মুহুর্তে আমার কোনো উপসর্গ না থাকায় শনিবার সন্ধ্যায় ব্যক্তিগত কাজে কুড়িগ্রামে গিয়েছিলাম। আমি এখন বাড়িতেই আছি।কুড়িগ্রাম সিভিল সার্জন ডা. হাবিবুর রহমান বলেন, শনিবার সন্ধ্যায় আক্রান্ত কর্মকর্তার বাড়ি লকডাউন করে লাল পতাকা টাঙিয়ে দেয়া হয়েছে। ",21/9/2020,country-news
গৃহহীন থাকবে না ফুলবাড়ীর ভূমিহীনরা,"উত্তরের ধরলা নদীবেষ্টিত ও ভারত সীমান্তঘেঁষা কুড়িগ্রামের ফুলবাড়ী উপজেলা। এ উপজেলায় ভূমিহীন, গৃহহীন, প্রতিবন্ধী ও অসচ্ছল পরিবারগুলো আর থাকবেন না গৃহহীন। জাতির পিতা বঙ্গবন্ধু শেখ মুজিবুর রহমানের জন্মশতবর্ষ উপলক্ষে নেয়া ‘জমি আছে ঘর নাই’, ‘গুচ্ছগ্রাম’ ও ‘দুর্যোগ সহনীয় বাসগৃহ নির্মাণ’ প্রকল্পের আওতায় মাথা গোঁজার ঠাঁই পাবেন তারা।




ফুলবাড়ী উপজেলা প্রকল্প বাস্তবায়ন কর্মকর্তা সবুজ কুমার গুপ্ত জানিয়েছেন, ‘জমি আছে ঘর নাই’ প্রকল্পে এরই মধ্যে ৫৫৫ পরিবারের কাছে ঘর হস্তান্তর করা হয়েছে। আশ্রয়ণ প্রকল্প-২-এর আওতায় গোরকমন্ডলে বাংলাদেশ সেনাবাহিনীর তত্ত্বাবধানে ৪০টি ঘর নির্মাণ করা হচ্ছে। এছাড়া দুর্যোগ সহনীয় বাসগৃহ নির্মাণ প্রকল্পে ৭২টি ও গুচ্ছগ্রাম প্রকল্পে ৬০টি ঘরের নির্মাণ কাজও চলছে।
সবুজ কুমার আরও বলেন, এরই মধ্যে গুচ্ছগ্রাম প্রকল্পের নির্মাণাধীন ৭৯টি ঘর দরিদ্র পরিবারে হস্তান্তর করা হয়েছে। এপ্রিলের মধ্যেই নির্মাণাধীন ঘরগুলোর কাজ শেষ করে তালিকাভুক্ত অসচ্ছল পরিবারের কাছে হস্তান্তর করা হবে। উপজেলার সাবেক মুক্তিযোদ্ধা কমান্ডার মজিবর রহমান যুগান্তরকে জানিয়েছেন, অসচ্ছল গৃহহীন ১২ মুক্তিযোদ্ধাকে ঘর দেয়া হয়েছে। মুক্তিযোদ্ধাদের মধ্যে যারা অসচ্ছল কিন্তু এখনও ঘর পাননি তাদেরকেও মুজিববর্ষে ঘর দেয়ার অনুরোধ জানান তিনি।
উপজেলা নির্বাহী কর্মকর্তা মাছুমা আরেফিন বলেন, ‘মুজিববর্ষে কেউ গৃহহীন থাকবে না’- প্রধানমন্ত্রী শেখ হাসিনার এমন ঘোষণার পর উপজেলার ৬ ইউনিয়নে অগ্রাধিকার তালিকা তৈরি করা হচ্ছে। দ্রুতই যাচাই-বাছাই করে তালিকা ঊর্ধ্বতন কর্তৃপক্ষের কাছে পাঠানো হবে। এরপরেও কেউ যদি ভূমিহীন থাকেন তাদের নামও সংশ্লিষ্ট অফিসে জমা দেয়ার আহ্বান জানান তিনি। ",21/9/2020,country-news
প্রেমের টানে ভারতীয় তরুণী বাংলাদেশে,"প্রেমের টানে প্রেমিক খালাত ভাইয়ের সঙ্গে বাংলাদেশে চলে এসেছেন ভারতীয় তরুণী শিউলি খাতুন (১৭)।



ওই তরুণী ভারতের কোচবিহার জেলার দিনহাটা থানার পূর্ব থরাইখানা গ্রামের সুবেদ শেখের মেয়ে।এলাকাবাসী জানায়, কাটাতাঁরের বাহিরে বসবাস করায় এবং ঘনঘন মামার বাড়িতে আসার সুবাদে খালাত ভাই কুড়িগ্রামের ফুলবাড়ী উপজেলার আজোয়াটারী মিস্ত্রীপাড়া গ্রামের বাবুল মিয়ার ছেলে রুবেল শেখের (২০) সঙ্গে প্রেমের সম্পর্ক গড়ে উঠে ওই তরুণীর। দীর্ঘ তিন বছরের প্রেমের সম্পর্কের জের ধরে শনিবার প্রেমিক রুবেলের সঙ্গে ভারত থেকে বাংলাদেশে চলে আসে।মেয়েকে খুঁজে না পেয়ে বিএসএফের কাছে অভিযোগ করেন বাবা সুবেদ শেখ। এর প্রেক্ষিতে রোববার সকালে বিএসএফ বাংলাদেশি কাশিপুর বিজিবি ক্যাম্পে ওই তরুণীকে ফেরত চেয়ে পত্র প্রেরণ করে।বিএসএফের পত্রের প্রেক্ষিতে কাশিপুর বিজিবির সদস্যরা রোববার দুপুরে রুবেল শেখের বাড়িতে তল্লাশি চালায়। তবে তাকে খুঁজে পায়নি বিজিবি।কাশিপুর ইউপি চেয়ারম্যান গোলজার হোসেন মণ্ডল জানান, মেয়েটির বাড়ি ভারতে হলেও প্রায় সময় সে বাংলাদেশে নানা ও খালার বাড়িতে আসত। এর ফলে তাদের মাঝে প্রেমের সম্পর্ক গড়ে উঠা স্বাভাবিক।লালমনিরহাট ১৫ বিজিবি ব্যাটলিয়ানের অধিনায়ক লে. কর্নেল তৌহিদ-উল-আলম জানান, ভারতীয় বিএসফের পত্রের প্রেক্ষিতে ওই তরুণীকে উদ্ধারের চেষ্টা চলছে।",21/9/2020,country-news
ফুলবাড়ী সীমান্তে বিএসএফের হাতে বাংলাদেশি যুবক আটক,"কুড়িগ্রামের ফুলবাড়ী সীমান্তে নুরনবী মিয়া (৩২) নামের এক বাংলাদেশি যুবককে আটক করেছে বিএসএফ।



বুধবার রাতে উপজেলার ফুলবাড়ী উপজেলার খলিশাকোঠাল সীমান্তের আন্তর্জাতিক পিলার নং ৯৩৪-এর নিকট থেকে তাকে আটক করে।আটক নুরনবী উপজেলার ভাঙ্গামোড় ইউনিয়নের খোঁচাবাড়ী গ্রামের মকবুল হোসেনের ছেলে।বিজিবি ও এলাকাবাসী জানায়, নুরনবী দীর্ঘদিন ভারতের দিল্লিতে ইটভাটায় কাজ করছিল। বুধবার রাত সাড়ে ১০টার দিকে ওই পিলারের নিকট দিয়ে বাংলাদেশে ফেরার সময় ভারতের কোচবিহার জেলার দিনহাটা থানার করলা ক্যাম্পের ৩৮ বিএসএফ সদস্যরা আটক করে।লালমনিরহাট ১৫ বিজিবি ব্যাটালিয়ন কমান্ডার লে. কর্নেল এসএম তৌহিদ-উল-আলম ঘটনার সত্যতা নিশ্চিত করে জানান, আটক বাংলাদেশি যুবককে ফেরত আনার প্রক্রিয়া চলছে। তবে তাকে ফেরত আনার পর পুলিশে হস্তান্তর করা হবে।",21/9/2020,country-news
মোবাইল কিনে না দেয়ায় অভিমানে স্কুলছাত্রের আত্মহত্যা,"মোবাইল ফোন কিনে না দেয়ায় বাবা-মায়ের সঙ্গে অভিমান করে তৃতীয় শ্রেণির এক স্কুলছাত্র আত্মহত্যা করেছে বলে অভিযোগ পাওয়া গেছে। নিহতের নাম আপন মিয়া (১১)।



রোববার সন্ধ্যায় কুড়িগ্রামের ফুলবাড়ী উপজেলার সীমান্তঘেঁষা গোরকমণ্ডল গ্রামে এ ঘটনা ঘটে।নিহত আপন মিয়া একই এলাকার অটোরিকশাচালক আইনুল ইসলামের ছেলে। সে গোরকমণ্ডল সরকারি প্রাথমিক বিদ্যালয়ের তৃতীয় শ্রেণির শিক্ষার্থী ছিল।নিহতের পরিবার জানায়, সে নিজ ঘরের আড়ার সঙ্গে রশিতে ঝুলে গলায় ফাঁস দিয়ে আত্মহত্যা করেছে।নাওডাঙ্গা ইউনিয়ন পরিষদের চেয়ারম্যান মুসাব্বের আলী মুসা ও গোরকমণ্ডল ১নং ওয়ার্ডের ইউপি সদস্য আনোয়ার হোসেন নিহত আপনের পরিবারের বরাত দিয়ে জানান, এক সপ্তাহ আগে বাবার কাছে মোবাইল কিনে দেয়ার বায়না ধরে আপন।কিন্তু অটোরিকশাচালক বাবার মোবাইল কিনে দেয়ার সামর্থ্য নেই; তাই কয়েক দিন পর মোবাইল কিনে দেয়ার প্রতিশ্রুতি দেন বাবা।মোবাইল কিনে দিতে বিলম্ব হওয়ায় অভিমান করে রোববার সন্ধ্যায় সে নিজ ঘরের আড়ার সঙ্গে গলায় ফাঁস দিয়ে আত্মহত্যা করে।ফুলবাড়ী থানার ওসি রাজীব কুমার রায় বলেন, আপনের মরদেহ ঝুলন্ত অবস্থা থেকে নামিয়েছেন তার মা। আমরা ঘটনাস্থল পরিদর্শন করেছি।
প্রাথমিকভাবে এটি আত্মহত্যাই মনে হচ্ছে বলে জানান ওসি।",21/9/2020,country-news
"কুড়িগ্রামে নৈশকোচে অতিরিক্ত যাত্রী, ৫ হাজার টাকা জরিমানা","কুড়িগ্রামের ভূরুঙ্গামারীতে স্বাস্থ্যবিধি না মেনে একটি নৈশকোচে অতিরিক্ত যাত্রী বহন করায় ৫ হাজার টাকা জরিমানা করেছে ভ্রাম্যমাণ আদালত।



সোমবার রাত ৯টায় জেলার কচাকাটা থানার সাদুর মোড় নামক স্থান থেকে লিমন এন্টারপ্রাইজ নামক নৈশ কোচটি রিজার্ভ নিয়ে ঢাকার উদ্দেশে রওনা দেয়। এ সময় সরকার নির্ধারিত যাত্রীর চেয়ে দ্বিগুণ যাত্রী বহন করছিল বাসটি।বাসটি ভূরুঙ্গামারী থানার চেক পোস্টে আটক করে পুলিশ। পরে ভ্রাম্যমাণ আদালত অতিরিক্ত যাত্রী বহন, স্বাস্থ্যবিধি না মানার কারণে বাসটির চালককে ৫ হাজার টাকা জরিমানা করে এবং অতিরিক্ত যাত্রীদের নামিয়ে দেয়।ভ্রাম্যমাণ আদালত পরিচালনাকারী নির্বাহী ম্যাজিস্ট্রেট ও উপজেলা নির্বাহী কর্মকর্তা ফিরুজুল ইসলাম জানান, বাসটি অতিরিক্ত যাত্রী নিয়ে ঢাকা যাচ্ছিল, সরকারের নির্দেশনা লঙ্ঘন এবং স্বাস্থ্য বিধি না মানায় আর্থিক জরিমানা করা হয়েছে। এর সঙ্গে অন্যান্য যাত্রীবাহী কোচগুলোর কিছু কিছু সমস্যা ছিল। তাদেরকে প্রাথমিকভাবে সতর্ক করা হয়েছে।",21/9/2020,country-news
কুড়িগ্রাম সীমান্তে সহস্রাধিক পরিবারে বিজিবির ত্রাণ বিতরণ,"করোনা দুর্যোগ পরিস্থিতিতে সারাদেশে লকডাউনের কারণে সীমান্তবর্তী এলাকায় ক্ষতিগ্রস্ত অসহায় দুস্থ পরিবারে ত্রাণ সামগ্রী বিতরণ করা হয়েছে।



মঙ্গলবার সকালে কুড়িগ্রাম ব্যাটালিয়ন ২২ বিজিবির উদ্যোগে জেলার ভূরুঙ্গামারী উপজেলার পাথরডুবি বিওপির আওতাধীন ডেবডেবি হাইস্কুল মাঠ ও ভাওয়ালকুড়ি প্রাথমিক বিদ্যালয় মাঠে দুটি এলাকায় সহস্রাধিক পরিবারে ত্রাণ সামগ্রী বিতরণ করা হয়।এ সময় উপস্থিত ছিলেন কুড়িগ্রাম ব্যাটালিয়ন ২২-বিজিবির অধিনায়ক লেফটেন্যান্ট কর্নেল মোহাম্মদ জামাল হোসেন, উপ-অধিনায়ক মেজর মোহাম্মদ আরিফুজ্জামানসহ বিওপির কমান্ডার, জনপ্রতিনিধি, গণ্যমান্য ব্যক্তি ও মিডিয়ার প্রতিনিধিরা।",21/9/2020,country-news
কুড়িগ্রামে পুলিশের হাতে আটককৃত আসামির মৃত্যু,"কুড়িগ্রামের ভুরুঙ্গামারী উপজেলার শিলখুড়ি ইউনিয়নে পুলিশের হাতে গাঁজাসহ আটক মোজাফফর (৩০) নামে এক যুবকের মৃত্যু হয়েছে। এ ঘটনায় এলাকায় তোলপাড় শুরু হয়েছে।



নিহত যুবক উপজেলার উত্তর ছাটগোপালপুর গ্রামের আবদুল ওয়াবের পুত্র।ঘটনাটি স্বাভাবিক মৃত্যু নাকি অস্বাসাভাবিক মৃত্যু; এ নিয়ে অভিযোগ ওঠায় পুলিশ সুপার ঘটনা তদন্তে ৩ সদস্যবিশিষ্ট কমিটি গঠন করেছেন।নিহত মোজাফফর ব্যাটারিচালিত অটোরিকশা চালাত। তার মৃত্যুর খবর ছড়িয়ে পরলে অটোচালকরা সমবেত হয়ে দুপুর ২টার দিকে ঢলডাঙ্গা এলাকায় বিক্ষোভ-সমাবেশ কর্মসূচি পালন করে।এ সময় অটোচালক আমজাদের পুত্র ইউসুফ ও নিহতের বড় ভাই আবদুর রউফ দাবি করেন, পুলিশের অবহেলায় মোজাফফরকে জীবন দিতে হল। মোজাফফর শ্বাসকষ্টসহ যক্ষ্মারোগে আক্রান্ত হলেও পুলিশ তা আমলে নেয়নি। শুধু তাই নয়, থানায় অসুস্থ্য হয়ে পরলে তাকে ভুরুঙ্গামারী হাসপাতালে নেয়া হয়। সেখানে ডাক্তারের পরামর্শ উপেক্ষা করে মাত্র ১৫ মিনিট প্রাথমিক চিকিৎসা দিয়ে আবার থানায় নিয়ে আসা হয়।তিনি জানান, দ্বিতীয় দফায় থানায় অসুস্থ হয়ে পরলে তাকে রাত সাড়ে ১২টায় আবারো ভুরুঙ্গামারী হাসপাতালে ভর্তি করা হয়। কর্তব্যরত চিকিৎসক মোজাফফরকে দ্রুত উন্নত চিকিৎসার পরামর্শ দেয়া হলেও পুলিশ কুড়িগ্রামে হসপিটালে ভর্তি করে ভোররাত সাড়ে ৪টায়। তারা এ ঘটনার বিচার দাবি করেন।পুলিশ সুপার মোহাম্মদ মহিবুল ইসলাম খান জানান, তিনি ঘটনাটি জেনেছেন। নিহতের ময়নাতদন্তের জন্য লাশ মর্গে প্রেরণ করা হয়েছে। এ ঘটনায় পুলিশের কোনো দায়বদ্ধতা আছে কিনা তা তদন্তে ৩ সদস্যবিশিষ্ট কমিটি গঠন করা হয়েছে।নিহত মোজাফফরের শ্বশুর ইছব আলী ও শ্যালক সোহেল রানা সোমবার দুপুরে জানান, আমরা রাতে তার আটকের খবর শুনি। পরে তার মৃত্যুর খবর পেয়ে কুড়িগ্রাম জেনারেল হাসপাতালে দেখতে এসেছি। কীভাবে কী ঘটেছে তা আমাদের জানা নেই।ভুরুঙ্গামারী থানার এসআই আউয়াল জানান, গোপন সংবাদের ভিত্তিতে রোববার সন্ধ্যায় আমিসহ একদল টহল পুলিশ উপজেলার শিলখুড়ি ইউনিয়নের ঢলডাঙ্গা ঝালবাজার এলাকায় অভিযান পরিচালনা করি। এ সময় পুলিশ সন্দেহজনক একটি অটোরিকশা থামাতে বললে রিকশার ভিতর থেকে একজন যাত্রী ছুটে পালিয়ে যায়। পরে অটোরিকশাচালক মোজাফফরকে আটক করে পুলিশ।তার দেয়া তথ্য মতে সিটের নিচে সাড়ে ৩ কেজি গাঁজাসহ তাকে রাত ৮টার দিকে থানায় নিয়ে আসা হয়। থানায় আসার পর সে অসুস্থ হয়ে পরলে তাকে রাত সাড়ে ১১টার দিকে ভুরুঙ্গামারী হাসপাতাল কমপ্লেক্সে ভর্তি করা হয়। পরে অবস্থার অবনতি হওয়ায় রাত সাড়ে ৩টার দিকে উন্নত চিকিৎসার জন্য কুড়িগ্রাম জেনারেল হাসপাতালে পাঠানো হয়।ভুরুঙ্গামারী হাসপাতালের আবাসিক মেডিকেল অফিসার ডা. সিরাজুল ইসলাম জানান, পুলিশ রাত সাড়ে ১১টায় মোজাফফর নামে এক যুবককে হাসপাতালে ভর্তি করে। সে মারাত্মক শ্বাসকষ্টজনিত রোগে ভুগছিল। এ ছাড়াও যক্ষ্মাসহ অন্যান্য রোগে ভুগছিল। প্রাথমিক চিকিৎসা দেয়ার পনেরো মিনিট পরই পুলিশ তাকে থানায় নিয়ে যায়। রাত সাড়ে ১২টায় আবারো গুরুতর অসুস্থ অবস্থায় তাকে হাসপাতালে নিয়ে আসে। আমরা উন্নত চিকিৎসার জন্য তাকে কুড়িগ্রাম জেনারেল হাসপাতালে স্থানান্তরিত করার জন্য পরামর্শ দেই।এ বিষয়ে কুড়িগ্রাম জেনারেল হাসপাতালের ভারপ্রাপ্ত আবাসিক মেডিকেল অফিসার ডা. রেদওয়ান ফেরদৌস সজীব জানান, তাকে মৃত অবস্থায় রাত সাড়ে ৪টায় হাসপাতালে নিয়ে আসে ভুরুঙ্গামারী থানা পুলিশ।এ ব্যাপারে ভুরুঙ্গামারী থানার ওসি ইমতিয়াজ কবির জানান, আটককৃত যুবক এলাকার চিহ্নিত মাদকসেবী এবং মাদক পাচারকারী। এ ছাড়াও দীর্ঘদিন ধরে তিনি শ্বাসকষ্ট ও যক্ষ্মারোগে ভুগছিল। আটকের পর থেকে সে অসুস্থতা রোধ করছিল। আমরা তাকে হাসপাতালে চিকিৎসা দিয়েছি। এ ব্যাপারে পুলিশের কোনো অবহেলা বা গাফিলতি ছিল না।অতিরিক্ত পুলিশ সুপার (সদ্য পুলিশ সুপার পদোন্নতিপ্রাপ্ত) মেনহাজুল আলম জানান, তিনি সোমবার ঘটনাস্থল পরিদর্শন করেন। এ সময় নিহতের পরিবার, আত্মীয়-স্বজন, ইউপি চেয়ারম্যান, মেম্বার এবং সংশ্লিষ্ট চিকিৎসকের সঙ্গে কথা বলেছেন। এখন পর্যন্ত প্রাপ্ত তথ্যে সবাই নিশ্চিত করছেন নিহত মোজাফফর যক্ষ্মা ও শ্বাসকষ্টসহ নানা রোগে আক্রান্ত ছিলেন।",21/9/2020,country-news
তিস্তার প্রবল স্রোতে ২টি ক্রস বাঁধ বিলীন,"কুড়িগ্রামের রাজারহাটে বেশ কয়েকদিন ধরে প্রচণ্ড বৃষ্টি ও উজান থেকে নেমে আসা পাহাড়ি ঢলে পানি বৃদ্ধি পেয়ে তিস্তা নদীতে প্রবল স্রোতের সৃষ্টি হয়। সোমবার সন্ধ্যায় ঘড়িয়ালডাঙ্গা ইউনিয়নের বুড়িরহাট এলাকায় ক্রস বাঁধটিতে ধস সৃষ্টি হয়। প্রায় আধাঘণ্টার মধ্যে পুরো বাঁধটি নদীগর্ভে বিলীন হয়ে যায়।



এসময় এলাকাবাসীরা জিও ব্যাগ ফেলে রক্ষার চেষ্টা করে বিফল হয়। শত শত দর্শক ভাঙ্গন দৃশ্য অবলোকন করে। একই সময়ে বিদ্যানন্দ গাবুর হেলান ক্রস বাঁধটিও বিলীন হয়ে যায়। বাঁধ দুটি বিলীন হয়ে যাওয়ায় নদীর তীরবর্তী মানুষ ভাঙ্গন আতংকে দিন কাটাচ্ছে।কয়েকদিন ধরেই রাজারহাট উপজেলার ঘড়িয়ালডাঙ্গা বিদ্যানন্দ ও নাজিমখান ইউনিয়নের নদীর তীরবর্তী ভাঙ্গন দেখা দেয়। ভাঙ্গন কবলিত এলাকায় পানি উন্নয়ন বোর্ড (পাউবো) ও এলাকাবাসী বালুভর্তি জিও ব্যাগ ফেলে ভাঙ্গন রোধ করার চেষ্টা চালায়। তবু শেষ রক্ষা হল না।এ ঘটনায় মঙ্গলবার কুড়িগ্রাম-২ আসনের সংসদ সদস্য পনির উদ্দিন, কুড়িগ্রাম পানি উন্নয়ন বোর্ড (পাউবো) নির্বাহী প্রকৌশলী আরিফুল ইসলাম ও উপজেলা নির্বাহী কর্মকর্তা নুরে তাসনিম ভাঙ্গন কবলিত এলাকা পরিদর্শন করেন।এব্যাপারে কুড়িগ্রাম পানি উন্নয়ন বোর্ড (পাউবো) নির্বাহী প্রকৌশলী আরিফুল ইসলাম জানান, ক্রস বাঁধ দুটিতে ভাঙ্গনরোধে জিও ব্যাগ ফেলা পাইলিং হচ্ছে। পানি কমে গেলে ক্রস বাঁধ দুটি সংস্কার করা হবে।",21/9/2020,country-news
রাস্তায় ফেলে যাওয়া বৃদ্ধা মাকে পরিবারের হাতে তুলে দিলেন দুই এসপি,"কুড়িগ্রাম ও লালমনিরহাটের পুলিশ সুপারের উদ্যোগে রাজারহাটের অসহায় বৃদ্ধাকে বড়বাড়ি এলাকা থেকে উদ্ধার করে পরিবারের কাছে হস্তান্তর করা হয়। ‘বৃদ্ধা মাকে রাস্তায় ফেলে গেছে ছেলে’ এ শিরোনামে সামাজিক যোগাযোগের মাধ্যমে ভাইরাল হয় একটি সংবাদ।



পরে এটি লালমনিরহাটের পুলিশ সুপারের নজরে আসে। তার নির্দেশে তাৎক্ষণিক লালমনিরহাট থানা পুলিশ বড়বাড়ি এলাকার কাঁচাবাজারে ওই বৃদ্ধাকে অসুস্থ অবস্থায় উদ্ধার করে।পুলিশ জানায়, ওই বৃদ্ধার নাম জহুরুন বেওয়া (৮০)। তিনি কুড়িগ্রাম জেলার রাজারহাট উপজেলার ছিনাই ইউনিয়নের সহিদর মাজারপাড়া গ্রামের মৃত আবদুল জব্বারের স্ত্রী।অশীতিপর এ বৃদ্ধা ছেলে ও ছেলের স্ত্রীর অবহেলার শিকার হন।তাকে ভরণ-পোষণ না করে উপরন্তু ১০/১২ দিন আগে বাড়ি থেকে বের করে দেয় তারা। এরপর বড়বাড়ি এলাকার কাঁচাবাজারের পাশে এসে অবস্থান নেন তিনি।বিষয়টি স্থানীয়দের নজরে আসলে তার ছবি সামাজিক যোগাযোগ মাধ্যমে ভাইরাল হয়।পরে লালমনির হাট পুলিশ সুপার আবিদা সুলতানার নজরে বিষয়টি আসলে তাকে উদ্ধার করে সেখানকার সদর থানা পুলিশ।এরপর কুড়িগ্রাম পুলিশ সুপার মহিবুল ইসলাম খানের নেতৃত্বে মঙ্গলবার বিকালে তাকে লালমনিরহাট থানা পুলিশের মাধ্যমে উদ্ধার করে তার নিজ বাড়ি রাজারহাটের পরিবারের কাছে হস্তান্তর করা হয়। এ সময় পুলিশের সঙ্গে ছিনাই ইউপি চেয়ারম্যান নুরুজ্জামান বুলু উপস্থিত ছিলেন।এ ব্যাপারে পুলিশ সুপার মহিবুল ইসলাম খান জানান,ওই বৃদ্ধার প্রতি অবিচার করা হয়েছে।তাকে উদ্ধার করে তার নিজ বাড়িতে পৌঁছে দেয়া হয়েছে এবং চিকিৎসার জন্য লালমনিরহাট জেলা পুলিশের পক্ষ থেকে অর্থ সহায়তা দেয়া হয়েছে। আমাদের কুড়িগ্রাম জেলা পুলিশও যথারীতি তার খোঁজ-খবর রাখছে।",21/9/2020,country-news
কুড়িগ্রামে সাংবাদিকের উপর হামলার প্রতিবাদে মানববন্ধন,"কুড়িগ্রামের রাজারহাট উপজেলার নাজিমখানে যমুনা টিভির কুড়িগ্রাম জেলা প্রতিনিধি নাজমুল হোসেনসহ আরও দুই সহকর্মীর ওপর সন্ত্রাসী হামলার প্রতিবাদে মানববন্ধন অনুষ্ঠিত হয়েছে।



সোমবার সকাল সাড়ে ১১টায় কুড়িগ্রাম প্রেসক্লাবের উদ্যোগে প্রেসক্লাবের সামনে কুড়িগ্রাম-চিলমারী সড়কে এ মানববন্ধন করা হয়।এ সময় বক্তব্য রাখেন কুড়িগ্রাম প্রেসক্লাবের সভাপতি অ্যাডভোকেট আহসান হাবীব নীলু, সাধারণ সম্পাদক আতাউর রহমান বিপ্লব, সিনিয়র সাংবাদিক সফি খান, ছানালাল বকসী প্রমুখ।বক্তারা বলেন, ইতিমধ্যে দুজন আসামিকে গ্রেফতার করা হলেও অন্য আসামিরা ঘুরে বেড়াচ্ছে। দ্রুত বাকিদের গ্রেফতার করে দৃষ্টান্তমূলক শাস্তির দিতে হবে।পেশাগত দায়িত্ব পালন করতে গেলে শনিবার দুপুরে রাজারহাটের নাজিমখান এলাকায় সোহেল ও কোয়েলসহ সঙ্গীয় লোকজন সাংবাদিক নাজমুল হোসেন, ভুবন কুমার শীল ও ক্যামেরা পারসন কবির হোসেনের ওপর হামলা চালায়। এ ঘটনায় রোববার সন্ধ্যায় ক্যামেরা পারসন কবির হোসেন বাদী হয়ে রাজারহাট থানায় একটি এজাহার দায়ের করলে রাতে এজাহার নামীয় আবদুস সালাম পঞ্চায়েতের পুত্র সোহেল রানা (৩৫) ও আফতার আলীর পুত্র আক্কাস আলীকে (৩৫) গ্রেফতার করে পুলিশ।",21/9/2020,country-news
রাজারহাটে গৃহবধূকে গলা কেটে হত্যা,"কুড়িগ্রামের রাজারহাট উপজেলায় গৃহবধূকে গলা কেটে হত্যার অভিযোগ পাওয়া গেছে তার স্বামীর বিরুদ্ধে।



মঙ্গলবার রাতে উপজেলার চাকিরপশার ইউনিয়নের নীলেরকুটি চওড়া গ্রামে এ ঘটনা ঘটে। এ ঘটনায় বুধবার সকালে ঘাতক স্বামীকে আটক করেছে পুলিশ। এলাকাবাসী জানান, নীলেরকুটি চওড়া গ্রামের বাশারত উল্লাহর মেয়ে বিউটি বেগমের (২৫) সঙ্গে ছয় বছর আগে বিদ্যানন্দ ইউনিয়নের মানাবাড়ি কালীরহাট গ্রামের আ. মতিনের ছেলে হাফেজ হাবিবুর রহমানের (২৮) বিয়ে হয়। বিয়ের পর থেকে ওই হাফেজ তার স্ত্রীকে নির্যাতন করতেন। এরই মধ্যে তাদের কোলে এক কন্যাসন্তানের জন্ম হয়। দিন দিন স্বামীর নির্যাতনের মাত্রা আরও বেড়ে যাওয়ায় বেশ কয়েকবার সালিশবৈঠকও হয়েছিল। গত রমজানে হাফেজ হাবিবুরের নির্যাতনে বিউটি বেগম আহত হলে বাবার বাড়ির লোকজন গিয়ে তাকে নিয়ে আসেন। মঙ্গলবার রাতে বিউটি বেগম ও তার ছোট বোন বিথী বেগম (১৩) একই ঘরে ঘুমিয়ে পড়েন। রাত ১১টার দিকে বিথী বেগম ঘুম থেকে ওঠে বিউটি বেগমকে পাশে দেখতে না পেয়ে খোঁজখুঁজি শুরু করে। 
পরে বাড়ির লোকজন পার্শ্ববর্তী একটি ভুট্টাক্ষেতে গোঙনির শব্দ শুনে ছুটে যান। সেখানে বাড়ির লোকজন বিউটি বেগমকে গলাকাটা রক্তাক্ত অবস্থায় দেখতে পেয়ে রাজারহাট স্বাস্থ্য কমপ্লেক্সে নিয়ে যান, সেখানে কর্তব্যরত চিকিৎসক তাকে মৃত ঘোষণা করেন। প্রত্যক্ষদর্শী ও মৃতের ছোট বোন বলে, তার স্বামী টিনের ঘরের বেড়া কেটে ঘরে ঢুকে বিদ্যুতের লাইন কেটে দিয়ে মুখ বেঁধে বাইরে নিয়ে গিয়ে ভুট্টাক্ষেতে ছুরি দিয়ে গলা কেটে দেয়। খবর পেয়ে বুধবার পুলিশ ঘটনাস্থল পরিদর্শন করে মরদেহের সুরতহাল রিপোর্ট করে। পরে সকাল ১০টার দিকে পুলিশ ঘাতক স্বামীকে আটক করে।এ ব্যাপারে রাজারহাট থানার ওসি মো. রাজু সরকার বলেন, থানায় হত্যা মামলা হয়েছে এবং আসামিকেও গ্রেফতার করা হয়েছে। মোটিভ উদ্ধারে পুলিশি তদন্ত অব্যাহত রয়েছে।",21/9/2020,country-news
কুড়িগ্রামে বাবার লাঠির আঘাতে শিক্ষকের মৃত্যু,"কুড়িগ্রামের রাজারহাটে স্কুল শিক্ষক ছেলের প্রাণ গেল বাবার লাঠির আঘাতে। শুক্রবার দুপুর পৌনে ২টার দিকে রংপুর মেডিকেল কলেজ হাসপাতালে চিকিৎসাধীন তার মৃত্যু হয়।



নিহত আহসান হাবিব সানু (৩২) উপজেলার চাকিরপশার ইউনিয়নের চান্দামারী গ্রামের আবদুল হাই ঝুনুর ছেলে। সানু পার্শ্ববর্তী চান্দামারী উচ্চ বিদ্যালয়ের কৃষি শিক্ষক হিসেবে কর্মরত ছিলেন।স্থানীয়রা জানায়, সানু ও তার বাবার মধ্যে দীর্ঘদিন ধরে পারিবারিক কোন্দল চলছিল। বৃহস্পতিবার দুপুরে বাবা-ছেলের মধ্যে কথাকাটাকাটির এক পর্যায়ে বাবা ও তার সৎ মা মিলে সানুকে লাঠি দিয়ে মাথাসহ শরীরের বিভিন্ন স্থানে বেধড়ক মারধর করে। পরে স্থানীয়রা এসে তাকে গুরুতর আহত অবস্থায় উদ্ধার করে রংপুর মেডিকেল কলেজ হাসপাতালে ভর্তি করে দেয়। শুক্রবার দুপুর পৌনে ২টার দিকে চিকিৎসাধীন তিনি মারা যান। এ খবর এলাকায় ছড়িয়ে পড়লে বাবা ও তার সৎ মা পালিয়ে যায়। রাজারহাট থানার ওসি কৃষ্ণ কুমার সরকার বলেন, আহসান হাবিব সানু হত্যার খবর পাওয়া মাত্রই ঘটনাস্থল চাঁন্দামারী গ্রামে পুলিশ পাঠানো হয়েছে।",21/9/2020,country-news
কুড়িগ্রামে প্রেমে ব্যর্থ হয়ে এক কিশোরের আত্মহত্যা,"কুড়িগ্রামের রাজারহাটে প্রেমে ব্যর্থ হয়ে গলায় রশি দিয়ে এক কিশোর আত্মহত্যা করেছে।



সোমবার উপজেলার ছিনাই ইউনিয়নের প্রত্যন্ত পল্লী কিংছিনাই গ্রাম থেকে তার লাশ উদ্ধার করে পুলিশ।এলাকাবাসী ও পুলিশ জানায়, ওই গ্রামের ইনছান আলীর পুত্র ইসমাইল হোসেনের (১৫) সঙ্গে একই এলাকার এক মেয়ের প্রেমের সম্পর্ক গড়ে উঠে। এক পর্যায়ে তাদের সম্পর্কের মধ্যে পারিবারিকভাবে বাধার সৃষ্টি হয়।রোববার রাতে তার বাবার সঙ্গে ঘুমায়। শেষ রাতে সবার অগোচরে বাড়ির পাশে পেয়ারা গাছে সঙ্গে গলায় রশি দিয়ে আত্মহত্যা করে। ওই রাতেই বাড়ির লোকজন খোঁজা-খুঁজি করে পেয়ারা গাছে ঝুলন্ত লাশ দেখতে পায়। তাদের চিৎকারে এলাকাবাসী ছুটে এসে ইসমাইল হোসেনের লাশ গাছে ঝুলতে দেখে।খবর পেয়ে সোমবার রাজারহাট থানার এসআই ফরিদের নেতৃত্বে পুলিশ ঘটনাস্থলে গিয়ে লাশ উদ্ধার করে ময়নাতদন্তের জন্য কুড়িগ্রাম মর্গে প্রেরণ করে।নাম প্রকাশে অনিচ্ছুক একাধিক এলাকাবাসী জানান, বেশ কয়েকদিন ধরে ইসমাইল হোসেন ওই মেয়েকে বিয়ে করতে চাচ্ছে। কিন্তু উভয়পক্ষের অসম্মতির কারণে ছেলেকে কয়েক দফা মারধর করে শাসন করেছে তার বাড়ির লোকজন। হয়তো এ ক্ষোভেই সে আত্মহত্যা করতে পারে।রাজারহাট থানার ওসি কৃষ্ণ কুমার সরকার বলেন, সোমবার এ ঘটনায় রাজারহাট থানায় একটি ইউডি মামলা দায়ের করা হয়েছে।",21/9/2020,country-news
কুড়িগ্রামে নামাজরত মাকে কুপিয়ে হত্যা,"কুড়িগ্রামের রাজারহাটে মাদকের টাকা না পেয়ে নামাজরত নিজের গর্ভধারিণী মাকে কুঠার দিয়ে কুপিয়ে হত্যা করেছে মাদকাসক্ত ছেলে।



শুক্রবার দুপুরে উপজেলার উমর মজিদ ইউনিয়নের উমর পান্থাবাড়ী সাতভিটা গ্রামে এ ঘটনা ঘটে।নিহত মিনু বেগম (৬০) ওই গ্রামের সোলায়মান আলীর প্রথম স্ত্রী।পুলিশ ও এলাকাবাসী জানায়, শুক্রবার মিনু বেগমের নিকট তার ছেলে মনতাজুল ইসলাম (৩৫) মাদক কেনার জন্য কিছু টাকা চায়। মাদকের টাকা দিতে অস্বীকার করলে ওই দিন দুপুরে জোহরের নামাজ আদায় করার সময় ঘরে রাখা কুঠার দিয়ে নামাজ আদায়রত মাকে গলাসহ কয়েক জায়গায় আঘাত করে। এ সময় প্রচুর রক্তক্ষরণে মিনু বেগম গুরুতর আহত হয়ে মাটিতে লুটিয়ে পড়েন। শব্দ শুনে প্রতিবেশী মোখছেদুল ইসলামের স্ত্রী মুন্নী বেগম ছুটে আসলে ঘাতক মনতাজুল পালানোর চেষ্টা করে। কিন্তু মিনু বেগমের রক্তাক্ত নিথর দেহ দেখে চিৎকার দিলে এলাকাবাসীরা ছুটে এসে ঘাতককে আটক করে। খবর পেয়ে রাজারহাট থানার ওসি কৃষ্ণ কুমার সরকার ও ওসি তদন্ত পবিত্র কুমার রায়ের নেতৃত্বে একদল পুলিশ ঘটনাস্থলে গিয়ে লাশ উদ্ধার করে ময়নাতদন্তের জন্য কুড়িগ্রাম প্রেরণ করে। এ সময় এলাকাবাসীরা ঘাতক মনতাজুল ইসলামকে পুলিশে সোপর্দ করে। রাজারহাট থানার ওসি কৃষ্ণ কুমার সরকার জানান, মাদকাসক্ত মায়ের খুনিকে গ্রেফতার করা হয়েছে। এ ঘটনায় রাজারহাট থানায় একটি হত্যা মামলা দায়ের হয়েছে।",21/9/2020,country-news
"মাঘের ঠাণ্ডায় রাজারহাটে জনজীবন বিপর্যস্ত, তাপমাত্রা ৮.২ ডিগ্রি","মাঘের প্রথম সপ্তাহে গত ২ দিন ধরে কুয়াশা ও প্রচণ্ড ঠাণ্ডায় কুড়িগ্রামের রাজারহাটে জনজীবন বিপর্যস্ত হয়ে পড়েছে।



মঙ্গলবার সকালে রাজারহাটে সর্বনিম্ন তাপমাত্রা ৮.২ ডিগ্রি সেলসিয়াস রেকর্ড করা হয়েছে।শৈতপ্রবাহের কারণে কোমলমতি শিক্ষার্থীরা স্কুল-কলেজে গেলেও হাড় কাঁপানো ঠাণ্ডায় পড়াশুনা করতে পারছে না। বাধ্য হয়েই নিদিষ্ট সময়ের পূবেই তাদের ছেড়ে দিয়েছেন প্রতিষ্ঠান প্রধানরা।সোমবার রাতে সামান্য বৃষ্টি হওয়ার পর ভোর থেকে আকস্মিকভাবে ঘন কুয়াশা শুরু হয়। দিনটির প্রথম প্রহরে ঘন কুয়াশা প্রবাহিত হলেও দুপুরের পর সূর্যের দেখা মেলে। সে কারণে কিছুক্ষণ গরম অনুভূত হয়। কিন্তু সূর্য্ গড়িয়ে বিকাল শুরু হওয়ার সঙ্গে সঙ্গে ফের প্রচণ্ড ঠাণ্ডা অনুভূত হয়।সন্ধ্যার পর ঘন কুয়াশার কারণে পথঘাট কুয়াশার চাদরে ঢেকে যায়। এ সময় হিমেল হাওয়ায় মানুষ পশু-পাখি কাতর হয়ে পড়ে।রাজারহাট কৃষি আবহাওয়া অধিদফতরের ইনচার্জ সুবল কুমার সরকার বলেন, মঙ্গলবার সর্বনিম্ন তাপমাত্রা ৮.২ ডিগ্রি সেলসিয়াস। সোমবার ১২.৫ ডিগ্রি সেলসিয়াস রেকর্ড করা হয়।তিনি জানান, আগামী ৭২ ঘণ্টায় তাপমাত্রা আরও হ্রাস পাওয়ার সম্ভবনা রয়েছে। সেই সঙ্গে কিছু কিছু এলাকায় গুঁড়ি গুঁড়ি বৃষ্টি হতে পারে।",21/9/2020,country-news
চাকরি না পেয়ে হতাশায় কুড়িগ্রামে যুবকের আত্মহত্যা,"কুড়িগ্রামের রাজারহাটে চাকরি না পেয়ে হতাশ হয়ে আজাদুর ইসলাম ওরফে জোবাইদুল কুঠিয়াল (২৮) নামের এক যুবক আত্মহত্যা করেছেন।



নিহত আজাদুর ইসলাম উপজেলার উমর মজিদ ইউপির বালাকান্দি কৈকুড়ি এলাকার সেকেন্দার আলীর ছেলে। পুলিশ ও এলাকাবাসী সূত্রে জানা গেছে, ডিপ্লোমা পাস করা আজাদুর ইসলাম স্থানীয় হাবিবুর রহমান প্রি-ক্যাডেট কিন্ডারগার্টেন স্কুলে শিক্ষকতার পাশাপাশি টিউশনি করে আসছিলেন। দীর্ঘদিন ধরে সরকারি ও আধা সরকারি চাকরিতে দরখাস্ত করাসহ পরীক্ষায় অংশগ্রহণ করে আসছিলেন। সম্প্রতি বাংলাদেশ কৃষি সম্প্রসারণ অধিদফতরের উপ-সহকারী কৃষি কর্মকর্তা (বিএস) পদে পরীক্ষায় অংশগ্রহণ করে লিখিত পরীক্ষায় উত্তীর্ণ হন। এরপর মৌখিক পরীক্ষায় অংশ নেন। চূড়ান্ত ফলাফলে উত্তীর্ণ না হওয়ায় হতাশ হয়ে পড়েন তিনি। ফলাফল প্রকাশের পর তিনি নিজেকে পরিবার থেকে দূরে রাখার চেষ্টা করে আসছিলেন। এরই একপর্যায়ে শনিবার দুপুরে পরিবারের সবার অগোচরে তার শয়ন ঘরের তীরের সঙ্গে গলায় ওড়না পেঁচিয়ে আত্মহত্যা করেন। খবর পেয়ে রাজারহাট থানার ওসি কৃষ্ণ কুমার সরকার ঘটনাস্থলে উপস্থিত থেকে লাশের সুরতহাল রিপোর্ট তৈরি করেন। এ বিষয়ে ওসি সাংবাদিকদের জানান, আত্মহত্যার ঘটনাটি সঠিক। পরিবারের পক্ষ থেকে কোনো অভিযোগ নেই। এ ঘটনায় রাজারহাট থানায় একটি ইউডি মামলা দায়ের করা হয়। ",21/9/2020,country-news
রৌমারীতে ব্রিজ দেবে যোগাযোগ বিচ্ছিন্ন,"রৌমারীতে জুলাই মাসের শুরুতে ভয়াবহ তৃতীয় দফায় বন্যার প্রবল বর্ষণ ও ভারতীয় পাহাড়ি ঢলে আসা পানি ব্রহ্মপুত্র নদ উপচে বন্দবেড় ইউনিয়নের বাঘমারা ফৌজাদারি বেড়িবাঁধ ভেঙে লোকালয় ঢুকে উপজেলা সদরসহ প্রায় ১০ হাজার পরিবার পানিবন্দি হয়ে পড়ে।



সেই পানির চাপে বন্দবেড় গ্রামের দক্ষিণ মাথায় ব্রিজটি পানির স্রোতে দেবে যায়। এতে রৌমারী সদরের সঙ্গে যোগাযোগ ব্যবস্থা বিচ্ছিন্ন হয়ে পড়ে ওই এলাকার মানুষের সঙ্গে।এলাকাবাসী জানান, উপজেলার বন্দবেড় দক্ষিণ মাথায় আবদুল খালেকের বাড়ি সংলগ্ন ২০ বছর আগে ব্রিজটি নির্মাণ করা হয়।এ ব্রিজের সংযোগ সড়ক দিয়ে বন্দবেড়, বাঘমারা, চরবন্দবেড় ও পর্দারচরসহ কয়েকটি গ্রামের মানুষ যাতায়াত করে। রাস্তাটি বন্দবেড় বেড়িবাঁধ থেকে দক্ষিণে ডিসি রাস্তায় গিয়ে মিলিত হয়।এ রাস্তাটি দিয়ে প্রতিনিয়ত প্রায় ১০ হাজার মানুষ যাতায়াতের একমাত্র ভরসা। উপজেলা নির্বাহী কর্মকর্তা আল ইমরান বলেন, বন্যায় উপজেলার অনেক ক্ষতি হয়েছে। বেড়িবাঁধ ভেঙে যাওয়০যাওয়ার বিষয়টি তদন্ত করে ব্যবস্থা নেয়া হবে।",21/9/2020,country-news
"বিএসএফের গুলিতে বাংলাদেশি নিহত, ৩ দিন পর লাশ উত্তোলন","কুড়িগ্রামের রৌমারী সীমান্তে ভারতীয় সীমান্তরক্ষী বাহিনী বিএসএফের গুলিতে এক বাংলাদেশি নিহতের ঘটনা ঘটেছে। তিন দিন পর শুক্রবার কবর থেকে তার লাশ উত্তোলন করা হয়।



আদালতের নির্দেশে শুক্রবার লাশটি কবর থেকে উত্তোলন করে ময়নাতদন্তের জন্য জেলা শহর কুড়িগ্রাম হাসপাতাল মর্গে পাঠানো হয়েছে।রৌমারী থানার ওসি আবু মো. দিলওয়ার হোসেন জানান, আদালতের নির্দেশে শুক্রবার দুপুরে রৌমারীর দাঁতভাঙ্গা ইউনিয়নের চর ইটালুকান্দা গ্রাম থেকে বিএসএফের গুলিতে নিহত আখিরুল ইসলামের (২২) লাশ নির্বাহী ম্যাজিস্ট্রেট নবিরুল ইসলামের উপস্থিতিতে উত্তোলন করা হয়।এ সময় উপজেলা স্বাস্থ্য কর্মকর্তা মমিনুল ইসলামসহ নিহত আখিরুলের স্বজনরা উপস্থিত ছিলেন।নিহত আখিরুল দাঁতভাঙ্গা ইউনিয়নের চরইটালুকান্দা গ্রামের আবুল হোসেনের ছেলে।রৌমারী থানার ওসি আবু মো. দিলওয়ার হোসেন জানান, গত মঙ্গলবার মধ্যরাতে বাংলাদেশের বেশ কিছু গরু ব্যবসায়ী সীমান্ত পার হয়ে ভারতে প্রবেশ করে গরু আনতে যায়। গরু নিয়ে গভীর রাতে সীমান্তের ১০৫২ ও ১০৫৩নং মেইন পিলার মাঝামাঝি এলাকা দিয়ে আসার পথে ভারতের আসামের আলগা ক্যাম্পের টহলরত বিএসএফ জোয়ানরা তাদের লক্ষ্য করে গুলি ছোড়ে। এ সময় আখিরুল ইসলাম বিএসএফের গুলিতে নিহত হন। পরে ময়নাতদন্ত ছাড়া স্বজনরা রাতেই নিহতের লাশটি দাফন করে। এ কারণে আদালতের নির্দেশে শুক্রবার তার লাশ উত্তোলন করা হয়।",21/9/2020,country-news
ব্যক্তির নাম বললেই ফ্ল্যাক্সিলোড চলে যায় মোবাইলে!,"নাম মিজানুর রহমান। জন্ম থেকে তার দুই চোখই অন্ধ। তার বর্তমান বয়স ২৫ বছর। কুড়িগ্রাম জেলার রৌমারী উপজেলার বন্দবেড় ইউনিয়নের প্রত্যন্ত অঞ্চল টাঙ্গারিপাড়া গ্রামের তার জন্ম।



বাবার নাম মোনতাজ আলী ও মায়ের নাম মোমেনা খাতুন। দুই ভাই বোনের মধ্যে সে বড়। ছোট বোন মরিয়মের বিবাহ দেয়া হয়েছে।আত্মবিশ্বাস ও প্রবল স্মরণশক্তির মাধ্যমে জন্মান্ধ মিজানুর রহমান ফ্ল্যাক্সিলোড, বিকাশে টাকা লেনদেন করাসহ প্রায় ৫ হাজার মোবাইল ফোন নম্বর মুখস্থ বলতে পারে। ওই এলাকায় অধিকাংশ লোকজন জন্মান্ধ মিজানুরের কাছেই টাকা ফ্ল্যাক্সিলোড করে।মিজানুর চোখে না দেখেই ফ্ল্যাক্সিলোড, বিকাশে টাকা লেনদেন করতে দেখেন অনেকেই। আশ্চর্য বিষয় হচ্ছে অত্র এলাকার পরিচিত মানুষের সব মোবাইল নম্বর তার কাছে মুখস্থ। ফ্ল্যাক্সিলোড করতে গেলে নম্বর না বলে ব্যক্তির নাম বললেই টাকা চলে যায় মোবাইলে ফোনে।দরিদ্র পরিবারে জন্ম নেয়ায় ইচ্ছা থাকার পরেও পড়ালেখা চালিয়ে যেতে পারেনি। এ দুঃখ তাকে ক্ষতবিক্ষত করে। তাই বাধ্য হয়ে টাকা উপার্জনের পথে নামে। কিন্তু শুরুর দিকে তাকে নানা ধরনের অবহেলার শিকার হতে হয়। কিন্তু শেষ পর্যন্ত মেধা ও স্মরণশক্তি দিয়ে অসম্ভবকে সম্ভব করে। এখন সে ফ্ল্যাক্সিলোডের ব্যবসা করে পরিবারের অর্থ সংকট অনেকটা কমিয়েছে।মোবাইল ফোনের মাধ্যমে ফ্ল্যাক্সিলোড করতে মাত্র কয়েক সেকেন্ড লাগে অন্ধ মিজানের। দীর্ঘ দিন ধরে এ কাজ করলেও একবারও ভুল করেনি। মোবাইল নম্বর তার লিখে রাখার প্রয়োজন হয় না। পুরো দিনের হিসাব মুখস্থ থাকে তার।চোখে না দেখে মোবাইল ফোনে টাকা লেনদেন করা হয় কিভাবে? এ বিষয় জানতে চাইলে মিজানুর রহমান বলেন, কোন বাটনে কোন সংখ্যা এটা মোবাইল সেটের উপর হাত রেখে বলে দিতে পারি। ব্যবহার করতে করতে আমার সব জানা হয়ে গেছে। ফ্ল্যাক্সিলোড করার ক্ষেত্রে মোবাইলে কোন বাটুন টিপতে হবে, কোন অপশনে যেতে হবে-সেটাও আমার জানা হয়ে গেছে।তিনি বলেন, বর্তমানে আমি ইউনম্যাক্স, ওয়ালটন ও নোকিয়া কোম্পানির সেট ব্যবহার করছি। এতে আমার কোনো সমস্যা হচ্ছে না। বিকাশে (ব্র্যাক ব্যাংক, মোবাইল ব্যাংকিং) বা রকেটে (ডাচবাংলা মোবাইল ব্যাংকিং) টাকা পাঠাতে কোনো সমস্যা নেই। শুধু ইনকামিংয়ের ক্ষেত্রে আমাকে সংশ্লিষ্ট কোম্পানির হট লাইনে কথা বলে নিশ্চিত অথবা অন্য কারো সহযোগিতা নিতে হয়।জন্মান্ধ এই যুবক বলেন, বর্তমান প্রধানমন্ত্রী শেখ হাসিনার কাছে আকুল আবেদন আমার অন্ধ দুই চোখের চিকিৎসার সুব্যবস্থা করলে পৃথিবীর আলো দেখতে পাবো এবং অর্থ উপার্জন করে বৃদ্ধ মা-বাবাকে ভরণপোষণে সহযোগিতা করতে পারবো।রৌমারী উপজেলার টাপুরচর বাজারে মিজানের দোকানে গিয়ে বিস্তারিত কথা হয় তার সঙ্গে।তখন পার্শ্ববর্তী এক দোকানদার জিয়াদ আহমেদ বলেন, সাধারণ ব্যবসায়ীদের মতোই মিজান কাজ করছে। গ্রাহকদের সঙ্গে টাকা লেন-দেনে কোনো ঝামেলার ঘটনা আমি দেখিনি।ওই দোকানের ঘর মালিক চাঁন মিয়ার সঙ্গে কথা হলে তিনি বলেন, আমি যখন জানতে পারি অন্ধ মিজান টাকা ফ্ল্যাক্সিলোড দিতে পারে। যেহেতু তার কোনো সহায় সম্বল নেই, তখন এই বাজারে আমার একটা দোকানঘর তাকে ভাড়াবিহীন ব্যবসা করার জন্য দিয়েছি। সে যতদিন বেঁচে থাকবে ততো দিন তার কাছে ঘরভাড়া বাবদ কোনো টাকা নিবো না।মিজানের বাবা মোনতাজ আলী বলেন, সে জন্ম থেকেই অন্ধ। চিকিৎসার জন্য তাকে উলিপুর, রংপুর ও দিনাজপুর চক্ষু হাসপাতালে নিয়ে গেছি। চিকিৎসকরা পরীক্ষা নিরীক্ষার পর তার চোখের অপারেশন করতে চেয়েছিল, কিন্তু অর্থ সংকটের কারণে মিজানের অপারেশন করা সম্ভব হয়নি।তিনি আরও অভিযোগ করে বলেন, মেম্বারও চেয়ারম্যানের কাছে কয়েকবার গিয়েছিলাম তারা আমার ছেলেটাকে ইউনিয়ন পরিষদ থেকে কোন সাহায্য করেনি। বর্তমানে সে টাকা উপার্জন করে পরিবারকে সাহায্য করবো।বন্দবেড় ইউনিয়নের ইউপি চেয়ারম্যান কবীর হোসেন জানান, এ বিষয় আমি জানি না, তবে খোঁজ খবর নিয়ে আমার পরিষদ থেকে যতটুকু সাহায্য সহযোগিতা করার দরকার আমি তা করবো।উপজেলা পরিষদের মহিলা ভাইস চেয়ারম্যান মাহমুদা আকতার স্মৃতি বলেন, অন্ধ মিজানুরের বিষয় নিয়ে আমার কাছে কেউ আসেনি। সরেজমিনে গিয়ে অবশ্যই তাকে সার্বিক সহযোগিতা করা হবে।উপজেলা সমাজসেবা কর্মকর্তা মো. আরিফুল ইসলাম বলেন, মিজানুর আসলেই জন্মান্ধ, ইতিমধ্যে তাকে প্রতিবন্ধী ভাতার কার্ড করে দেয়া হয়েছে।",21/9/2020,country-news
পাটগ্রামে বিএসএফের গুলিতে বাংলাদেশি নিহত,"পাটগ্রাম উপজেলায় ভারতের সীমান্তরক্ষী বাহিনী বিএসএফের গুলিতে এক বাংলাদেশি নিহত হয়েছেন। বৃহস্পতিবার ভোরে উপজেলার পূর্ব জগতবেড় সীমান্তের ৮৬২ নম্বর মেইন পিলারের কাছে এ ঘটনা ঘটে।



নিহত মিজানুর রহমান উপজেলার বুড়িমারী ইউনিয়নের ২ নম্বর ওয়ার্ডের মুংলীবাড়ী গ্রামের নাসির উদ্দিন ভুট্টুর ছেলে। ভারত থেকে গরু আনতে যায় একটি দল। গরু নিয়ে ফেরার সময় ১৪০ রানীনগর বিএসএফ ব্যাটালিয়নের চুয়াংগারখাতা ক্যাম্পের বিএসএফ সদস্যরা তাদের লক্ষ্য করে গুলি করে। এতে মিজান গুলিবিদ্ধ হন।পাটগ্রাম স্বাস্থ্য কমপ্লেক্সে নিয়ে গেলে চিকিৎসক তাকে মৃত ঘোষণা করেন। স্বাস্থ্য কমপ্লেক্সের আবাসিক মেডিকেল অফিসার ডা. কালী প্রসাদ সরকার বলেন, মিজানের মাথায় গুলি লাগে। অতিরিক্ত রক্তক্ষরণ হওয়ায় হাসপাতালে নিয়ে আসার আগেই তার মৃত্যু হয়।পাটগ্রাম থানার ওসি সুমন কুমার মহন্ত বলেন, মিজানের বড় ভাই জাহাঙ্গীর হোসেন বাদী হয়ে অজ্ঞাতনামা ব্যক্তিদের আসামি করে থানায় মামলা করেছেন। লাশের ময়নাতদন্তের জন্য লালমনিরহাট সদর হাসপাতালে পাঠানো হয়েছে।বর্ডার গার্ড বাংলাদেশ ৬১ বিজিবি ব্যাটালিয়নের শমসেরনগর ক্যাম্পের সুবেদার সুলতান মুন্সি বলেন, এ রকম একটি ঘটনা ঘটেছে। বিএসএফকে এ ব্যাপারে প্রতিবাদ জানিয়ে পতাকা বৈঠক আয়োজনের চেষ্টা চলছে।",21/9/2020,country-news
লালমনিরহাটে বিএসএফের গুলিতে বাংলাদেশির মৃত্যু,"লালমনিরহাটের পাটগ্রাম উপজেলায় ভারত থেকে গরু আনতে গিয়ে বিএসএফের গুলিতে এক বাংলাদেশির মৃত্যু হয়েছে। বৃহস্পতিবার ভোরে উপজেলার পূর্ব জগতবেড় সীমান্তের ৮৬২ নম্বর মেইন পিলারের নিকট এ ঘটনাটি ঘটে।



নিহত মিজানুর রহমান মিজান (২০) উপজেলার বুড়িমারী ইউনিয়নের ২ নম্বর ওয়ার্ডের মুংলীবাড়ি গ্রামের নাসির উদ্দিন ভুট্টুর ছেলে।জানা গেছে, ভারত থেকে গরু আনতে যায় একটি দল। গরু নিয়ে ফেরার সময় ১৪০ রানীনগর বিএসএফ ব্যাটালিয়নের চুয়াংগারখাতা ক্যাম্পের টহলরত বিএসএফের সদস্যরা তাদেরকে লক্ষ্য করে গুলি করে। এতে মিজানুর রহমান মিজান গুলিবিদ্ধ হন। পরে সহযোগীরা তাকে উদ্ধার করে পাটগ্রাম স্বাস্থ্য কমপ্লেক্সে নিয়ে গেলে কর্মরত চিকিৎসক মৃত ঘোষণা করেন।এ বিষয়ে পাটগ্রাম স্বাস্থ্য কমপ্লেক্সের আবাসিক মেডিকেল অফিসার ডা. কালী প্রসাদ সরকার বলেন, মিজানুরের মাথায় গুলি লাগে। অতিরিক্ত রক্তক্ষরণ হওয়ায় হাসপাতালে নিয়ে আসার আগেই তার মৃত্যু হয়েছে।এ বিষয়ে পাটগ্রাম থানার ওসি সুমন কুমার মহন্ত বলেন, নিহত যুবকের বড় ভাই জাহাঙ্গীর হোসেন বাদী হয়ে অজ্ঞাত ব্যক্তিদের আসামি করে থানায় মামলা করেছেন। লাশের সুরতহাল রিপোর্ট করা হয়েছে। লাশ ময়নাতদন্তের জন্য লালমনিরহাট সদর হাসপাতালে পাঠানো হয়েছে।এ বিষয়ে বর্ডার গার্ড বাংলাদেশ ৬১ বিজিবি ব্যাটালিয়নের শমসেরনগর ক্যাম্পের সুবেদার সুলতান মুন্সি বলেন, এরকম একটি ঘটনা ঘটেছে। বিএসএফকে এ ব্যাপারে প্রতিবাদ জানিয়ে পতাকা বৈঠক আয়োজনের চেষ্টা চলছে।",21/9/2020,country-news
করোনায় বিশেষ ট্রাইব্যুনালের বিচারকের মৃত্যু,"করোনায় আক্রান্ত হয়ে লালমনিরহাটের নারী ও শিশু নির্যাতন দমন বিশেষ ট্রাইব্যুনালের বিচারক (জেলা জজ) ফেরদৌস আহমেদ মারা গেছেন।



বুধবার রাত ৮টার দিকে তিনি মারা যান। সুপ্রিমকোর্টের বিশেষ কর্মকর্তা মোহাম্মদ সাইফুর রহমান এ তথ্য যুগান্তরকে নিশ্চিত করেন।তিনি বলেন, করোনায় আক্রান্ত হয়ে ফেরদৌস আহমেদ ঢাকার একটি হাসপাতালে ভর্তি হন। সেখানেই এই বিচারক চিকিৎসাধীন অবস্থায় মারা যান। করোনাভাইরাসে এটাই প্রথম কোনো বিচারকের মৃত্যু। ভার্চুয়াল পদ্ধতিতে বিচারকাজ পরিচালনা ও দায়িত্ব পালনের মধ্যেও সারা দেশে মঙ্গলবার পর্যন্ত নিম্ন আদালতের ২৬ জন বিচারক কোভিড-১৯ আক্রান্ত হয়েছেন।এছাড়া সর্বোচ্চ আদালতের ২৬ এবং নিম্ন আদালতের ৭১ জনসহ মোট ৯৭ জন আদালত কর্মচারী করোনাভাইরাসে আক্রান্ত হয়েছেন।",21/9/2020,country-news
তেল চুরির অভিযোগে পা দিয়ে গলা চেপে ধরে কিশোরকে নির্যাতন,"লালমনিরহাট শহরে চুরির অভিযোগে মমিনুল ইসলাম (১৭) নামে এক কিশোরকে অমানবিকভাবে নির্যাতনের ভিডিও ভাইরাল হয়েছে। এ ঘটনায় আশরাফ আলী লাল নামে এক ব্যবসায়ীকে মঙ্গলবার রাত দেড়টার দিকে আটক করেছে পুলিশ।



মমিনুল সদর উপজেলার মোগলহাট ইউনিয়নের ইটাপোতা গ্রামের নুর মোহাম্মদের ছেলে।আটক আশরাফ আলী লাল আদিতমারী উপজেলার কমলবাড়ি ইউনিয়নের মৃত আহমদ আলীর ছেলে। তিনি জেলা ট্রাক মালিক সমিতির সাবেক সাধারণ সম্পাদক।এর আগে শহরের মিশন মোড়ে তার মালিকানাধীন সীমান্ত শপিং কমপ্লেক্সের নিচতলায় নির্যাতনের এ ঘটনা ঘটে। রাত ১০টার দিকে সামাজিক যোগাযোগমাধ্যমে ভিডিওটি আপলোড করার পর তা দ্রুত ভাইরাল হয়ে যায়।এদিকে ভাইরাল হওয়া ওই ভিডিওটিতে দেখা যায়, ব্যবসায়ী আশরাফ আলী লালসহ আরও দুই-তিনজন কিশোরটিকে বারবার মাটিতে ফেলে বেধড়ক মারধর এবং পা দিয়ে মুখ ও গলা চেপে ধরছেন। আত্মরক্ষায় ছেলেটি অনেকের পা জড়িয়ে ধরলেও কেউ রক্ষা করতে এগিয়ে আসেনি।লালমনিরহাট সদর থানা পুলিশের ওসি মাহফুজ আলম জানান, ভিডিও ভাইরাল হওয়ার পর কিশোর মমিনুল ইসলাম বাদী হয়ে মঙ্গলবার সদর থানায় মামলা করেছে। এর পর রাত দেড়টার দিকে প্রধান অভিযুক্ত আশরাফ আলী লালকে আটক করা হয়েছে।এতে আশরাফ আলী লালসহ অজ্ঞাত আরও ৪-৫ জনকে আসামি করা হযেছে। গ্রেফতারকৃতকে আদালতের মাধ্যমে জেলহাজতে পাঠানো হবে।জানা যায়, মঙ্গলবার সকালে ভবনের নিচে থাকা একটি ইজিবাইক থেকে তেলের একটি জারকিন চুরির অপরাধে ওই কিশোরকে প্রথমে আটক করে কয়েকজন। পরে তাকে ভবন মালিক আশরাফ আলী লালের হাতে তুলে দেয়া হলে তিনিসহ কয়েকজন মধ্যযুগীয় কায়দায় কিশোরটিকে নির্যাতন করেন।",21/9/2020,country-news
মেয়ের লাশ নিয়ে বাবার এ কেমন বিড়ম্বনা! ,"ট্রাকে করে গাজীপুর থেকে লালমনিরহাটের পাটগ্রাম উপজেলার বুড়িমারী ইউনিয়নে বাড়িতে ফিরছিলেন পোশাক শ্রমিক মৌসুমী আক্তার (২৫)। পথে তার মৃত্যু হলে লাশ ফেলে পালিয়ে যায় চালক ও তার সহকারী।



এরপর নিজ বাড়ি থেকে প্রায় ১০০ কিলোমিটার পথ পাড়ি দিয়ে মেয়ের লাশ শনাক্ত করেন বাবা গোলাম মোস্তফা। কিন্তু করোনায় মৃত্যু সন্দেহে মোবাইল ফোনে সেই লাশ এলাকায় না আনার হুমকি দেন বুড়িমারী ইউনিয়নের চেয়ারম্যান আবু সাঈদ নেওয়াজ নিশাত।নিরুপায় হয়ে বাবা গোলাম মোস্তফা এক লাশবাহী অ্যাম্বুলেন্সের চালককে ৫ হাজার টাকা দেন মৌসুমীর লাশ দাফন করতে। তবে চালক সেই হতভাগ্য পিতার কাছে টাকা বুঝে নিলেও লাশ দাফন না করে ফেলে দেন তিস্তা নদীতে।দুই দিন পর পানিতে ভাসতে থাকা ওই লাশ উদ্ধার করে আদিতমারী থানা পুলিশ। খবর পেয়ে গোলাম মোস্তফা ছুটে গিয়ে ফের শনাক্ত করেন মেয়ে মৌসুমীর লাশ।আর কেঁদে কেঁদে বলেন, ‘মারে আমি তোকে বাড়িতেই দাফন করতে চেয়েছিলাম। কিন্তু চেয়ারম্যানের ভয়ে নিতে পারিনি!’মেয়ের লাশের পাশে সন্তান হারানো পিতার এমন গগন বিদারী কান্নায় সোমবার দুপুরে ভারি হয়ে উঠে আদিতমারীর আকাশ-বাতাস!হৃদয় বিদারক এ ঘটনায় শেষ পর্যন্ত আদিতমারী ও পাটগ্রাম থানা পুলিশের যৌথ উদ্যোগে নিজ গ্রামে দাফন করা হয় মৌসুমীর লাশ। কিন্তু কিছুতেই থামছে না পাগলপ্রায় বাবার কান্না। বারবার শুধু বিলাপ করে বলছেন, ‘যে চেয়ারম্যান মানুষের লাশ দাফনে বাঁধা দেয়, তার কি বিচার হবে না?’পুলিশ ও নিহতের পরিবার সূত্রে জানা যায়, মৃত পোশাক শ্রমিক মৌসুমী আক্তারের বাড়ি পাটগ্রাম উপজেলার বুড়িমারী ইউনিয়নের গুচ্ছগ্রাম এলাকায়। মাত্র ৬ মাস আগে বাউড়া ইউনিয়নের সরকারের হাট এলাকার আবুল কালামের ছেলে মিজানুর রহমানের সঙ্গে বিয়ে হয় মৌসুমী আক্তারের। বিয়ের পর স্বামীর সঙ্গে সম্পর্কের অবনতি ঘটলে একাই গাজীপুরে একটি পোশাক কারখানায় কাজ করতেন মৌসুমী। বৃহস্পতিবার অসুস্থতা অনুভব করলে একটি ট্রাক যোগে পাটগ্রামে বাড়ির উদ্দেশ্যে রওনা দেন তিনি।পথিমধ্যে রংপুরের তাজহাট এলাকায় পৌঁছলে ট্রাক চালক তাকে মৃত দেখে লাশ ফেলে পালিয়ে যান। অজ্ঞাত হিসেবে তাজহাট থানা পুলিশ মৌসুমীর লাশ উদ্ধার করে রংপুর মেডিকেল কলেজ হাসপাতাল মর্গে পাঠায়। পরদিন শুক্রবার খবর পেয়ে তার বাবা গোলাম মোস্তফা সেখানে গিয়ে মেয়ের লাশ সনাক্ত করেন।এরপর সেই মেয়ের লাশ বুঝে নিয়ে বুড়িমারী ইউনিয়নের চেয়ারম্যান আবু সাঈদ নেওয়াজ নিশাতকে মোবাইলে বিষয়টি অবগত করে নিজ এলাকায় দাফনের অনুমতি চান। করোনায় আক্রান্ত সন্দেহে চেয়ারম্যান তার পরিবার ও লাশবাহী গাড়ি গ্রামে ঢুকলে পুড়িয়ে দেয়ার হুমকি দেন বলে অভিযোগ করেন মৃতের বাবা গোলাম মোস্তফা।নিরুপায় হয়ে হতভাগ্য গরিব বাবা মেয়ের লাশ দাফন করতে রংপুর মেডিকেল কলেজ হাসপাতাল এলাকার একজন লাশবাহী গাড়ি চালকের সঙ্গে ৫ হাজার টাকা চুক্তি করেন লাশ দাফনের। চালক লাশ দাফনের আশ্বাস দিয়ে গোলাম মোস্তফাকে বাড়িতে পাঠিয়ে দেয়। পরে লাশটি তিস্তা নদীতে ফেলে দেয়।দুই দিন পরে স্থানীয়দের খবরে রোববার রাতে উপজেলার মহিষখোচা ইউনিয়নের গোবর্দ্ধন গ্রামে তিস্তা নদী থেকে সরকারি ব্যাগে মোড়ানো অজ্ঞাত লাশটি উদ্ধার করে আদিতমারী থানা পুলিশ।সোমবার ঈদের নামাজ শেষে আদিতমারী থানা পুলিশ জানাজা শেষে আদিতমারী কেন্দ্রীয় কবরস্থানে লাশটির দাফনের প্রস্তুতি নেয়। খবর পেয়ে পরিচয় শনাক্ত করেন মৃতের বাবা গোলাম মোস্তফা।অবশেষে পুলিশ সুপারের নির্দেশনায় আদিতমারী থানা পুলিশ এবং পাটগ্রাম থানা পুলিশের সহায়তায় পাটগ্রামের বুড়িমারী ইউনিয়নের নিজ গ্রামে বিকালে মৌসুমীকে দাফন করা হয়।এ নিয়ে কথা বলতে বুড়িমারী ইউনিয়ন পরিষদ চেয়ারম্যান আবু সাঈদ নেওয়াজ নিশাতের মোবাইল ফোনে একাধিকবার যোগাযোগ করলেও তিনি মোবাইল ফোন রিসিভ করেননি। শেষ পর্যন্ত চেয়ারম্যানের ফোনটি বন্ধ পাওয়া যায়।আদিতমারী থানার ওসি সাইফুল ইসলাম সাংবাদিকদের বলেন, ঘটনাটি সত্যিই খুব দুঃখজনক। মৃতের পরিচয় নিশ্চিত হবার পর তার বাবার অনুরোধে ও পুলিশ সুপারের নির্দেশে দুই থানা পুলিশের যৌথ উদ্যোগে লাশ তার গ্রামে দাফন করা হয়েছে। ঊর্ধ্বতন কর্তৃপক্ষের নির্দেশনা মোতাবেক পরবর্তী পদক্ষেপ নেয়া হবে বলেও জানান তিনি।",21/9/2020,country-news
১২ জেলায় সাড়ে তিনশ’ বস্তা চাল জব্দ,"লালমনিরহাটের হাতীবান্ধা, জয়পুরহাট, সিরাজগঞ্জের শাহজাদপুর, দিনাজপুর ও ঝালকাঠিসহ ১২ জেলায় সাড়ে তিনশ’ বস্তা খাদ্যবান্ধব কর্মসূচির (১০ টাকা কেজি) চাল জব্দ করা হয়েছে। ইউপি সদস্য ও ডিলারসহ চারজনকে বিভিন্ন মেয়াদে সাজা দিয়েছেন ভ্রাম্যমাণ আদালত। গ্রেফতার করা হয়েছে ইউপি চেয়ারম্যানসহ ৭ জনকে। দু’জন ডিলারের লাইসেন্স বাতিল করা হয়েছে। কিছু জায়গায় চাল চুরিতে অভিযুক্ত ব্যক্তিদের গ্রেফতার দাবিতে বিক্ষোভ করেছেন স্থানীয় বাসিন্দারা। বগুড়ার শিবগঞ্জের মাঝিহট্ট ইউনিয়নের চেয়ারম্যানকে চাল আত্মসাতের ঘটনায় বরখাস্ত করা হয়েছে। যুগান্তর ব্যুরো, স্টাফ রিপোর্টার ও প্রতিনিধিদের পাঠানো খবর-



লালমনিরহাট : হাতীবান্ধায় ১২০ বস্তা সরকারি চাল উদ্ধার করা হয়েছে। রোববার গভীর রাতে উপজেলার সিন্দুর্ণা ইউনিয়নের লোকমান হোসেন উচ্চ বিদ্যালয় সংলগ্ন চাতালের গোডাউন থেকে এসব চাল উদ্ধার করা হয়। এ ঘটনায় দুখু মিয়া নামে এক ট্রলিচালককে আটক করেছে পুলিশ।দিনাজপুর : দিনাজপুর সদর উপজেলার ৪নং শেখপুরা ইউপি চেয়ারম্যান মোমিনুল ইসলামের গোডাউন থেকে সরকারি ৪ হাজার ৩২০ কেজি চাল ও আটা উদ্ধার করা হয়েছে। অবৈধভাবে চাল-আটা মজুদ রাখার অভিযোগে চেয়ারম্যান মোমিনুল ইসলামকে আটক করা হয়েছে। জব্দ তালিকায় রয়েছে ১ হাজার ৯২০ কেজি চাল (৬৪ বস্তা) ও ২ হাজার ৪শ’ কেজি আটা।নড়াইল : নড়াইলের কালিয়ায় পেড়লী ইউনিয়নের চেয়ারম্যান মো. জারজিদ মোল্যার (৫২) বিরুদ্ধে ভিজিডি কার্ডের চাল আত্মসাতের অভিযোগ উঠেছে। এ ঘটনায় এ ইউপি চেয়ারম্যানের বিরুদ্ধে শনিবার মামলা করা হয়েছে।নগরকান্দা (ফরিদপুর) : ফরিদপুরের নগরকান্দা উপজেলার রামনগর ইউনিয়নের কুঞ্জনগর বাজারে ডিলার ছরোয়ার হোসেন মোল্যার বিরুদ্ধে চাল ওজনে কম দেয়ার অভিযোগ পাওয়া গেছে। নিরাপত্তা বাহিনীর সদস্যরা উপস্থিত হলে সে পালিয়ে যায়। পরে তার গুদামঘরের কর্মচারী নুরু তপাদারকে ২০ হাজার টাকা জরিমানা করা হয়।শাহজাদপুর (সিরাজগঞ্জ) : সিরাজগঞ্জের শাহজাদপুর উপজেলার কৈজুরি ইউনিয়নে ৩৫৭ কেজি (১২ বস্তা) চালসহ ডিলার আলাউদ্দিনকে (৫০) পুলিশ রোববার রাতে আটক করেছে।জয়পুরহাট : জয়পুরহাটের আক্কেলপুর উপজেলার কাঁঠালবাড়িতে ৮৫ বস্তা সরকারি চালসহ মেহেদি হাসান নামে স্থানীয় এক ব্যবসায়ীকে আটক করেছে র‌্যাব। তার ব্যবসাপ্রতিষ্ঠানের গুদাম থেকে এসব চাল উদ্ধার করা হয়।রাঙ্গাবালী (পটুয়াখালী) : পটুয়াখালীর রাঙ্গাবালী উপজেলার জুগির হাওলা গ্রাম থেকে ৮ বস্তা ত্রাণের চালসহ আইয়ুব আলী ব্যাপারী নামে এক ব্যক্তিকে আটক করা হয়েছে। আইয়ুব আলী বলেন, জুগির হাওলা ৬ নম্বর ওয়ার্ডের ইউপি সদস্য মাসুদ তালুকদার তাকে এ চাল দিয়েছেন।ঝালকাঠি ও রাজাপুর : ঝালকাঠির রাজাপুরে চাল অবৈধভাবে মজুদ করার দায়ে ডিলারসহ দু’জনকে ৬ মাস করে কারাদণ্ড দিয়েছেন ভ্রাম্যমাণ আদালত। ৬ বস্তা চাল উদ্ধার করা হয়। সাজাপ্রাপ্ত দু’জন হলেন : কেওতা ঘিগড়া গ্রামের মো. হাচেন হাওলাদার (৭০) ও ডিলার বামনকাঠি গ্রামের মাহাদী হাসান (২৫)। মাহাদী ১ নম্বর ওয়ার্ডের ইউপি সদস্য। হাচেন হাওলাদার সংরক্ষিত নারী আসনের সদস্য সোনিয়া বেগমের শ্বশুর।বগুড়া : শিবগঞ্জে খাদ্যবান্ধব কর্মসূচির ৩৩০ কেজি চালসহ গ্রেফতার মাঝিহট্ট ইউনিয়নের চেয়ারম্যান মির্জা গোলাম হাফিজ সোহাগকে সাময়িক বরখাস্ত করা হয়েছে।গৌরীপুর (ময়মনসিংহ) : ময়মনসিংহের গৌরীপুরে সোমবার ভূটিয়ারকোনা বাজারের চাল ব্যবসায়ী আজাহারুল ইসলামের দোকান থেকে খাদ্যবান্ধব কর্মসূচির ১ হাজার ২৫০ কেজি চাল (২৫ বস্তা) উদ্ধার করা হয়েছে। অবৈধভাবে সরকারি চাল মজুদের অভিযোগে আজাহারুল ইসলামকে গ্রেফতার করেছে পুলিশ।নেত্রকোনা : সোমবার বিকালে জামধলা বাজার থেকে একটি অটোরিকশায় ওই এলাকার চুরেরভিটা গ্রামের মাস্টার আলীর ছেলে আবুল কাসেম ৯ বস্তা চাল নিয়ে বাড়ি যাচ্ছিল। পথে এ চাল দেখে স্থানীয়দের সন্দেহ হলে আবুল কাসেম চাল রেখে পালিয়ে যান।শরণখোলা (বাগেরহাট) : শরণখোলা উপজেলা খাদ্যনিয়ন্ত্রক সোহেল আকতার জানান, ৩ এপ্রিল রাতে তাফালবাড়ী বাজারের একটি গোডাউন থেকে ১০ টাকা কেজি দরের সরকারি ১৮ বস্তা চাল উদ্ধার করেন শরণখোলা উপজেলা নির্বাহী অফিসার সরদার মোস্তফা শাহিন। চাল কালোবাজারে বিক্রি করার ঘটনায় ঊর্ধ্বতন কর্তৃপক্ষের নির্দেশে সোমবার ওই ডিলারের লাইসেন্স বাতিল করা হয়।",21/9/2020,country-news
হাতীবান্ধায় একসঙ্গে তিন সন্তানের জন্ম,"লালমনিরহাটের হাতীবান্ধায় একসঙ্গে তিন সন্তানের জন্ম দিয়েছেন শাপলা বেগম নামে এক গৃহবধূ। তার মধ্যে দুই ছেলে ও এক মেয়ে। নবজাতক ও মা উভয়ে সুস্থ রয়েছেন।



ওই মা ও সন্তানদের একনজর দেখতে উৎসুক জনতা ভিড় করছেন তাদের বাড়িতে।খবর পেয়ে ওই বাড়িতে গিয়ে মা ও সন্তানদের খোঁজ নেন হাতীবান্ধা উপজেলা নির্বাহী কর্মকর্তা (ইউএনও) সামিউল আমিন ও উপজেলা সহকারী কমিশনার (ভূমি) শামীমা সুলতানা।শাপলা বেগম উপজেলার মধ্য গড্ডিমারী গ্রামের দিনমজুর সাফিউল ইসলামের স্ত্রী।জানা গেছে, মধ্য গড্ডিমারী গ্রামের আবেদ আলীর ছেলে সাফিউল ইসলামের সঙ্গে ২০১৫ সালে বিয়ে হয় নিজ গড্ডিমারী গ্রামের মৃত জফির উদ্দিনের মেয়ে শাপলা বেগমের। বিয়ের পর তাদের সংসারে জন্ম নেয় একটি কন্যা সন্তান। তার নাম জান্নাতুল আক্তার শাম্মী। এরই মধ্যে আবার গর্ভধারণ করেন শাপলা।গত ২৬ ফেব্রুয়ারি প্রসবজনিত কারণে ওই নারীকে রংপুরে একটি বেসরকারি ক্লিনিকে ভর্তি করানো হয়। সেখানে অস্ত্রোপচারের মাধ্যমে জন্ম নেয় ফুটফুটে তিন সন্তান। চিকিৎসা শেষে মঙ্গলবার ছাড়পত্র নিয়ে বাড়িতে চলে আসেন তারা।সাফিউল ইসলাম বলেন, আমি গরিব মানুষ। তবে তিন সন্তান জন্মগ্রহণ করায় আমি খুবই খুশি। মেয়ের নাম রেখেছি সিরাতুন জান্নাত সাথী। তবে ছেলেদের এখনও নাম রাখা হয়নি।হাতীবান্ধা উপজেলা নির্বাহী কর্মকর্তা (ইউএনও) সামিউল আমিন বলেন, খবর পেয়ে আমরা ওই বাড়িতে গিয়ে মা ও শিশুদের দেখে এসেছি। তাদের সার্বিক সহযোগিতা উপজেলা প্রশাসনের পক্ষ থেকে দেয়া হবে। যাতে মা শারীরিকভাবে সুস্থ থাকেন ও ওই শিশুরা স্বাভাবিকভাবে বেড়ে উঠেন।",21/9/2020,country-news
"লালমনিরহাটের ফজিলা ফিরে পেল স্বজনদের, এখনও নিখোঁজ ছেলে","মানসিক ভারসাম্যহীন মধ্যবয়সী ফজিলা বেগম হারিয়ে যাওয়ার প্রায় দুই বছর পর বাবা-মাকে ফিরে পেয়েছে। কিন্তু তার সন্তান সোহেলের এখনও কোনো সন্ধান মেলেনি।



হারিয়ে যাওয়ার সময় সোহেল তার কোলে ছিল। তখন সোহেলের বয়স ছিল চার বছর। মঙ্গলবার রংপুরের বদরগঞ্জের হাসিনা নগরের গ্লোরী সমাজ উন্নয়ন সংস্থা ফজিলাকে তার বাবা-মায়ের হাতে হস্তান্তর করে।ফজিলার স্বজন ও সংস্থা সূত্রে জানা যায়, লালমনিরহাটের কালিগঞ্জ উপজেলার মৌজা শাখাতী গ্রামের ফজলুল হকের মেয়ে ফজিলা। ১৯৯৮ সালের দিকে ওই জেলার হাতিবান্ধা উপজেলার কিসমত ধওলাই গ্রামের আব্দুল আজিজের সঙ্গে বিবাহ হয়।এরপর ফজিলার কোলে প্রথম সন্তান আসে। এর কয়েক বছর পর ফজিলা যখন তৃতীয় সন্তানের মা হন, তখন সে মানসিক ভারসাম্য হারিয়ে ফেলে। এমন অবস্থায় কেটে যায় আরও কয়েক বছর। ২০১৮ সালের জানুয়ারি মাসের দিকে ফজিলা তার তৃতীয় সন্তান চার বছর বয়সী সোহেলকে কোলে নিয়ে স্বামীর বাড়ি থেকে বাবার বাড়ির উদ্দেশে বের হন। এরপর পথ ভুল করে হারিয়ে যান। সেই সঙ্গে কোলের সন্তান সোহেলকেও হারিয়ে ফেলেন।গ্লোরী সমাজ উন্নয়ন সংস্থার নির্বাহী পরিচালক মারুফ কেইন বলেন, ফজিলাকে তারা পেয়েছেন ২০১৮ সালের আগস্ট মাসের শুরুর দিকে। বদরগঞ্জ থানা থেকে তার সংস্থায় ফজিলাকে দেয়া হয়।বদরগঞ্জ থানা ফজিলাকে পেয়েছিল উপজেলার মধুপুর ইউনিয়নের মুনশীরহাট এলাকায় রাতের বেলা। ফজিলা কীভাবে এখানে এসেছে, কোথায় ছিল তা জানা যায়নি।জানা গেছে, গ্লোরী সমাজ উন্নয়ন সংস্থার সেবায় ফজিলা মানসিক ভারসাম্য কিছুটা ফিরে পায়। এরপর তার সঙ্গে নিবিড়ভাবে কথা বলে পরিচয় জানার চেষ্টা করে অস্পষ্ট ঠিকানা পাওয়া যায়। ওই ঠিকানা অনুযায়ী সংস্থার পক্ষ থেকে যোগাযোগ করা হলে ফজিলার স্বজনদের পাওয়া যায়।মঙ্গলবার দুপুরে তার বাবা ফজলুল হক ও বড় ছেলে ফরিদুল তাকে নিতে আসে। কিন্তু ফজিলা হারিয়ে যাওয়ার সময় তার কোলের সন্তান সোহেল এখনও নিখোঁজ।ফজিলার বড় ছেলে ফরিদুল (২০) বলেন, মাকে ফিরে পেয়ে অসম্ভব খুশি হয়েছি। কিন্তু আমার ছোট ভাই এখনও নিখোঁজ।",21/9/2020,country-news
লালমনিরহাটে বাজার করতে গিয়ে নিখোঁজ স্বামীকে পেলেন ১০ বছর পর!,"লালমনিরহাটের আদিতমারী উপজেলার খারুভাজ গ্রামের বাড়ি থেকে বাজার করতে গিয়ে প্রায় ১০ বছর আগে নিখোঁজ হন সিদ্দিক হোসেন।



তাকে নিকট আত্মীয় স্বজনসহ বিভিন্ন এলাকায় খোঁজাখুঁজি করে তাকে না পেয়ে পরিবারের লোকজন এক রকম আশাই ছেড়ে দেন।গত ৬ দিন পূর্বে সিদ্দিক মিয়া হারাগাছ মেট্রো থানার বাহার কাছনা এলাকায় অসুস্থ অবস্থায় রাস্তার ধারে বসে থাকতে দেখেন ওই এলাকার বাসিন্দা জাহেদুল ইসলাম। তাকে তার নাম বাড়ির ঠিকানা জিজ্ঞাসাবাদ করলে সে কিছুই বলতে পারেনি।পরে তিনি তাকে বাড়িতে নিয়ে গিয়ে চিকিৎসা করান। এলাকার গণ্যমান্য ব্যক্তির পরামর্শে হারাগাছ থানায় জিডি করে এবং সামাজিক যোগাযোগ মাধ্যমে বৃদ্ধ সিদ্দিক হোসেনের ছবি পোস্ট করেন।এরই মধ্য ফেসবুকে ছবি দেখে এবং পুলিশ বিভিন্ন থানায় বার্তা প্রেরণের কারণে তাকে চিনতে পারেন স্ত্রী রশিদা বেগম ও কন্যা শিরিনা বেগম।পরে তারা থানায় যোগাযোগ করলে হারাগাছ মেট্রোপুলিস প্রেস ব্রিফিং করে সবার উপস্থিতে বৃদ্ধ সিদ্দিক হোসেনকে গত বৃহস্পতিবার বিকালে রশিদা বেগমের কাছে তুলে দেন।এদিকে হারিয়ে যাওয়া স্বামীকে খুঁজে পাওয়ায় থানা এলাকায় এক অন্যরকম দৃশ্যের অবতারণা হয়। কিছু সময় দুজন দুজনার দিকে হতবাক হয়ে চেয়ে থাকে।রশিদা বেগম জানান, ১০ বছর আগে তার স্বামী খারুভাজ গ্রামের বাড়ি থেকে বাজার করতে যান। পরে তিনি আর বাড়ি ফিরে যাননি। তখন থেকেই তিনি নিখোঁজ হন।এ সময় উপস্থিত ছিলেন রংপুর মেট্রোপলিটন পুলিশের উপ-পুলিশ কমিশনার (ডিসি ক্রাইম) কাজী মোস্তাকি ইবনু মিনান, রংপুর মেট্রোপলিটন পুলিশের সহকারী কমিশনার মাহিগঞ্জ জোন ফারুক আহমেদ, হারাগাছ থানার ওসি রেজাউল করীমসহ গণ্যমান্য ব্যক্তিরা।",21/9/2020,country-news
কাজ করতে করতে মারা গেলেন লালমনিরহাটের জেলার,"দায়িত্ব পালনকালে লালমনিরহাট কারাগারের জেলার মাসুদুর রহমান (৫০) মারা গেছেন (ইন্নালিল্লাহি... রাজিউন)।



বুধবার বেলা ১১টার দিকে নিজের কার্যালয়ে অসুস্থ হয়ে পড়লে তাকে জেলা সদর হাসপাতালে নেয়া হয়। সেখানকার কর্তব্যরত চিকিৎসক তাকে মৃত ঘোষণা করেন।লালমনিরহাট কারাগারের জেল সুপার কিশোর কুমার নাগ জানান, জেলার মাসুদুর রহমান দীর্ঘদিন ধরে হৃদরোগে ভুগছিলেন। চিকিৎসকের পরামর্শে কিছুটা সুস্থ হয়ে দায়িত্ব পালন করছিলেন। বুধবার বেলা ১১টার দিকে কারাগারে নিজস্ব অফিস কক্ষে হঠাৎ অসুস্থ হয়ে পড়েন তিনি। লালমনিরহাট সদর হাসপাতালে নিয়ে গেলে চিকিৎসক তাকে মৃত ঘোষণা করেন।মাসুদুর রহমানের লাশ প্রথমে লালমনিরহাট কারাগার ও পরে পরিবারের সদস্যদের মাধ্যমে গ্রামের বাড়ি ময়মনসিংহে পাঠানো হয়েছে বলে জেল সুপার জানান।উল্লেখ্য, মাসুদুর রহমান ময়মনসিংহ জেলার ফুলপুর উপজেলার বাসিন্দা। তিনি ২০১৬ সালের জুন মাস থেকে লালমনিরহাট কারাগারে জেলার পদে কর্মরত ছিলেন।",21/9/2020,country-news
লালমনিরহাটে ২ বাংলাদেশিকে গুলি করে হত্যা করল বিএসএফ,"লালমনিরহাটের হাতিবান্ধা সীমান্তে দুই বাংলাদেশিকে গুলি করে হত্যা করেছে ভারতীয় সীমান্তরক্ষী বাহিনী (বিএসএফ)।



বুধবার ভোরে উপজেলার গুতামারী ইউনিয়নের বনচৌকি সীমান্তে এ ঘটনা ঘটে।নিহতরা হলে– আমঝোল গ্রামের শাহাজান আলীর ছেলে সুরুজ (৩৮) এবং একই গ্রামের উসমান আলীর ছেলে সুরুজ (১৭)।স্থানীয় সূত্রে জানা গেছে, ভারত থেকে গরু নিয়ে ফেরার পথে বিএসএফের গুলিতে তারা নিহত হয়েছেন।গুতামারী ইউনিয়নের চেয়ারম্যান আবুল কাশেম সাবু মিয়া যুগান্তরকে বলেন, বিএসএফের গুলিতে দুজন বাংলাদেশি নিহত হয়েছেন বলে শুনেছি।লালমনিরহাট ১৫ বিজিবি ব্যাটালিয়নের অধিনায়ক লে. কর্নেল তৌহিদুল আলম যুগান্তরকে বলেন, একজন নিহতের কথা শুনেছি। আমি ঘটনাস্থলে যাচ্ছি। সেখানে গিয়ে বিস্তারিত জানাতে পারব।",21/9/2020,country-news
বিয়ের ১ মাসের মাথায় লাশ হল কিশোরী গৃহবধূ,"নীলফামারীর কিশোরগঞ্জে বিয়ের এক মাসের মাথায় রিংকি (১৪) নামে এক কিশোরী গৃহবধূর ঝুলন্ত লাশ উদ্ধার করেছে পুলিশ। বুধবার গভীর রাতে চাঁদখানা ইউনিয়নের ৩নং ওয়ার্ডের পসারিপাড়া গ্রামে এ ঘটনা ঘটে।



নিহত রিংকি একই ইউনিয়নের বোটপাড়া গ্রামের রাজু মিয়ার মেয়ে ও চাঁদখানা স্কুলের ৮ম শ্রেণির ছাত্রী।প্রতিবেশী সূত্রে জানা যায়, রিংকি ছোটকাল থেকে পাসারিপাড়ায় তার নানা সাহাদতের বাড়িতে বেড়ে ওঠে। সেখান থেকে চাঁদখানা মাধ্যমিক স্কুলে পড়াশুনা করছিল সে। এক মাস আগে নীলফামারীর জাদুরহাট এলাকার লাজু মিয়ার সঙ্গে তার বিয়ে দেয় পরিবারের লোকজন।বৃহস্পতিবার লাজু তার স্ত্রীর সঙ্গে রাতযাপনের জন্য নানাশ্বশুরের বাড়িতে আসেন। রাতের খাবার শেষে পরিবারের লোকজন নবদম্পতিকে একই ঘরে থাকার ব্যবস্থা করে দেন। রিংকির সঙ্গে ভাব না হওয়ায় গভীর রাতে তার স্বামী লাজু ঘর থেকে বেরিয়ে যান।পরে ঘরের আড়ার সঙ্গে গলায় ওড়না পেঁচানো রিংকির ঝুলন্ত লাশ দেখতে পান পরিবারের লোকজন। খবর পেয়ে পুলিশ এসে তার লাশ উদ্ধার করে।কিশোরগঞ্জ থানার সেকেন্ড অফিসার এসআই রেজাউল বলেন, ঘটনাস্থলে গিয়ে লাশের সুরতহাল করা হয়েছে। ঊর্ধ্বতন কর্তৃপক্ষের পরামর্শসাপেক্ষে পরবর্তী সিদ্ধান্ত নেয়া হবে।",21/9/2020,country-news
বিদ্যুতের দাবিতে সৈয়দপুরে সড়ক অবরোধ করে বিক্ষোভ,"নীলফামারীর সৈয়দপুরে বিদ্যুতের দাবিতে সড়ক অবরোধ করে বিক্ষোভ করেছেন ভুক্তভোগী এলাকাবাসী।



রোববার রাত ৮টায় শহরের পুরনো বাবুপাড়া এলাকায় এ ঘটনা ঘটে। এতে সৈয়দপুর টার্মিনাল থেকে পাঁচমাথা মোড় পর্যন্ত উভয় পাশে প্রায় দেড় কিলোমিটার এলাকাজুড়ে যানবাহন আটকা পড়ে। ফলে এলাকায় ব্যাপক উত্তেজনা ছড়িয়ে পড়ে।এলাকাবাসী অভিযোগ করে বলেন, শহরের পুরনো বাবুপাড়া ও অফিসার্স কলোনি এলাকায় বিদ্যুৎ নেই। বারবার বিদ্যুৎ অফিসে যোগাযোগ করা হলেও সারা দিনে সমস্যা সমাধানের কোনো উদ্যোগ নেয়া হয়নি।বরং তাদের গড়িমসির কারণে সন্ধ্যায় এলাকার একটি ট্রান্সফরমারে আগুন লাগে। ফলে এলাকায় চরম আতঙ্ক ছড়িয়ে পড়ে।পরে আগুন নিয়ন্ত্রণ হলে এলাকাবাসী বিক্ষুব্ধ হয়ে সড়ক অবরোধ করেন। দীর্ঘ ১ ঘণ্টার অবরোধের ফলে সৈয়দপুর থানার ওসি মো. আবুল হাসনাত খান বিদ্যুৎ অফিসে যোগাযোগ করেন। এর পর বিদ্যুৎকর্মীরা একটি পিকআপভ্যান নিয়ে ঘটনাস্থলে এসে সমস্যার সমাধান না করে উল্টো কয়েকটি বিদ্যুৎ লাইন কেটে দিয়ে ফিরে যেতে চায়।এতে বিক্ষুব্ধ জনতা আরও বেশি উত্তেজিত হয়ে পড়ে এবং বিদ্যুৎকর্মীদের গাড়ি আটকে দেন। একপর্যায়ে জনগণ স্লোগান দিতে শুরু করলে বিদ্যুৎকর্মীরা পিকআপ রেখে পালিয়ে যান।পরে সৈয়দপুর পৌরসভার ৭নং ওয়ার্ড কাউন্সিলর ও প্যানেল মেয়র-২ শাহিন আকতার শাহীন ঘটনাস্থলে উপস্থিত হয়ে পরিস্থিতি নিয়ন্ত্রণে আনেন।নর্দান ইলেকট্রিসিটি সাপ্লাই কোম্পানি লিমিটেড (নেসকো) সৈয়দপুর বিভাগের নির্বাহী প্রকৌশলী মো. তাজমুল হক বলেন, একসঙ্গে সব জায়গায় সমস্যা হলে সমাধান করতে একটু সময় লাগবেই। পুরনো বাবুপাড়ার বিদ্যুৎ ট্রান্সফরমার নষ্ট হয়েছে। এটি রিপ্লেস করা হবে খুব দ্রুত।",21/9/2020,country-news
ভাতের মাড়ে ঝলসে শিশুর মৃত্যু,"নীলফামারীর কিশোরগঞ্জে ভাতের মাড় ফেলানোর সময় কোলের শিশু জুই আক্তার গরম মাড়ের পাত্রে পড়ে ঝলসে যায়।



শুক্রবার রাতে রংপুর মেডিকেল কলেজ হাসপাতালে চিকিৎসাধীন অবস্থায় শিশুটির মৃত্যু হয়। আট মাস বয়সের ওই শিশুটি রণচণ্ডী মাবুরষ্ট্যান্ড ডাঙ্গাপাড়া গ্রামের আব্দুল কুদ্দুসের মেয়ে।এলাকাবাসী জানায়, মঙ্গলবার সকালে মনোয়ারা বেগম তার কন্যা শিশুটিকে কোলে নিয়ে ভাত রান্না করছিলেন। চুলার ওপর ভাতের হাঁড়ি উপুড় করে অসাবধানতাবশত গরম ভাতের মাড় পাত্রে ফেলছিলেন।এসময় ওই গৃহবধূর কোলে থাকা শিশু জুই আক্তার মোচড় দেয়ায় গরম মাড়ের পাত্রে পড়ে ঝলসিয়ে যায়। পরে শিশুটিকে রংপুর মেডিকেল কলেজ হাসপাতালে ভর্তি করা হলে চিকিৎসাধীন অবস্থায় সেখানে তার মৃত্যু হয়। রণচণ্ডী ইউপি চেয়ারম্যান মোখলেছুর রহমান বিমান ঘটনার সত্যতা নিশ্চিত করেছেন।",21/9/2020,country-news
নীলফামারীতে ট্রাঙ্কবন্দি শিশুর লাশের পরিচয় মিলেছে,"নীলফামারীর ডিমলা উপজেলার রামডাঙ্গা ফরেস্টে ফেলে রাখা ট্রাঙ্কবন্দি শিশুর লাশের পরিচয় মিলেছে। রংপুর পিবিআইয়ের তদন্তে ওই শিশুটির খুনিরা গ্রেফতার হলে তার পরিচয় পাওয়া যায়। শিশুটির নাম জিহাদ হোসেন।



বাবা জিয়াউর রহমান ও সৎ মা আলেয়া মনি তাকে হত্যা করে লাশ গোপন করতে ট্রাঙ্কবন্দি করে ফেলে দেন। ১৪ জুলাই হত্যাকাণ্ডের প্রায় দেড় মাস পর ওই হত্যা রহস্য উদঘাটন হল। মঙ্গলবার রংপুর পিবিআই কার্যালয়ে পিবিআই’র পুলিশ সুপার এবিএম জাকির হোসেন প্রেস ব্রিফিংয়ে ওই হত্যাকাণ্ডের ঘটনা জানান। পিবিআই মামলাটির ছায়া তদন্ত শুরু করে। ডিমলা থানায় অজ্ঞাতনামা আসামিদের বিরুদ্ধে মামলা করে তদন্ত শুরু করে পুলিশ। সুরতহাল ও ময়নাতদন্ত শেষে পুলিশ ও পৌরসভার ব্যবস্থাপনায় লাশটি দাফন করা হয়। পিবিআই রংপুর ২০ জুলাই মামলাটির তদন্তভার গ্রহণ করে। দিনাজপুরের খানসামা উপজেলার একটি এনজিওতে কর্মরত জিহাদের বাবা জিয়াউর রহমানকে গ্রেফতার করা হয়।জিয়াউর রহমানের স্বীকারোক্তিমতে দিনাজপুরের বিরল উপজেলায় তার ভাড়া বাসায় অভিযান চালিয়ে জিয়াউর রহমানের ২য় স্ত্রী আলেয়া মনি ও তার শ্বশুর আইয়ুব আলীকে গ্রেফতার করা হয়। গ্রেফতাররা জিজ্ঞাসাবাদে জানান, ১৪ জুলাই রাতে ঘুমন্ত জিহাদকে বালিশচাপা দিয়ে শ্বাসরোধে হত্যা করা হয়। ১৫ জুলাই জিয়াউর রহমান, আলেয়া মনি ও আইয়ুব আলী বেডশিট ও কাঁথায় জিহাদের লাশ পেঁচিয়ে ট্রাঙ্কের ভেতরে ঢুকান। জিজ্ঞাসাবাদে জিয়াউর রহমান আরও জানান ট্রাঙ্কটি অপসারণের জন্য ছোট পিকআপ ভ্যান ভাড়া করেন। ওই পিকআপ ভ্যান জব্দ ও ওই পিকআপ ভ্যানের মালিক ও চালক ইসমাইলকেও গ্রেফতার করা হয়েছে।",21/9/2020,country-news
চিলাহাটির ভারতীয় সীমান্তে রেলপথ নির্মাণ কাজ পরিদর্শনে রেলমন্ত্রী,"নীলফামারীর ডোমার উপজেলার ডাঙ্গাপাড়া ভারতীয় সীমান্তবর্তী ৭৮২ মেইন পিলার এলাকায় চিলাহাটি-ভারতের হলদিবাড়ি রেলপথ নির্মাণ কাজ পরিদর্শন করেছেন রেলপথমন্ত্রী মো. নুরুল ইসলাম সুজন। শুক্রবার বিকাল ৪টার দিকে তিনি পরিদর্শনে যান।



রেলপথ নির্মাণ কাজ পরিদর্শনকালে রেলপথমন্ত্রী বলেন, প্রধানমন্ত্রীর নির্দেশে সারা দেশে উন্নয়নের অগ্রযাত্রা এগিয়ে চলছে। এরই ধারাবাহিকতায় চিলাহাটি রেল স্টেশনটি আন্তর্জাতিক রেলস্টেশন হিসেবে কাজ এগিয়ে চলছে। ২০২১ সালের ২৫ মার্চের মধ্যেই এই রেলপথ নির্মাণ কাজ সমাপ্ত করে ভারতের সঙ্গে রেল যোগাযোগ চালু করা হবে।

এ সময় রেলমন্ত্রীর সঙ্গে উপস্থিত ছিলেন রেল সচিব সেলিম রেজা, রেলপথ পশ্চিমাঞ্চলের জিএম মেহেরকান্তী গুহ, ডোমার-ডিমলার সংসদ সদস্য বীর মুক্তিযোদ্ধা আফতাব উদ্দীন সরকার, নীলফামারী জেলা প্রশাসক হাফিজুর রহমান চৌধুরী, নীলফামারী-৫৬ বিজিবির অধিনায়ক লে. কর্নেল মামুনুল হক মামুন, পুলিশ সুপার মোকলেছুর রহমান, ঠিকাদারি প্রতিষ্ঠান ম্যাক্স ইনফ্রাস্ট্রাকচার লিমিটেডের প্রকল্প পরিচালক রোকোনুজ্জামান শিহাব, ডোমার উপজেলা চেয়ারম্যান তোফায়েল আহমেদ, ডোমার উপজেলা নির্বাহী কর্মকর্তা শাহিনা শবনম, ডোমার থানা ওসি মোস্তাফিজার রহমান, যুবলীগ নেত্রী সরকার ফারহানা আখতার সুমি, জেলা-উপজেলার ঊর্ধ্বতন কর্মকর্তা ও রাজনৈতিক নেতারা।উল্লেখ্য, নীলফামারীর ডোমার উপজেলার ডাঙ্গাপাড়া ভারতীয় সীমান্তবর্তী ৭৮২ মেইন পিলারের পাশ দিয়ে ভারতের সঙ্গে রেল সংযোগসহ বাংলাদেশের ভূখণ্ডে ৬.৭২৪ কিলোমিটার নতুন রেলপথ নির্মাণ (মেইন লাইন) এবং ২.৩৬ কিলোমিটার লুপ লাইন নির্মাণ করা হচ্ছে। ২০১৯ সালের ২১ সেপ্টেম্বর বাংলাদেশের চিলাহাটি-ভারতের হলদিবাড়ি রেলপথ নির্মাণ কাজ শুরু হয়।রেলপথ নির্মাণ কাজ পরিদর্শনকালে পুলিশ প্রশাসনের পক্ষ থেকে রেলমন্ত্রীকে গার্ড অব অনার প্রদান করা হয়। এরপর রেলমন্ত্রী উপজেলার ভারতীয় সীমান্তবর্তী বাংলাদেশের ভূখণ্ড পর্যন্ত ঠিকাদারি প্রতিষ্ঠান ম্যাক্স ইনফ্রাস্ট্রাকচার লিমিটেডের কাজ পরিদর্শন করে। সেখানে নীলফামারী-৫৬ বিজিবির পক্ষ থেকে রেলমন্ত্রীকে সম্মান প্রদর্শন করা হয়। পরে চিলাহাটি রেলস্টেশনের পূর্বকোণে ব্যক্তি-মালিকানাধীন প্রায় ৯ একর জমি অধিগ্রহণের জন্য জমির মালিকদের সঙ্গে কথা বলেন মন্ত্রী।",21/9/2020,country-news
চলন্ত কোচ থেকে পড়ে চাকায় পিষ্ট হেলপার,"নীলফামারীর জলঢাকায় চলন্ত নৈশকোচ থেকে পড়ে চাকায় পিষ্ট হয়ে হেলপার নয়ন (২৭) নিহত হয়েছেন। সোমবার রাতে জলঢাকার বালাগ্রাম ইউনিয়নের বিজলীরডাঙ্গা নামক এলাকায় এ ঘটনা ঘটে। নিহত নয়নের বাড়ি কুড়িগ্রাম জেলার ভুরুঙ্গামারীতে।



প্রত্যক্ষদর্শী ও স্থানীয়রা জানান, সোমবার রাত ৯টায় ডিমলা থেকে ছেড়ে আসা 'সাকিল ক্লাসিক' নামে নৈশকোচটি ঢাকা-গাবতলী যাওয়ার পথে জলঢাকার বালাগ্রাম ইউনিয়নের বিজলীরডাঙ্গা নামক এলাকায় গাড়ির হেলপার নয়ন চলন্ত গাড়ি থেকে মাটিতে পড়ে যান। এ সময় ওই গাড়ির চাকায় পিষ্ট হয়ে ঘটনাস্থলেই তার মৃত্যু হয়।স্থানীয়দের ধাওয়ার মুখে বাসটি জলঢাকা বাসস্ট্যান্ড চত্বরে রেখে ড্রাইভার ও সুপারভাইজার পালিয়ে যায়। পরে পুলিশ গিয়ে কোচটিকে জব্দ করে লাশ থানায় নিয়ে যায়।ঘটনার সত্যতা নিশ্চিত করে জলঢাকা থানার ওসি মোস্তাফিজুর রহমান বলেন, কোনো অভিযোগ না থাকায় ও আবেদনের পরিপ্রেক্ষিতে লাশ পরিবারের কাছে হস্তান্তর করা হয়েছে।",21/9/2020,country-news
২৫ দিনের সন্তান রেখে গৃহবধূর আত্মহত্যা,"নীলফামারীর কিশোরগঞ্জে পারিবারিক কলহে ২৫ দিন বয়সের ছেলেসন্তান রেখে রোমেনা বেগম (১৯) নামে এক গৃহবধূ আত্মহত্যা করেছেন।



বৃহস্পতিবার সকালে পুলিশ লাশ উদ্ধার করে মর্গে পাঠিয়েছে। নিহত ওই গৃহবধূ রণচন্ডী ইউনিয়নের সোনাকুড়ি ডাঙ্গাপাড়া গ্রামের আলামিনের স্ত্রী। আত্মহত্যার প্ররোচনায় ওই গৃহবধূর স্বামী, তার শ্বশুর জহুরুল ও শাশুড়ি জোছনাকে আটক করেছে পুলিশ। জানা যায়, বুধবার সন্ধ্যায় ওই গৃহবধূর সঙ্গে চেয়ার নিয়ে তার শাশুড়ির ঝগড়া হয়। রাতে স্বামীসহ কোলের শিশুকে নিয়ে রোমেনা একই ঘরে ঘুমায়। গভীর রাতে ২৫ দিনের শিশুসন্তানের কান্নায় আলামিনের ঘুম ভেঙে যায়।বিছানায় স্ত্রীকে না পেয়ে তিনি লাইট জ্বালান। এ সময় তার স্ত্রীকে শয়ন ঘরের আড়ার সঙ্গে গলায় ওড়না দিয়ে ঝুলন্ত অবস্থায় দেখতে পান।কিশোরগঞ্জ থানার ওসি আব্দুল আউয়াল জানান, আত্মহত্যার প্ররোচনার মামলায় ওই গৃহবধূর স্বামী ও শ্বশুর-শাশুড়িকে আটক করা হয়েছে। লাশ উদ্ধার করে মর্গে পাঠানো হয়েছে।
",21/9/2020,country-news
কিশোরগঞ্জে বৃদ্ধা মায়ের দাঁত ভেঙে দিল ছেলে,"নীলফামারীর কিশোরগঞ্জে জমি লিখে না দেয়ায় অমিচা বেগম (৯০) নামে এক বৃদ্ধা মায়ের দুটি দাঁত ভেঙে দিয়েছে ছেলে।



রোববার দুপুরে নিতাই ইউনিয়নের কাছারীপাড়া গ্রামে ঘটনাটি ঘটে। আহত বৃদ্ধা উপজেলা স্বাস্থ্য কমপ্লেক্সে চিকিৎসাধীন রয়েছেন। তিনি ওই গ্রামের মৃত মহির উদ্দিনের স্ত্রী।জানা যায়, বৃদ্ধা অমিচা বেগমের দুই ছেলে ও এক মেয়ে। তার নামে দেড় বিঘা জমি রয়েছে। ছোট ছেলে আনিছার প্রতিবন্ধী। বড় ছেলে অপিছার রহমান কৃষি কাজ করেন। ওই জমি লিখে নেয়ার জন্য তিনি তার বৃদ্ধা মাকে চাপ দেন।রাজি না হওয়ায় রোববার বড় ছেলের স্ত্রী মেহুরুন তার শাশুড়ি অমিচাকে চুল ধরে মারধর করেন। এসময় ছেলে অপিছার এসে তার বৃদ্ধা মায়ের মুখে ঘুষি মারলে উপরের পাটির দুটি দাঁত পড়ে যায়।এ ব্যাপারে কিশোরগঞ্জ থানার ওসি আবদুল আউয়াল জানান, ঘটনাস্থলে পুলিশ পাঠানো হয়েছিল। ওই বৃদ্ধাকে উদ্ধার করে হাসপাতালে ভর্তি করা হয়েছে। বৃদ্ধার বড় ছেলে ও বউ পলাতক থাকায় কাউকে পাওয়া যায়নি।",21/9/2020,country-news
নীলফামারীতে পুকুর থেকে মা-মেয়ের লাশ উদ্ধার,"নীলফামারীর ডোমার উপজেলায় পুকুর থেকে মা আলেয়া বেগম (২৫) ও সাত মাসের শিশু মেয়ে মনি আক্তারের লাশ উদ্ধার করেছে পুলিশ। বুধবার বেলা ১১টার দিকে উপজেলার চিলাহাটি প্রগতিপাড়ার একটি পুকুর থেকে তাদের লাশ উদ্ধার করা হয়।



আলেয়া উপজেলার ভোগডাবুড়ি ইউনিয়নের চিলাহাটি প্রগতিপাড়া গ্রামের ইসমাইল হোসেনের স্ত্রী।এলাকাবাসী জানান, ইসমাইল হোসেনের স্ত্রী আলেয়া মানসিক রোগী ছিলেন। বুধবার সকালে শিশু মনি বিছানায় পায়খানা করলে শরীরে লেগে থাকে। সেটি পরিষ্কার করার জন্য বাড়িসংলগ্ন পুকুরপাড়ে ওই শিশুকে নিয়ে যান তার মা আলেয়া বেগম। এরপর দীর্ঘ সময়েও বাড়িতে না ফেরায় পরিবারের লোকজন খোঁজাখুঁজি করতে থাকেন। পরে সকাল ৯টার দিকে ওই পুকুরের পানিতে মা-মেয়ের লাশ ভাসতে দেখেন এলাকার লোকজন। পরে পুলিশ এসে লাশ উদ্ধার করে ময়নাতদন্তের জন্য নীলফামারী জেনারেল হাসপাতাল মর্গে পাঠায়। চিলাহাটি পুলিশ তদন্ত কেন্দ্রের দায়িত্বরত কর্মকর্তা নুরুল ইসলাম বলেন, এ ঘটনায় থানায় একটি অপমৃত্যুর মামলা হয়েছে।",21/9/2020,country-news
পুকুরে ভাসছিল অনার্স পড়ুয়া ছাত্রীর লাশ,"নীলফামারীর কিশোরগঞ্জে পুকুর থেকে মোশকিরাত জাহান নিঝুম নামে অনার্স পড়ুয়া এক ছাত্রীর ভাসমান লাশ উদ্ধার করেছে পুলিশ।



মোশকিরাত জাহান নিঝুম নীলফামারী সরকারি মহিলা কলেজের অনার্স ১ম বর্ষের ছাত্রী ও সদর ইউনিয়নের ব্রাহ্মণপাড়া গ্রামের মর্তুজার মেয়ে।স্থানীয়রা জানায়, সোমবার সকালে ঘুম থেকে উঠে নিঝুমের ছোট বোন ও তার মা নিঝুমকে দেখতে না পেয়ে খোঁজাখুঁজি করেন। পরে বিকালে ওই ছাত্রীর মা বাড়ির পাশের পুকুরের হাঁটু পানিতে তার মেয়ের লাশ দেখতে পান। পানি থেকে লাশ উত্তোলনের পর এটি হত্যা না আত্মহত্যা এ নিয়ে এলাকায় নানা জল্পনা-কল্পনার সৃষ্টি হয়। খবর পেয়ে পুলিশ ঘটনাস্থলে গিয়ে লাশের সুরতহাল দেখে সন্দেহ হওয়ায় সন্ধ্যায় তার বাড়ি থেকে লাশ উদ্ধার করে মঙ্গলবার মর্গে পাঠায়। পরে নিহত ওই ছাত্রীর বাবা-মা ও এক যুবককে পুলিশ রাতেই থানায় এনে প্রাথমিক জিজ্ঞাসাবাদ করে ছেড়ে দেন। কিশোরগঞ্জ থানার ওসি এম হারুন অর রশিদ জানান, এ ঘটনায় ইউডি মামলা হয়েছে। লাশ ময়নাতদন্তের জন্য মর্গে পাঠানো হয়েছে। এখন পর্যন্ত ওই ছাত্রীর মৃত্যুর কারণ জানা যায়নি। রিপোর্ট পেলেই প্রকৃত ঘটনা বোঝা যাবে।
",21/9/2020,country-news
সৈয়দপুরে ৬০ টন নিষিদ্ধ পলিথিন জব্দ,"নীলফামারীর সৈয়দপুরে অভিযান চালিয়ে তিন গোডাউন থেকে ৬০ টন নিষিদ্ধ পলিথিন উদ্ধার করেছে যৌথবাহিনী। এ সময় ৩ লাখ টাকা জরিমানা আদায় করা হয়েছে বলে জানা গেছে।



রোববার সন্ধ্যায় র‌্যাব-১৩ সিপিসি-২, এনএসআই এবং পরিবেশ অধিদফতর যৌথভাবে শহরের শহীদ ডা. জিকরুল হক সড়কে তিনটি গোডাউনে ওই অভিযান চালায়।সূত্র জানায়, শহরের উল্লিখিত সড়কের ওই তিন গোডাউন মালিক সাবদার হোসেন, আবদুর রশিদ ও ইমরান দীর্ঘদিন ধরে নিষিদ্ধ ঘোষিত পলিথিনের ব্যবসা করে আসছিলেন। উপজেলাসহ বিভিন্ন জেলায় তারা পলিথিন বাজারজাত করতেন।রোববার সন্ধ্যায় গোপন সংবাদের ভিত্তিতে নীলফামারী জেলা প্রশাসকের কার্যালয়ের নির্বাহী ম্যাজিস্ট্রেট জায়িদ ইমরুল মোজাক্কির এবং মাহবুব হাসানের নেতৃত্বে অভিযান পরিচালনা করা হয়। এ সময় প্রায় তিন কোটি টাকা মূল্যের উল্লিখিত পরিমাণ নিষিদ্ধ পলিথিন উদ্ধার করা হয়।পরিবেশ অধিদফতর রংপুর জেলার পরিদর্শক কাজী সাইফুদ্দীন উদ্ধারকৃত মালামাল জব্দ করে রংপুর অফিসে নিয়ে যান।নিষিদ্ধ পলিথিন উৎপাদন ও বাজারজাত করার অপরাধে ১৯৯৫ সালের পরিবেশ আইন মোতাবেক প্রত্যেক গোডাউন মালিকে এক লাখ টাকা করে মোট তিন লাখ অর্থদণ্ড এবং অনাদায়ে ছয় মাসের জেল দেয়া হয়।নির্বাহী ম্যাজিস্ট্রেট জায়িদ ইমরুল মোজাক্কির বলেন, জেলা প্রশাসকের কার্যালয় থেকে নিয়মিত অভিযানের অংশ হিসেবে এ অভিযান পরিচালনা করা হয়। নিষিদ্ধ পলিথিন ব্যবসায়ীদের বিরুদ্ধে অভিযান অব্যাহত থাকবে।",21/9/2020,country-news
২৩ চীনা নাগরিকসহ নীলফামারীতে আরও ৪৫ জনের করোনা শনাক্ত,"নীলফামারী উত্তরা ইপিজেডের ২৩ জন চীনা নাগরিকসহ জেলায় নতুন করে ৪৫ জনের করোনা শনাক্ত হয়েছে।




শুক্রবার রাত সাড়ে ১০টায় সিভিল সার্জন রনজিৎ কুমার বর্মন জানান, স্বাস্থ্য অধিদফতর ও দিনাজপুর এম আব্দুর রহিম মেডিক্যাল কলেজ হাসপাতালের পিসিআর ল্যাবের রির্পোটে এ তথ্য পাওয়া গেছে। 
নতুন ৪৫ জন করোনা রোগীর মধ্যে নীলফামারী উত্তরা ইপিজেডের ২৬ জনের মধ্যে ২৩ জন চীনা নাগরিক।এর মধ্যে এভারগ্রিন প্রোডাক্টস ফ্যাক্টরির (বিডি) ১৮ জন চীনা নাগরিক, কর্ড (বিডি) লিমিটেডের ৫ জন চীনা নাগরিকসহ ৮জন, নীলফামারী পৌরসভার ৯ জনের মধ্যে কলেজপাড়ায় একই পরিবারের দুইজন, নিউ বাবুপাড়ায় একই পরিবারের তিনজন, নতুনবাজার কলোনীপাড়ায় একজন, বাড়াইপাড়া একজন ও ঠিকানাবিহীন ২ নারী। 
ডোমার উপজেলার ২জনের মধ্যে বটতলা এলাকার একজন, ছোট রাউতা চাকদাপাড়ায় একজন। ডিমলা উপজেলার ৬ জনের মধ্যে সদর ইউনিয়ন একজন, নারী স্বাস্থ্যকর্মী একজন, সর্দারহাটে একজন, খগাখড়িবাড়ি ইউনিয়নের বন্দরখড়িবাড়ীতে একজন, খালিশা চাপানী ইউনিয়নের ছোট খাতায় একজন, টেপাখড়িবাড়ি ইউনিয়নের দক্ষিন খড়িবাড়িতে একজন। সৈয়দপুর উপজেলায় ২জনের মধ্যে শহরের নিয়ামতপুর সরকারপাড়ায় একজন ও মিস্ত্রিপাড়ায় একজন।জেলা স্বাস্থ্য বিভাগের তথ্য মতে, এ পর্যন্ত নীলফামারী জেলায় সর্বমোট করোনা আক্রান্তের সংখ্যা ৫৮১ জন। 
নীলফামারী সদরে ২৬৮জন, জলঢাকা উপজেলায় ৮৯জন, সৈয়দপুর উপজেলায় ৭৫জন, ডিমলা উপজেলায় ৬০জন, ডোমার উপজেলায় ৫১জন ও কিশোরগঞ্জ উপজেলায় ৩৮জন। এর মধ্যে সুস্থ্য হয়ে ফিরে গেছে ৩৯৪। চিকিৎসাধীন রয়েছে ১৫১জন। এরমধ্যে ঢাকা ও রংপুরে চিকিৎসাধীন রয়েছে ১৪ জন। মৃত্যু হয়েছে ২ নারীসহ ৯ জন। 
এছাড়া নীলফামারী উত্তরা ইপিজেডে ৫৫ জন চীনা নাগরিকসহ এ পর্যন্ত উত্তরা ইপিজেডে করোনা আক্রান্ত হয়েছে ৯৭জন। 
",21/9/2020,country-news
রাস্তার পাশে যুবকের বাক্সবন্দি লাশ,"নীলফামারীর ডিমলায় রাস্তার পাশ থেকে অজ্ঞাত এক যুবকের লাশ উদ্ধার করেছে পুলিশ। বৃহস্পতিবার দুপুরে উপজেলার বালাপাড়া ইউনিয়নের রামডাঙ্গা শিঙ্গহারা বনবিভাগের বাগানের ডোমার সড়কের পাশ থেকে তার লাশ উদ্ধার করা হয়।



বাক্সের তালা ভেঙে অর্ধগলিত লাশ উদ্ধারের সময় নীলফামারীর পুলিশ সুপার মোখলেছুর রহমানসহ সিআইডি, পিবিআই ও ডিবি পুলিশের কর্মকর্তাও উপস্থিত ছিলেন। জানা গেছে, ওই এলাকার গ্রামবাসীর মধ্যে আখতারুজ্জামান নামের এক ব্যক্তি বুধবার রাত ১২টার দিকে উক্ত স্থানে একটি পিকআপ দাঁড়িয়ে থাকতে দেখেন। কিছুক্ষণ পর পিকআপটি চলে গেলে তিনি রাস্তার ধারে টর্স লাইট জ্বালিয়ে একটি বিশাল ট্রাংক দেখে ভয় পেয়ে লোকজনকে ডাকেন। পরে গ্রামের ১০-১২ জন ছুটে এসে বিশাল ট্রাংকটি দেখে তাৎক্ষণিকভাবে পুলিশকে খবর দেয়া হয়। ডিমলা থানার ওসি মফিজ উদ্দিন শেখ বলেন, লাশের সঙ্গে কিছু চিকিৎসার কাগজপত্র পাওয়া যায় ২০১৯ সালের। চিকিৎসাপত্রে জিয়া রহমান নাম লিখা রয়েছে। সেখানে ঠিকানা দেখা যায় দিনাজপুর জেলা। লাশ ময়নাতদন্তের জন্য নীলফামারীর মর্গে প্রেরণ করা হয়েছে। এ ঘটনায় থানায় একটি মামলা দায়েরের প্রস্তুতি চলছে।
",21/9/2020,country-news
নীলফামারীতে ২৪ চীনা নাগরিকসহ আরও ৩৮ জনের করোনা শনাক্ত,"নীলফামারী উত্তরা ইপিজেডের ২৪ জন চীনা নাগরিকসহ জেলায় নতুন করে ৩৮ জনের শরীরে শনাক্ত হয়েছে।



বৃহস্পতিবার সিভিল সার্জন ডা. রণজিৎ কুমার বর্মণ সত্যতা নিশ্চিত করে জানান, ঢাকা স্বাস্থ্য বিভাগ ও দিনাজপুর এম আব্দুর রহিম মেডিকেল কলেজ হাসপাতালের পিসিআর ল্যাবের রিপোর্টে এ তথ্য পাওয়া গেছে।নতুন করে করোনা পজিটিভদের মধ্যে নীলফামারী উত্তরা ইপিজেডের ২৮ জনের মধ্যে ২৪ জন চীনা নাগরিক। ম্যাজেন (বিডি) ইন্ডাস্ট্রিজ লিমিটেড কোম্পানির ১৭ জন চীনা নাগরিকসহ ২০, এভারগ্রিন প্রোডাক্টস ফ্যাক্টরি (বিডি) লি. ৭ জন চীনা নাগরিক ও ভেনচুরা লেদারওয়্যার ম্যানুফ্যাকচারিং (বিডি) লি. একজন কর্মকর্তা। এ ছাড়া নীলফামারী পৌর শহরের শাহীপাড়ার ১৫ বছরের এক কিশোরী, বাবুপাড়ার ১, উকিলের মোড় (কুখাপাড়া) একজন, হাসপাতাল মোড় (ধনীপাড়া সড়ক) একজন, সদর উপজেলার রামনগর ইউনিয়নের বাহালিপাড়া ওয়ার্ড-৩ একজন। জলঢাকা উপজেলার কাঁঠালী ইউনিয়নের মধ্য পশ্চিম কাঁঠালীতে একজন, শৌলমারী ইউনিয়নের কাজিপাড়ার একজন, সৈয়দপুর উপজেলা শহরের নয়াটলা মন্দির এলাকার ৪ নম্বর ওয়ার্ড একজন, পুরনো বাবুপাড়া দাউদ ম্যানসন ৭ নম্বর ওয়ার্ড একজন ও ডিমলা উপজেলার গয়াবাড়ি ইউনিয়নের একজন।জেলা স্বাস্থ্য বিভাগের সূত্র মতে, এ পর্যন্ত নীলফামারী জেলায় সর্বমোট করোনা আক্রান্তের সংখ্যা ৫৩৬ জন। নীলফামারী সদরে ২৩৪ জন, জলঢাকা উপজেলায় ৮৯ জন, সৈয়দপুর উপজেলায় ৭৩ জন, ডিমলা উপজেলায় ৫৪ জন, ডোমার উপজেলায় ৪৮ জন ও কিশোরগঞ্জ উপজেলায় ৩৮ জন। এর মধ্যে সুস্থ্ হয়ে ফিরে গেছেন ৩৮১ জন। ঢাকা ও রংপুরে চিকিৎসাধীন রয়েছেন ১৫ জন। মারা গেছেন ২ নারীসহ ৯ জন। বর্তমানে চিকিৎসাধীন রয়েছেন ৯৫ জন।
অপরদিকে নীলফামারী উত্তরা ইপিজেডে ৩২ জন চীনা নাগরিকসহ এ পর্যন্ত উত্তরা ইপিজেডে করোনা আক্রান্ত হয়েছেন ৭১ জন।
",21/9/2020,country-news
কিশোরগঞ্জে গাঁজা সেবনের দায়ে গৃহবধূর কারাদণ্ড,"নীলফামারীর কিশোরগঞ্জে গাঁজা সেবনের দায়ে সাহেরা বেগম নামে এক গৃহবধূকে ৬ মাসের বিনাশ্রম কারাদণ্ড দিয়েছেন ভ্রাম্যমাণ আদালত। সোমবার রাতে উপজেলা নির্বাহী অফিসার ও নির্বাহী ম্যাজিস্ট্রেট আবুল কালাম আজাদ এ দণ্ডাদেশ প্রদান করেন।



দণ্ডপ্রাপ্ত ওই গৃহবধূ গাড়াগ্রাম বাসস্ট্যান্ডের মৃত পেলকা মামুদের স্ত্রী।জানা যায়, সাহেরাকে তার বাড়িতে গাঁজাসহ আটক করে পুলিশ। সেবনের দায় স্বীকার করায় ঘটনাস্থলেই তাকে এ দণ্ডাদেশ দেয়।কিশোরগঞ্জ থানার পরিদর্শক (তদন্ত) মফিজুল হক ঘটনার সত্যতা নিশ্চিত করেছেন।",21/9/2020,country-news
সৈয়দপুরে ৫ দোকানে চুরি,"নীলফামারীর সৈয়দপুর উপজেলার শহরে পাঁচ দোকানের ক্যাশবাক্স ভেঙে চুরির ঘটনা ঘটেছে। এ সময় দুর্বৃত্তরা প্রায় পাঁচ লাখ টাকা চুরি করে নিয়ে যায়।

রোববার দিবাগত রাতে উপজেলার শহরের বঙ্গবন্ধু সড়কে এ ঘটনা ঘটে।



দোকান মালিকরা জানান, সোমবার সকাল ১০টার দিকে দোকান খুলে ভেতরে প্রবেশ করে দেখেন– ওপরের টিন একদিকে একটু খোলা এবং ক্যাশবাক্স ভাঙা। বাক্সে কোনো টাকা নেই। এভাবে পাঁচটি দোকানে একইভাবে চুরি হয়।ওই পাঁচ দোকানের মধ্যে দুটি সাইকেল, দুটি ইলেকট্রিক সরঞ্জামের দোকান এবং একটি ওষুধের দোকান ছিল। সবচেয়ে বেশি ক্ষতিগ্রস্ত হয়েছে ব্যবসায়ী মো. মাহবুবের মেসার্স হাবিবা ফার্মেসি।সৈয়দপুর থানার ওসি আবুল হাসনাত খান জানান, ঘটনাস্থলে পুলিশ পাঠানো হয়েছে। এ বিষয়ে তদন্ত চলছে।",21/9/2020,country-news
"পানিপ্রবাহে সর্বকালের রেকর্ড ভেঙেছে তিস্তা, রেডঅ্যালার্ট","নীলফামারীতে সর্বকালের রেকর্ড ভঙ্গ করেছে তিস্তা নদীর পানিপ্রবাহ।



সোমবার সকাল ৬টায় ডালিয়ায় তিস্তা ব্যারাজ পয়েন্টে নদীর পানি বিপদসীমার ৫২ সেন্টিমিটার ওপর দিয়ে প্রবাহিত হচ্ছে।রোববার রাত ১২টায় সেখানে পানিপ্রবাহ ছিল বিপদসীমার ৫৫ সেন্টিমিটার ওপরে। রাতে তিস্তার ব্যারাজ এলাকা ও এর আশপাশের এলাকায় রেডঅ্যালার্ট জারি করেছে পানি উন্নয়ন বোর্ড।তিস্তার এমন রুদ্রমূর্তির খবরে রাতে ব্যারাজ এলাকায় আসেন পানি উন্নয়ন বোর্ডের উত্তরাঞ্চলীয় প্রধান প্রকৌশলী জ্যোতি প্রসাদ ঘোষ। দীর্ঘ সময় অবস্থান করে তিনি ঘুরে দেখেন ব্যারাজ ও ফ্লাড বাইপাস এলাকা। এ সময় তার সঙ্গে ছিলেন ডালিয়া পানি উন্নয়ন বোর্ডের নির্বাহী প্রকৌশলী মো. রবিউল ইসলাম, নির্বাহী প্রকৌশলী (যান্ত্রিক) একেএম শামসুজোহা, উপবিভাগীয় প্রকৌশলী হাফিজুল হক।উজানের ঢলে তিস্তার পানি বিপদসীমার অতিক্রম করে গত শুক্রবার। সে থেকে বিপদসীমার ওপরে চলছে পানিপ্রবাহ।টানা চার দিনের ঢলে জেলার ডিমলা উপজেলার নদীবেষ্টিত পূর্বছাতনাই, টেপাখড়িবাড়ি, খালিশা চাপানী, ঝুনাগাছ চাপনী, গয়াবাড়ী ইউনিয়নের ১৫ গ্রামের ১০ হাজার পরিবার বন্যাকবলিত হয়ে পড়ে।এসব পরিবারের ঘরবাড়িতে পানি প্রবেশ করে চরম ভোগান্তিতে পড়েছে। সরকারিভাবে বন্যায় ক্ষতিগ্রস্ত পরিবারের জন্য ৬০ টন চাল, নগদ ১ লাখ টাকা ও ৫০০ শুকনো প্যাকেট বরাদ্দ দিয়েছে।ডালিয়া পানি উন্নয়ন বোর্ডের বন্যা পূর্বাভাস ও সতর্কীকরণ কেন্দ্র সূত্রমতে, উজানের ঢলে রোববার রাত ১২টায় ডালিয়ায় তিস্তা ব্যারাজ পয়েন্টে নদীর পানি বিপদসীমার ৫৫ সেন্টিমিটার ওপর দিয়ে প্রবাহিত হয়। সোমবার সকাল ৮টায় কিছুটা কমে ৫২ সেন্টিমিটার ওপর দিয়ে প্রবাহিত হচ্ছিল।তিস্তার পানি বিপদসীমা অতিক্রম করে গত শুক্রবার দুপুরে। সেদিন রাতে ওই পয়েন্টে নদীর পানি বিপদসীমার ৩৮ সেন্টিমিটার ওপর দিয়ে প্রবাহিত হয়। শনিবার সন্ধ্যা ৬টায় ৩৩ সেন্টিমিটার ও রোববার সন্ধ্যা ৬টায় ৩০ সেন্টিমিটার ওপর দিয়ে প্রবাহিত হয়। ওই পয়েন্টে নদীর পানির বিপদসীমার ৫২ দশমিক ৬০ সেন্টিমিটার ওপর দিয়ে প্রবাহিত হয়।চলতি বর্ষায় তিস্তার পানি বিপদসীমা অতিক্রম করে গত ২৬ জুন। সেদিন সকাল থেকে বিপদসীমার ২০ সেন্টিমিটার ওপর দিয়ে প্রবাহিত হয়ে অব্যাহত থাকে ২৮ জুন পর্যন্ত। ২৯ জুন থেকে ৩ জুলাই পর্যন্ত বিপদসীমার নিচ দিয়ে পানি প্রবাহিত হয়। ৪ জুলাই দ্বিতীয় দফায় বিপদসীমা অতিক্রম করে ২২ সেন্টিমিটার ওপর দিয়ে প্রবাহিত হয়। ৬ জুলাই থেকে ১০ জুলাই সকাল ৯টা পর্যন্ত পানি বিপদসীমার নিচে ছিল। সেদিন দুপুরে বিপদসীমার ওপরে উঠলে রাতে ৩৮ সেন্টিমিটার ওপর দিয়ে প্রবাহিত হয়।পানি উন্নয়ন বোর্ডের উত্তরাঞ্চলীয় প্রধান প্রকৌশলী জ্যোতি প্রসাদ ঘোষ বলেন, তিস্তা ব্যারাজের পানি ধারণক্ষমতা রয়েছে সাড়ে চার লাখ কিউসেক। এর বেশি প্রবাহ হলে পানি অপসারণের জন্য প্লাট বাইপাস খুলে দিতে হয়।গত রাতে ওই ফ্লাট বাইপাস খুলে দেয়ার কাছাকাছি পানিপ্রবাহ পৌঁছে। পরিস্থিতি নিয়ন্ত্রণে সতর্কাবস্থায় রয়েছে পানি উন্নয়ন বোর্ড।ডিমলা উপজেলা নির্বাহী কর্মকর্তা জয়শ্রী রানী রায় বলেন, বন্যায় সাবিক প্রতিস্থিতি নজরদারি করা হচ্ছে। উপজেলার ছয়টি ইউনিয়নের ব্যাপক ক্ষতি হয়েছে। সরকারিভাবে ত্রাণ বরাদ্দ করা হয়েছে। আজকের মধ্য বিতরণ করা হবে।",21/9/2020,country-news
"তিস্তার পানি বিপদসীমার ওপরে: ভারতের লাল সংকেত, বাংলাদেশে হলুদ","উজানের ঢল, পাহাড় ও সমতলে একটানা বৃষ্টি ও গজলডোবা হতে প্রচুর পানি ছেড়ে দেয়ার জেরে ভয়ংকর রূপে ফুঁসে উঠেছে তিস্তা নদী।



পানি বেড়ে যাওয়ায় ওপারে দোমহনী হতে বাংলাদেশের জিরো পয়েন্ট পর্যন্ত ভারত কর্তৃপক্ষ তিস্তা নদীর অরক্ষিত এলাকায় লাল সংকেত জারি করেছে। অপরদিকে বাংলাদেশ অংশে হলুদ সংকেত রাখা হয়েছে।শুক্রবার বিকাল ৬টায় তিস্তার পানি ডালিয়া পয়েন্টে বিপদসীমার ২৮ সেন্টিমিটার ওপরে ছিল, রাত ৯টায় ৩৪ ও রাত ১২টায় আরও বৃদ্ধি পেয়ে বিপদসীমার ৩৮ সেন্টিমিটার ওপর দিয়ে প্রবাহিত হয়।শনিবার সকাল থেকে পানি কমতে শুরু করেছে। সকাল ৬টায় তিস্তার পানি বিপদসীমার ২৪ সেন্টিমিটার ওপর দিয়ে প্রবাহিত হয়।পানি উন্নয়ন বোর্ডের বন্যাপূর্বাভাস ও সতর্কীকরণ কেন্দ্র সূত্র জানায়, উজানের ঢল কমে আসায় বন্যার পানি কমতে শুরু করেছে।তিস্তার চরাঞ্চলের প্রতিটি বাড়িতে কোমর থেকে হাঁটুপানিতে তলিয়ে যায়। রাতে প্রশাসনের সহযোগিতায় দুর্গম এলাকার লোকজনকে নিরাপদ আশ্রয়ে সরিয়ে আনা হয়েছে।পানি উন্নয়ন বোর্ড (পাউবো) নীলফামারীর ডালিয়ার নির্বাহী প্রকৌশলী রবিউল ইসলাম জানান, পরিস্থিতি সামাল দিতে তিস্তা ব্যারাজের ৪৪টি জলকপাট খুলে রাখা হয়েছে।উত্তরাঞ্চলের পানি উন্নয়ন বোর্ডের প্রধান প্রকৌশলী জ্যোতি প্রসাদ ঘোষ বিষয়টি নিশ্চিত করে জানান, উজানে ভয়াবহতার কারণে ভারত লাল সংকেত জারি করেছে। অপরদিকে বাংলাদেশ অংশে হলুদ সংকেত রাখা হয়েছে। পরিস্থিতি বেশি খারাপ হলে লাল সংকেত দেয়া হবে।তিস্তা ব্যারাজের কর্মকর্তারা নজরদারিতে মাঠে রয়েছে বলে তিনি উল্লেখ করেন।এদিকে উজানের ঢলে চতুর্থ দফায় ভয়াবহ বন্যায় তিস্তা অববাহিকায় নতুন করে ১৫ হাজার পরিবার বন্যা কবলিত হয়ে পড়েছে। বিশেষ করে চরবেষ্টিত গ্রামের মানুষজনকে নিরাপদে সরিয়ে আনা হয়েছে।নীলফামারীর ডিমলা উপজেলার ৬ ইউনিয়ন, পূর্ব ছাতনাই, খগাখড়িবাড়ি, গয়াবাড়ি, টেপাখড়িবাড়ি, খালিশা চাঁপানী ও ঝুনাগাছ চাঁপানীর ইউপি চেয়ারম্যানরা জানান, তিস্তায় ভয়ংকর পরিস্থিতি সৃষ্টি করছে।ডিমলার কিছামত ছাতনাই, ঝাড় শিঙ্গেশ্বর, চর খড়িবাড়ি, পূর্ব খড়িবাড়ি, পশ্চিম খড়িবাড়ি, তিস্তা বাজার, তেলির বাজার, বাইশ পুকুর, ছাতুনামা, ভেন্ডাবাড়ি এলাকার পরিস্থিতি খারাপ হওয়ায় সেখানকার মানুষজন গরু ছাগল নিয়ে নিরাপদে সরে গেছে। এতে করে প্রায় ৫ হাজার পরিবার নতুন করে বন্যা কবলিত হয়েছে।পূর্ব ছাতনাই ইউনিয়নের ইউপি চেয়ারম্যান আবদুল লতিফ খান জানান, পরিস্থিতি ভালো না। উজানের ঢল প্রচণ্ডভাবে বাংলাদেশে প্রবেশ করছে। এবার ভয়ংকর বন্যা হতে পারে বলে ধারণা করা হচ্ছে।খগাখড়িবাড়ি ইউপি চেয়ারম্যান রবিউল ইসলাম লিথন জানান, দুপুরের পর থেকে বৃষ্টি হচ্ছে। এতে মানুষজনকে সরিয়ে নিতে কষ্ট পেতে হয়। রাতে কিশামত ছাতনাই গ্রামের প্রতিটি বাড়িতে হাঁটু থেকে কোমর পানিতে তলিয়ে গিয়েছিল। শনিবার ভোর থেকে পানি কমতে শুরু করেছে।ঝুনাগাছ চাপানি ইউনিয়নের চেয়ারম্যান আমিনুর রহমান বলেন, রাতে প্রচণ্ড বেগে বন্যার পানি প্রবেশ করায় ছাতুনামা, ভেন্ডাবাড়ি তিন শতাধিক পরিবারকে নৌকায় বাঁধে নিয়ে আসা হয়। ডিমলা উপজেলার নির্বাহী কর্মকর্তা জয়শ্রী রানী রায় জানান, আমরা সর্তক রয়েছি। জনপ্রতিনিধিদের মাধ্যমে তিস্তা অববাহিকার চর ও চর গ্রামের পরিবারগুলোকে রাতে নিরাপদে সরিয়ে আনা হয়েছে।",21/9/2020,country-news
অপবাদ সইতে না পেরে ডোমারে গৃহবধূর আত্মহত্যা,"নীলফামারীর ডোমার উপজেলায় পরকীয়ার অপবাদ সইতে না পেরে ইঁদুর মারার ট্যাবলেট খেয়ে আত্মহত্যা করেছে মমতাজ পারভীন মিশু (৩০) নামের এক গৃহবধূ।



রোববার বিকাল ৫টার দিকে পঞ্চগড়ের দেবীগঞ্জ উপজেলা স্বাস্থ্য কমপ্লেক্সে চিকিৎসাধীন অবস্থায় তার মৃত্যু হয়। সোমবার সকালে দেবীগঞ্জ থানা পুলিশ তার লাশ উদ্ধার করে ময়নাতদন্তের জন্য পঞ্চগড় হাসপাতালে পাঠায়।মমতাজ পারভীন মিশু ডোমার উপজেলার মাদ্রাসা শিক্ষক মমিনুল ইসলামের স্ত্রী।এলাকাবাসী জানায়, শুক্রবার সন্ধ্যায় প্রতিবেশী এক যুবকের সঙ্গে স্ত্রী মিশুকে ঘরে কথা বলতে দেখে তার স্বামী মমিনুল ইসলাম। এতে ওই যুবকের সঙ্গে পরকীয়ার সম্পর্কের সন্দেহে দম্পতির মধ্যে ঝগড়া বাধে।শনিবার সন্ধ্যায় স্থানীয় ইউপি সদস্য তৈয়ব আলী বাবু এবং ২নং ওয়ার্ডের যুবলীগের সভাপতি মজিবুল হকের নেতৃত্বে সালিশ মীমাংসার বৈঠক বসে। ওই বৈঠকের পরদিন দুপুরে মিশু ইঁদুর মারার গ্যাসের ট্যাবলেট খেয়ে আত্মহত্যার চেষ্টা চালায়। বিষয়টি পরিবারের সদ্যরা বুঝতে পেরে তাকে দেবীগঞ্জ উপজেলা স্বাস্থ্য কমপ্লেক্সে ভর্তি করে। সেখানে চিকিৎসাধীন অবস্থায় বিকাল ৫টার দিকে মারা যায়।ওই গৃহবধূর বাবার বাড়ি একই উপজেলার ভোগডাবুড়ি ইউনিয়নের গোসাইগঞ্জ গ্রামে।মমতাজ পারভীন মিশুর চাচা সাদিকুল ইসলাম (৫০) অভিযোগ করেন, মিথ্যা অভিযোগ, সব সাজানো নাটক এবং এ আত্মহত্যা নয় হত্যা। এ ঘটনায় মামলা দায়েরের প্রস্তুতি নেয়া হচ্ছে।এ বিষয়ে মিশুর স্বামী মমিনুর রহমান বলেন, গত শুক্রবার রাতে আমার স্ত্রীর ঘরের কাছে আলিফ নামের এক যুবককে ঘুরতে দেখতে পাই। সে আমাকে দেখে দ্রুত পালিয়ে যায়। এ নিয়ে আমার স্ত্রীর সঙ্গে আমার ঝগড়া বাধলে পরদিন স্থানীয় ইউপি সদস্য ও ওয়ার্ড যুবলীগের সভাপতির নেতৃত্বে মীমাংসা হয়।তিনি বলেন, রোববার দুপুরে আমার স্ত্রীর চাচা সাদেকুল এসে কথা বলে চলে যাওয়ার পর স্ত্রী মিশু কান্না করে ইঁদুর মারার গ্যাসের ট্যাবলেট খাওয়ার কথা জানায় আমাকে। দ্রুত তাকে দেবীগঞ্জ উপজেলা স্বাস্থ্য কমপ্লেক্সে ভর্তি করা হলে সেখানে তার মৃত্যু ঘটে।তবে ওই সালিশ বৈঠকে উপস্থিত থাকার কথা অস্বীকার করেছেন ওয়ার্ড যুবলীগের সভাপতি মজিবুল হক ও ইউপি সদস্য তৈয়ব আলী বাবু।অপরদিকে সোনারায় ইউনিয়ন পরিষদের চেয়ারম্যান আবুল কালাম আজাদ ওই গৃহবধূর মৃত্যুর বিষয়টি নিশ্চিত করেছেন।ডোমার থানার ওসি মো. রবিউল হাসান সরকার বলেন, ময়নাতদন্তের জন্য তার লাশ মর্গে প্রেরণ করা হয়েছে।",21/9/2020,country-news
"নববধূ নিয়ে ফেরার পথে বরযাত্রীর গাড়ি দুর্ঘটনায়, নিহত ২","নববধূ নিয়ে বাড়ি ফেরার পথে নীলফামারীর ডোমার উপজেলায় ট্রাক্টর ও মাইক্রোবাসের মুখোমুখি সংঘর্ষে দুই বরযাত্রী নিহত হয়েছেন। এ সময় আহত হয়েছেন পাঁচজন।



মঙ্গলবার রাতে ডোমার-দেবীগঞ্জ সড়কের পাগলাবাজার আমতলী এলাকায় এ দুর্ঘটনা ঘটে।নিহতরা হলেন– উপজেলার বোড়াগাড়ী ইউনিয়নের পূর্ব বোড়াগাড়ী লালার খামার এলাকার জাহিদুল ইসলামের স্ত্রী রুনা বেগম (৪০) ও পানিয়াল ইসলামের স্ত্রী সখিনা বেগম (৫৫)।আহতরা হলেন- একই এলাকার আফিজারের স্ত্রী হামিদা বেগম(৫৫), মাইক্রোচালক আবদুল মজিদ (৩৫), জয়িতা আক্তার (১২), জান্নাত আক্তার (১০) ও লতিফা বেগম (২২)। গুরুতর আহত হামিদা বেগম ও মাইক্রোচালক আবদুল মজিদকে উন্নত চিকিৎসার জন্য রংপুর মেডিকেল কলেজে পাঠানো হয়েছে।ডোমার উপজেলা স্বাস্থ্য কমপ্লেক্সে আহতরা জানান, দেবীগঞ্জ উপজেলার তিস্তারহাট এলাকায় বিয়ে শেষে নববধূ নিয়ে বরযাত্রীর গাড়িবহর ডোমারে ফিরছিল।রাত ৯টার দিকে পাগলাবাজার আমতলী এলাকায় একটি ট্রাক্টরের সঙ্গে বরযাত্রীর গাড়িবহরের প্রথম মাইক্রোটির সঙ্গে মুখোমুখি সংঘর্ষ হয়। এতে মাইক্রোবাসটি দুমড়ে-মুচড়ে পাশে খাদে পড়ে যায়। এতে ঘটনাস্থলেই রুনা বেগম মারা যান। পরে মারা যান আরও একজন।এলাকাবাসী, পুলিশ ও ফায়ার সার্ভিসের সদস্যরা ঘটনাস্থল থেকে আহত পাঁচজনকে উদ্ধার করে ডোমার ও দেবীগঞ্জ উপজেলা স্বাস্থ্য কমপ্লেক্সে ভর্তি করেন।ঘাতক ট্রাক্টরটি পালিয়ে গেলেও রাতেই ডোমার থানা ইন্সপেক্টর (তদন্ত) বিশ্বদেব রায় সঙ্গীয় ফোর্সসহ অভিযান চালিয়ে দেবীগঞ্জ এলাকায় সাহীন ব্রিকসের ট্রাক্টরটি আটক করলেও এর চালক পালিয়ে যান।ডোমার থানার ওসি মোস্তাফিজার রহমান জানান, পুলিশ সুপারের নির্দেশে আহত সবার সাময়িক চিকিৎসা ব্যয় বহন করছে ডোমার থানা পুলিশ। রাতেই ঘাতক ট্রাক্টরটি আটক করা হয়েছে। দ্রুত ট্রাক্টরচালককে আটক করা হবে বলে জানান ওসি।",21/9/2020,country-news
ডোমারে মসজিদে নামাজ পড়তে না দেয়ায় সংবাদ সম্মেলন,"নীলফামারীর ডোমারে পূর্ব শত্রুতার রেশ ধরে চার মুসলিম পরিবারের সদস্যদের মসজিদে নামাজ পড়তে বাধা ও মসজিদ কমিটি কর্তৃক ভুক্তভোগী পরিবারগুলোকে একঘরে করার প্রতিবাদে সংবাদ সম্মেলন অনুষ্ঠিত হয়েছে।



রোববার বেলা ১১টার দিকে ডোমার প্রেস ক্লাব হলরুমে উপজেলার সদর ইউনিয়নের পশ্চিম চিকনমাটি নাওয়াপাড়া গ্রামের মানিক ইসলাম বাবু ও তাদের পরিবারবর্গ এই সংবাদ সম্মেলনের আয়োজন করে।সংবাদ সম্মেলনে লিখিত বক্তব্যে নাওয়াপাড়া গ্রামের মৃত আব্দুল মজিদের ছেলে মো. মানিক ইসলাম বাবু জানান, উপজেলার সদর ইউনিয়নের পশ্চিম চিকনমাটি নাওয়াপাড়া বাইতুর রহমত জামে মসজিদটির বয়স প্রায় ১২০ বছর। এই মসজিদে এক সময় আমার দাদার বাবা মাওলানা নীল মামুদ মোতায়াল্লি হিসেবে দায়িত্ব পালন করেছে। আমার বাবা মৃত আবদুল মজিদও উক্ত মসজিদের কোষাধ্যক্ষ হিসেবে দায়িত্ব পালন করেছিল। গত তিন বছর পূর্বে মসজিদের নতুন কমিটি দায়িত্ব নেয়। এর পর থেকে ওই কমিটির সম্পাদক মো. শাহিন ইসলাম ও কোষাধ্যক্ষ ইউসুফ আলীর সঙ্গে আমাদের পারিবারিক বিরোধ থাকায় সেই প্রতিহিংসার জেরে মসজিদের জামাত থেকে আমাদের একঘরে করে রাখার পাশাপাশি মসজিদে আমাদের পরিবারের কাউকে নামাজ পড়তে দেন না।এমনকি আমাদের পরিবারে মিলাদ এবং ধর্মীয় উৎসবে কোনো মাওলানাকে বাসায় আসতে দেন না। আমার বাবা ও দাদার মৃত্যুবার্ষিকীতে মসজিদের মাওলানাসহ কমিটিকে দাওয়াত করলেও তারা মাওলানাকে আমাদের বাসায় আসতে বাধা দেন ফলে বাসায় মিলাদ পড়ানো সম্ভব হয়নি।তিনি কান্নাজড়িত কণ্ঠে বলেন, এই সময়ে আমাদের পরিবারে কেউ মারা গেলে তাকে কি দাফন করানো যাবে না। আমাদের একঘরে করায় এলাকার কেউ আমাদের সঙ্গে কথা বলে না তাদের ভয়ে। আমাদের পরিবারের ২৮ জন সদস্য এ সব কারণে মানসিকভাবে বিপর্যস্ত হয়ে পরেছেন।সংবাদ সম্মেলনে এ সময় তার ভাই রাকিব ও চাচা মশিয়ার রহমান উপস্থিত ছিলেন।বায়তুর রহমত জামে মসজিদের সাধারণ সম্পাদক শাহিন ইসলাম মোবাইলে জানান, মসজিদের জমি দখল করে বাড়ি তুলে রয়েছে তারা, এটা উদ্ধারে মামলা রয়েছে। তারা প্রতি শুক্রবার জুমার নামাজ আদায় করছেন। ইমাম ও মোয়াজিন যেতে বাধা দেয়া হচ্ছে না। তাদের বিরুদ্ধে মাদক ব্যবসার অভিযোগ রয়েছে। খারাপ ব্যবহার করার কারণে সবাই তাদের এড়িয়ে চলে। মসজিদ নির্মাণে তারা বাধা সৃষ্টি করছে।মসজিদের সভাপতি ইউপি সদস্য মো. রবিউল ইসলাম বলেন, মসজিদ কমিটি ও ভুক্তভোগী পরিবারগুলোর সঙ্গে একাধিকবার আপোষ-মীমাংসার চেষ্টা করেও ব্যর্থ হওয়ায় আমি কয়েকদিন আগে মসজিদের সভাপতির পদ থেকে পদত্যাগ করেছি।",21/9/2020,country-news
নীলফামারীতে বিয়ের আলোচনা করে ফেরার পথে ঘটক নিহত,"নীলফামারীর ডোমার উপজেলার চিলাহাটিতে পিকআপের ধাক্কায় লুৎফর রহমান (৬০) নামে বাইসাইকেল আরোহী এক ঘটক নিহত হয়েছেন।



শুক্রবার রাত সাড়ে ১২টায় চিলাহাটি-আমবাড়ি সড়কের বটতলী মোড় নামক স্থানে দুর্ঘটনা ঘটে। নিহত লুৎফর রহমান চিলাহাটি মাস্টারপাড়ার শুকুরু মিয়ার ছেলে। তিনি তিন মেয়ের জনক। তিনি পেশায় একজন ঘটক।এ ঘটনায় পিকআপসহ চালক মো. রুবেল (২০)কে আটক করেছে চিলাহাটি পুলিশ তদন্ত কেন্দ্র। রুবেল পঞ্চগড়ের কাজিরহাট ভিতরগড়ের বাসিন্দা।স্থানীয়রা জানান, ঘটক লুৎফর রহমান একটি বিয়ের আলোচনা শেষে সাইকেলে চিলাহাটি বাজার থেকে নিজ বাড়ি ফিরছিলেন। বাজার থেকে বটতলী মোড়ে পৌঁছলে পেছন দিক থেকে আসা একটি সবজিবোঝাই পিকআপটি তাকে ধাক্কা দিলে ঘটনাস্থলে তার মৃত্যু হয়।পিকআপটি পালিয়ে যাওয়ার চেষ্টা করলে এলাকাবাসী পিকআপসহ চালককে আটক করে চিলাহাটি পুলিশ তদন্ত কেন্দ্রে খবর দেয়।চিলাহাটি পুলিশ তদন্ত কেন্দ্রের ওসি নুরুল হক জানান, লাশ ময়নাতদন্তের জন্য মর্গে প্রেরণ করা হয়েছে। পিকআপটি জব্দ এবং পিকআপচালক রুবেলকে আটক করে ডোমার থানায় প্রেরণ করা হয়েছে।",21/9/2020,country-news
"এসএসসির প্রবেশপত্রে বিভাগ ভুল, ডোমারে কিশোরীর আত্মহত্যা","কর্তৃপক্ষের অবহেলার কারণে পরীক্ষা দেয়া হল না ডোমার উপজেলার মাহিগঞ্জ উচ্চবিদ্যালয়ের এসএসসি পরীক্ষার্থী তৃষ্ণা রায়ের।



রোববার দুপুরে প্রবেশপত্রে বাণিজ্য বিভাগের বিষয়গুলো না এসে মানবিক বিভাগের বিষয় আসায় আত্মহত্যা করেছে ওই পরীক্ষার্থী।এ ঘটনায় এলাকাবাসী ও শিক্ষার্থীদের মধ্যে ক্ষোভের সৃষ্টি হয়েছে।সংশ্লিষ্ট বোড়াগাড়ী ইউপি চেয়ারম্যান মো. আমিনুল ইসলাম রিমুন জানান, আমি খবর পেয়ে দ্রুত এসে শুনলাম, মেয়েটি মাহিগঞ্জ উচ্চবিদ্যালয়ের এসএসসি পরীক্ষার্থী ছিল। আজ বিদ্যালয়ে বিদায় অনুষ্ঠানের পর তাকে প্রবেশপত্র দেয়া হয়। মেয়েটি তখন জানতে পারে, সে বাণিজ্য বিভাগে পড়লেও প্রবেশপত্রে মানবিক বিভাগের বিষয়গুলো এসেছে। সে দ্রুত বাড়িতে গিয়ে নিজ ঘরে গলায় ওড়না পেঁচিয়ে আত্মহত্যা করে। এ সময় তার বাবা ও মা কাজের জন্য বাহিরে ছিলেন।তিনি জানান, মেয়েটির বাবা একজন দিনমজুর। অনেক কষ্ট করে পড়াশুনা করছিল। এলাকাবাসী এর বিচার চান।মাহিগঞ্জ উচ্চবিদ্যালয়ের প্রধান শিক্ষক মো. সিরাজুল ইসলাম জানান, আমি মাত্র ৮ মাস হল বিদ্যালয়ে প্রধান শিক্ষক হিসেবে দায়িত্ব নিয়েছি। এর আগে যিনি প্রধান শিক্ষক ও অফিস সহকারীর দায়িত্ব পালন করেছেন, তাদের অবহেলার কারণে এ ঘটনা ঘটেছে। কারণ রেজিস্ট্রেশন তখন হয়েছে। তারা যদি সঠিকভাবে পর্যবেক্ষণ করে রেজিস্ট্রেশন করত তাহলে এ দুঃঘজনক ঘটনা ঘটত না।তিনি বলেন, আমি মেয়েটিকে বলেছি, আবশ্যিক বিষয়গুলো এখন পরীক্ষা দেও, বাণিজ্য বিভাগের বিষয়ের পরীক্ষাগুলো তো ১৮, ১৯, ২২ তারিখে, এর মধ্যে দ্রুত বোর্ডে গিয়ে এগুলো আমি ঠিক করে দিব। কিন্তু মেয়েটি বাড়িতে গিয়ে আত্মহত্যা করেছে। ঘটনাটি খুবই দুঃখজনক।এ ব্যাপারে ডোমার থানার ওসি মো. মোস্তাফিজার রহমান জানান, আমি ঘটনাস্থলে গিয়েছিলাম। এলাকাবাসী এ ঘটনার জন্য প্রধান শিক্ষকের বিচার চান। কিন্তু পরিবার লাশ ময়নাতদন্ত না করার অনুরোধ করেছে।এ ব্যাপারে উপজেলা মাধ্যমিক শিক্ষা অফিসার শাকেরিনা বেগম জানান, রেজিস্ট্রেশনের সময় বিষয় উল্লেখ থাকে। তবে ধাপে ধাপে সেগুলো পরিবর্তনের সুযোগ আছে। এখন শিক্ষাবোর্ড অনেক লিবারেল। যে কোনো সমস্যা তাৎক্ষণিক সমাধান করে দেয়। উনি আমাদের জানাননি।এ ব্যাপারে উপজেলা নির্বাহী অফিসার শাহিনা শবনব জানান, আমি একটি মিটিংয়ে আছি, কিছুক্ষণের মধ্যে যাচ্ছি। আমি ওসিকে প্রধান শিক্ষককে গ্রেফতার করতে বলেছি। আগের প্রধান শিক্ষককের গ্রেফতারের বিষয়টিও দেখছি।উল্লেখ্য, তৃষ্ণা রায় উপজেলার বোড়াগাড়ী ইউনিয়নের ৮নং ওয়ার্ডের দোদিপাড়ার দিনমজুর দুলাল রায়ের মেয়ে। এবার সে দিনাজপুর বোর্ডে এসএসসি পরীক্ষার্থী ছিল।",21/9/2020,country-news
"পানিপ্রবাহে সর্বকালের রেকর্ড ভেঙেছে তিস্তা, রেডঅ্যালার্ট","নীলফামারীতে সর্বকালের রেকর্ড ভঙ্গ করেছে তিস্তা নদীর পানিপ্রবাহ।



সোমবার সকাল ৬টায় ডালিয়ায় তিস্তা ব্যারাজ পয়েন্টে নদীর পানি বিপদসীমার ৫২ সেন্টিমিটার ওপর দিয়ে প্রবাহিত হচ্ছে।রোববার রাত ১২টায় সেখানে পানিপ্রবাহ ছিল বিপদসীমার ৫৫ সেন্টিমিটার ওপরে। রাতে তিস্তার ব্যারাজ এলাকা ও এর আশপাশের এলাকায় রেডঅ্যালার্ট জারি করেছে পানি উন্নয়ন বোর্ড।তিস্তার এমন রুদ্রমূর্তির খবরে রাতে ব্যারাজ এলাকায় আসেন পানি উন্নয়ন বোর্ডের উত্তরাঞ্চলীয় প্রধান প্রকৌশলী জ্যোতি প্রসাদ ঘোষ। দীর্ঘ সময় অবস্থান করে তিনি ঘুরে দেখেন ব্যারাজ ও ফ্লাড বাইপাস এলাকা। এ সময় তার সঙ্গে ছিলেন ডালিয়া পানি উন্নয়ন বোর্ডের নির্বাহী প্রকৌশলী মো. রবিউল ইসলাম, নির্বাহী প্রকৌশলী (যান্ত্রিক) একেএম শামসুজোহা, উপবিভাগীয় প্রকৌশলী হাফিজুল হক।উজানের ঢলে তিস্তার পানি বিপদসীমার অতিক্রম করে গত শুক্রবার। সে থেকে বিপদসীমার ওপরে চলছে পানিপ্রবাহ।টানা চার দিনের ঢলে জেলার ডিমলা উপজেলার নদীবেষ্টিত পূর্বছাতনাই, টেপাখড়িবাড়ি, খালিশা চাপানী, ঝুনাগাছ চাপনী, গয়াবাড়ী ইউনিয়নের ১৫ গ্রামের ১০ হাজার পরিবার বন্যাকবলিত হয়ে পড়ে।এসব পরিবারের ঘরবাড়িতে পানি প্রবেশ করে চরম ভোগান্তিতে পড়েছে। সরকারিভাবে বন্যায় ক্ষতিগ্রস্ত পরিবারের জন্য ৬০ টন চাল, নগদ ১ লাখ টাকা ও ৫০০ শুকনো প্যাকেট বরাদ্দ দিয়েছে।ডালিয়া পানি উন্নয়ন বোর্ডের বন্যা পূর্বাভাস ও সতর্কীকরণ কেন্দ্র সূত্রমতে, উজানের ঢলে রোববার রাত ১২টায় ডালিয়ায় তিস্তা ব্যারাজ পয়েন্টে নদীর পানি বিপদসীমার ৫৫ সেন্টিমিটার ওপর দিয়ে প্রবাহিত হয়। সোমবার সকাল ৮টায় কিছুটা কমে ৫২ সেন্টিমিটার ওপর দিয়ে প্রবাহিত হচ্ছিল।তিস্তার পানি বিপদসীমা অতিক্রম করে গত শুক্রবার দুপুরে। সেদিন রাতে ওই পয়েন্টে নদীর পানি বিপদসীমার ৩৮ সেন্টিমিটার ওপর দিয়ে প্রবাহিত হয়। শনিবার সন্ধ্যা ৬টায় ৩৩ সেন্টিমিটার ও রোববার সন্ধ্যা ৬টায় ৩০ সেন্টিমিটার ওপর দিয়ে প্রবাহিত হয়। ওই পয়েন্টে নদীর পানির বিপদসীমার ৫২ দশমিক ৬০ সেন্টিমিটার ওপর দিয়ে প্রবাহিত হয়।চলতি বর্ষায় তিস্তার পানি বিপদসীমা অতিক্রম করে গত ২৬ জুন। সেদিন সকাল থেকে বিপদসীমার ২০ সেন্টিমিটার ওপর দিয়ে প্রবাহিত হয়ে অব্যাহত থাকে ২৮ জুন পর্যন্ত। ২৯ জুন থেকে ৩ জুলাই পর্যন্ত বিপদসীমার নিচ দিয়ে পানি প্রবাহিত হয়। ৪ জুলাই দ্বিতীয় দফায় বিপদসীমা অতিক্রম করে ২২ সেন্টিমিটার ওপর দিয়ে প্রবাহিত হয়। ৬ জুলাই থেকে ১০ জুলাই সকাল ৯টা পর্যন্ত পানি বিপদসীমার নিচে ছিল। সেদিন দুপুরে বিপদসীমার ওপরে উঠলে রাতে ৩৮ সেন্টিমিটার ওপর দিয়ে প্রবাহিত হয়।পানি উন্নয়ন বোর্ডের উত্তরাঞ্চলীয় প্রধান প্রকৌশলী জ্যোতি প্রসাদ ঘোষ বলেন, তিস্তা ব্যারাজের পানি ধারণক্ষমতা রয়েছে সাড়ে চার লাখ কিউসেক। এর বেশি প্রবাহ হলে পানি অপসারণের জন্য প্লাট বাইপাস খুলে দিতে হয়।গত রাতে ওই ফ্লাট বাইপাস খুলে দেয়ার কাছাকাছি পানিপ্রবাহ পৌঁছে। পরিস্থিতি নিয়ন্ত্রণে সতর্কাবস্থায় রয়েছে পানি উন্নয়ন বোর্ড।ডিমলা উপজেলা নির্বাহী কর্মকর্তা জয়শ্রী রানী রায় বলেন, বন্যায় সাবিক প্রতিস্থিতি নজরদারি করা হচ্ছে। উপজেলার ছয়টি ইউনিয়নের ব্যাপক ক্ষতি হয়েছে। সরকারিভাবে ত্রাণ বরাদ্দ করা হয়েছে। আজকের মধ্য বিতরণ করা হবে।",21/9/2020,country-news
"তিস্তার পানি বিপদসীমার ওপরে: ভারতের লাল সংকেত, বাংলাদেশে হলুদ","উজানের ঢল, পাহাড় ও সমতলে একটানা বৃষ্টি ও গজলডোবা হতে প্রচুর পানি ছেড়ে দেয়ার জেরে ভয়ংকর রূপে ফুঁসে উঠেছে তিস্তা নদী।



পানি বেড়ে যাওয়ায় ওপারে দোমহনী হতে বাংলাদেশের জিরো পয়েন্ট পর্যন্ত ভারত কর্তৃপক্ষ তিস্তা নদীর অরক্ষিত এলাকায় লাল সংকেত জারি করেছে। অপরদিকে বাংলাদেশ অংশে হলুদ সংকেত রাখা হয়েছে।শুক্রবার বিকাল ৬টায় তিস্তার পানি ডালিয়া পয়েন্টে বিপদসীমার ২৮ সেন্টিমিটার ওপরে ছিল, রাত ৯টায় ৩৪ ও রাত ১২টায় আরও বৃদ্ধি পেয়ে বিপদসীমার ৩৮ সেন্টিমিটার ওপর দিয়ে প্রবাহিত হয়।শনিবার সকাল থেকে পানি কমতে শুরু করেছে। সকাল ৬টায় তিস্তার পানি বিপদসীমার ২৪ সেন্টিমিটার ওপর দিয়ে প্রবাহিত হয়।পানি উন্নয়ন বোর্ডের বন্যাপূর্বাভাস ও সতর্কীকরণ কেন্দ্র সূত্র জানায়, উজানের ঢল কমে আসায় বন্যার পানি কমতে শুরু করেছে।তিস্তার চরাঞ্চলের প্রতিটি বাড়িতে কোমর থেকে হাঁটুপানিতে তলিয়ে যায়। রাতে প্রশাসনের সহযোগিতায় দুর্গম এলাকার লোকজনকে নিরাপদ আশ্রয়ে সরিয়ে আনা হয়েছে।পানি উন্নয়ন বোর্ড (পাউবো) নীলফামারীর ডালিয়ার নির্বাহী প্রকৌশলী রবিউল ইসলাম জানান, পরিস্থিতি সামাল দিতে তিস্তা ব্যারাজের ৪৪টি জলকপাট খুলে রাখা হয়েছে।উত্তরাঞ্চলের পানি উন্নয়ন বোর্ডের প্রধান প্রকৌশলী জ্যোতি প্রসাদ ঘোষ বিষয়টি নিশ্চিত করে জানান, উজানে ভয়াবহতার কারণে ভারত লাল সংকেত জারি করেছে। অপরদিকে বাংলাদেশ অংশে হলুদ সংকেত রাখা হয়েছে। পরিস্থিতি বেশি খারাপ হলে লাল সংকেত দেয়া হবে।তিস্তা ব্যারাজের কর্মকর্তারা নজরদারিতে মাঠে রয়েছে বলে তিনি উল্লেখ করেন।এদিকে উজানের ঢলে চতুর্থ দফায় ভয়াবহ বন্যায় তিস্তা অববাহিকায় নতুন করে ১৫ হাজার পরিবার বন্যা কবলিত হয়ে পড়েছে। বিশেষ করে চরবেষ্টিত গ্রামের মানুষজনকে নিরাপদে সরিয়ে আনা হয়েছে।নীলফামারীর ডিমলা উপজেলার ৬ ইউনিয়ন, পূর্ব ছাতনাই, খগাখড়িবাড়ি, গয়াবাড়ি, টেপাখড়িবাড়ি, খালিশা চাঁপানী ও ঝুনাগাছ চাঁপানীর ইউপি চেয়ারম্যানরা জানান, তিস্তায় ভয়ংকর পরিস্থিতি সৃষ্টি করছে।ডিমলার কিছামত ছাতনাই, ঝাড় শিঙ্গেশ্বর, চর খড়িবাড়ি, পূর্ব খড়িবাড়ি, পশ্চিম খড়িবাড়ি, তিস্তা বাজার, তেলির বাজার, বাইশ পুকুর, ছাতুনামা, ভেন্ডাবাড়ি এলাকার পরিস্থিতি খারাপ হওয়ায় সেখানকার মানুষজন গরু ছাগল নিয়ে নিরাপদে সরে গেছে। এতে করে প্রায় ৫ হাজার পরিবার নতুন করে বন্যা কবলিত হয়েছে।পূর্ব ছাতনাই ইউনিয়নের ইউপি চেয়ারম্যান আবদুল লতিফ খান জানান, পরিস্থিতি ভালো না। উজানের ঢল প্রচণ্ডভাবে বাংলাদেশে প্রবেশ করছে। এবার ভয়ংকর বন্যা হতে পারে বলে ধারণা করা হচ্ছে।খগাখড়িবাড়ি ইউপি চেয়ারম্যান রবিউল ইসলাম লিথন জানান, দুপুরের পর থেকে বৃষ্টি হচ্ছে। এতে মানুষজনকে সরিয়ে নিতে কষ্ট পেতে হয়। রাতে কিশামত ছাতনাই গ্রামের প্রতিটি বাড়িতে হাঁটু থেকে কোমর পানিতে তলিয়ে গিয়েছিল। শনিবার ভোর থেকে পানি কমতে শুরু করেছে।ঝুনাগাছ চাপানি ইউনিয়নের চেয়ারম্যান আমিনুর রহমান বলেন, রাতে প্রচণ্ড বেগে বন্যার পানি প্রবেশ করায় ছাতুনামা, ভেন্ডাবাড়ি তিন শতাধিক পরিবারকে নৌকায় বাঁধে নিয়ে আসা হয়। ডিমলা উপজেলার নির্বাহী কর্মকর্তা জয়শ্রী রানী রায় জানান, আমরা সর্তক রয়েছি। জনপ্রতিনিধিদের মাধ্যমে তিস্তা অববাহিকার চর ও চর গ্রামের পরিবারগুলোকে রাতে নিরাপদে সরিয়ে আনা হয়েছে।",21/9/2020,country-news
"ফুঁসে উঠেছে তিস্তা, ১৫ ঘণ্টায় পানি বেড়েছে ৪৭ সেমি","উজানের পাহাড় ও সমতলে একটানা বৃষ্টি ও গজলডোবা হতে পানি ছেড়ে দেয়ার জেরে ফুঁসে উঠেছে তিস্তা নদী। শুক্রবার সকাল ৬টার পর হতে ১৫ ঘণ্টায় নদীর পানি ৪৭ সেন্টিমিটার বৃদ্ধি পেয়ে রাত ৯টায় বিপদসীমার (৫২ দশমিক ৬০) ৩৫ সেন্টিমিটার উপর দিয়ে প্রবাহিত হচ্ছিল।



অথচ এ দিন সকাল ৬টায় তিস্তার পানি বিপদসীমার ১২ সেন্টিমিটার নিচে ছিল। সেই সঙ্গে ঢলের পানি দ্রুতগতিতে অব্যাহতভাবে বেড়েই চলেছে।নীলফামারীর ডালিয়া পানি উন্নয়ন বোর্ডের বন্যা পূর্বাভাস ও সতর্কীকরণ কেন্দ্রের সূত্র মতে, চলতি বছরের বর্ষা মৌসুমে তিস্তা নদীর পানি সর্ব প্রথম গত ২০ জুন বিপদসীমার উপরে উঠে। যা পরের দিন ২১ জুন সকালে নেমে যায়। এর ৬ দিনের মাথায় ২৬ জুন তিস্তা নদীর পানি দ্বিতীয় দফায় পুনরায় বিপদসীমা অতিক্রম করে ২০ সেন্টিমিটার উপরে উঠে ২৮ জুন সকালে নেমে যায়।এরপর তৃতীয় দফায় ৪ জুলাই সকালে তিস্তার পানি ২২ সেন্টিমিটার উপর দিয়ে প্রবাহিত হলেও ওইদিন সন্ধ্যায় তা নেমে গিয়েছিল। এবার শুক্রবার দুপুর ১২টা থেকে উজানের পানি বেড়ে গেলে ডালিয়া পয়েন্টে বিপদসীমার ৫ সেন্টিমিটার ওপরে চলে আসে। তিন ঘণ্টা পর উজানের ঢল আরও ১০ সেন্টিমিটার বেড়ে যায়। এরপর সন্ধ্যা ৬টায় আরও বৃদ্ধি পায় ১৩ সেন্টিমিটার। ফলে তিস্তা ১২ ঘণ্টায় পানি ৪০ সেন্টিমিটার বৃদ্ধি পেয়ে বিপদসীমার ২৮ সেন্টিমিটার ওপর (৫২ দশমিক ৮৮) দিয়ে পানি প্রবাহিত হচ্ছে। রাত ৯টায় তা আবারও ৭ সেন্টিমিটার বৃদ্ধি পেয়ে বিপদসীমার ৩৫ সেন্টিমিটার ওপর দিয়ে সেই সঙ্গে প্রচণ্ডভাবে উজানের ঢল ধেয়ে আসা অব্যাহত রয়েছে।পানি উন্নয়ন বোর্ড (পাউবো) নীলফামারীর ডালিয়ার নির্বাহী প্রকৌশলী রবিউল ইসলাম জানান, পরিস্থিতি সামাল দিতে তিস্তা ব্যারাজের ৪৪টি জলকপাট খুলে রাখা হয়েছে।এদিকে ওপারে দোমহনী হতে বাংলাদেশের জিরো পয়েন্ট পর্যন্ত ভারত কর্তৃপক্ষ তিস্তা নদীর অরক্ষিত এলাকায় লাল সংকেত জারি করেছে।উত্তরাঞ্চলের পানি উন্নয়ন বোর্ডের প্রধান প্রকৌশলী জ্যোতি প্রসাদ ঘোষ বিষয়টি নিশ্চিত করে জানান, উজানে ভয়াবহতার কারণে ভারত লাল সংকেত জারি করেছে। অপরদিকে বাংলাদেশ অংশে হলুদ সংকেত রাখা হয়েছে। পরিস্থিতি বেশি খারাপ হলে লাল সংকেত দেয়া হবে। তিস্তা ব্যারাজের কর্মকর্তারা নজরদারীতে মাঠে রয়েছে বলে তিনি উল্লেখ করেন।এদিকে উজানের ঢলে তিস্তায় চতুর্থ দফায় ভয়াবহ বন্যায় তিস্তা অববাহিকায় নতুন করে ১৫ হাজার পরিবার বন্যা কবলিত হয়ে পড়েছে। বিশেষ করে চরবেষ্টিত গ্রামের মানুষজনকে নিরাপদে সরিয়ে আনা হয়েছে।নীলফামারীর ডিমলা উপজেলার ৬ ইউনিয়ন, পূব ছাতনাই, খগাখড়িবাড়ি, গয়াবাড়ি, টেপাখড়িবাড়ি, খালিশা চাঁপানী ও ঝুনাগাছ চাঁপানীর ইউপি চেয়ারম্যানগন জানায়, তিস্তায় ভয়ংকর পরিস্থিতি সৃষ্টি করছে। ডিমলার কিছামত ছাতনাই, ঝাড় শিঙ্গেশ্বর, চর খড়িবাড়ি,পূর্ব খড়িবাড়ি, পশ্চিম খড়িবাড়ি, তিস্তা বাজার, তেলির বাজার, বাইশ পুকুর, ছাতুনামা, ভেন্ডাবাড়ি এলাকার পরিস্থিতি খারাপ হওয়ায় সেখানকার মানুষজন গরু ছাগল, জিনিষপত্র নিয়ে নিরাপদে সরে গেছেন। প্রায় ৫ হাজার পরিবার নতুন করে বন্যা কবলিত হয়েছে।পূর্বছাতনাই ইউনিয়নের ইউপি চেয়ারম্যান আবদুল লতিফ খান জানান, পরিস্থিতি ভাল না। উজানের ঢল প্রচণ্ডভাবে বাংলাদেশে প্রবেশ করছে। এবার ভয়ংকর বন্যা হতে পারে বলে ধারনা করা হচ্ছে।খগাখড়িবাড়ি ইউপি চেয়ারম্যান রবিউল ইসলাম জানান, দুপুরের পর হতে টানা বৃষ্টি হচ্ছে। এতে মানুষজনকে সরিয়ে নিতে কষ্ট পেতে হয়। ডিমলা উপজেলায় তিস্তা এলাকায় সরকারিভাবে ৬টি নৌকাসহ অসংখ্য নৌকা বন্যা কবলিত মানুষজনকে সরিয়ে নিতে সহায়তা করছে।",21/9/2020,country-news
তিস্তার পানি বিপৎসীমার ২০ সেন্টিমিটার ওপরে,"ভারী বৃষ্টিপাত ও উজানের ঢলে তিস্তার পানি বিপৎসীমার ২০ সেন্টিমিটার ওপর দিয়ে প্রবাহিত হচ্ছে।



শনিবার সকাল ৬টায় তিস্তা নদীর পানি ডালিয়া পয়েন্টে বিপৎসীমার ২০ সেন্টিমিটার ওপর দিয়ে প্রবাহিত হতে দেখা যায়।এর আগে শুক্রবার বিকাল ৬টায় তিস্তার পানি ডালিয়া পয়েন্টে বিপৎসীমার ২৫ সেন্টিমিটার নিচ দিয়ে প্রবাহিত হলে শুক্রবার রাত ১২টার পর থেকে তা বৃদ্ধি পেতে শুরু করে। গত ২৪ ঘণ্টায় বৃষ্টিপাত রেকর্ড করা হয়েছে ৬২ মিলিলিটার।তিস্তার পানি বৃদ্ধির ফলে তিস্তার চরাঞ্চলের বন্যা দেখা দিয়েছে।এদিকে উজানের ঢল সামাল দিতে খুলে রাখা হয়েছে তিস্তা ব্যারাজের ৪৪টি জলকপাট। এদিকে তিস্তার বন্যায় বসতঘরে হাঁটু পানি তলিয়ে রয়েছে।ডিমলা ও জলঢাকা উপজেলার বিভিন্ন ইউনিয়নের জনপ্রতিনিধিরা জানান, তিস্তার বন্যায় ডিমলা ও জলঢাকা উপজেলার পূর্বছাতনাই, খগাখড়িবাড়ি, টেপাখড়িবাড়ি, খালিশাচাঁপানী, ঝুনাগাছচাঁপানী, ডাউয়াবাড়ি, গোলমুণ্ডা, শৌলমারী, কৈমারীসহ ১০ ইউনিয়নের তিস্তা অববাহিকার ১৫টি চর ও গ্রাম তিস্তার বন্যার পানিতে প্লাবিত হয়েছে। ওই সব এলাকায় বসবাসকারীদের নিরাপদে উঁচু স্থানে সরে থাকার জন্য বলা হয়েছে।ডালিয়া পানি উন্নয়ন বোর্ডের নির্বাহী প্রকৌশলী রবিউল ইসলাম জানান, তিস্তা নদীর পানি বিপৎসীমার ২০ সেন্টিমিটার ওপর দিয়ে প্রবাহিত হচ্ছে তিস্তা ব্যারাজের সবকটি জলকপাট খুলে রাখা হয়েছে।",21/9/2020,country-news
নীলফামারীতে ইজিবাইক চালককে কুপিয়ে হত্যা,"নীলফামারী সদর উপজেলায় জিয়া (৪০) নামে এক ইজিবাইক চালককে কুপিয়ে হত্যা করেছে দুর্বৃত্তরা। শুক্রবার সকালে উপজেলার রামনগর বাহালিপাড়া তিস্তা ক্যানেল এলাকা থেকে তার লাশ উদ্ধার করেছে পুলিশ।



নিহত জিয়া জেলা সদরের কচুকাটা ইউনিয়নের ভরতপাড়া গ্রামের মজিবর রহমানের ছেলে।নীলফামারী সদর থানার ওসি (তদন্ত) মাহমুদ উন নবী জানান, স্থানীয়রা গতকাল বৃহস্পতিবার রাত ১১টার দিকে খবর দেয় এক ইজিবাইক চালককে দুর্বৃত্তরা ধারালো অস্ত্র দিয়ে কুপিয়ে পালিয়ে গেছে। পরে পুলিশসহ এলাকাবাসী জখম ও রক্তাত্ব অবস্থায় তাকে জেনারেল হাসপাতালে নিয়ে এলে জরুরি বিভাগের চিকিৎসক তাকে মৃত ঘোষণা করেন। পরে নিহত ব্যক্তির পরিচয় পাওয়া যায়।তার শরীরে ধারালো অস্ত্র দিয়ে আঘাতের চিহ্ন রয়েছে। এ ঘটনায় সন্দেহভাজন একজনকে পুলিশের অভিযানে আটক করা হয়েছে। জড়িতদের দ্রুত চিহ্নিত করার অভিযান চলমান রয়েছে। এ ব্যাপারে নীলফামারী সদর থানায় হত্যা মামলা দায়েরের প্রস্তুতি চলছে।
",21/9/2020,country-news
"৮০ লাখ টাকার চাল আত্মসাৎ, কর্মকর্তার নামে মামলা","নীলফামারীর ডিমলা উপজেলার সরকারি খাদ্যগুদাম থেকে চাল পাচারের ঘটনায় পলাতক খাদ্যগুদাম কর্মকর্তা (ওসিএলএসডি) হিমাংশু কুমার রায়ের বিরুদ্ধে মামলা হয়েছে। ডিমলা থানায় তার বিরুদ্ধে চাল আত্মসাতে একটি মামলা ও গুদামের চাবিসহ পলাতক থাকায় আরেকটি সাধারণ ডায়রি করা হয়।



মঙ্গলবার দুপুরে বিষয়টি নিশ্চিত করে জেলা খাদ্য কর্মকর্তা সাইফুদ্দিন অভি জানান, যে গুদামে চাল কম পাওয়া যায় তা সিলগালা করা হয়।সংশ্লিষ্ট সূত্র জানায় ২০১৯ সালের ১৪ জুন হিমাংশু কুমার রায় নীলফামারী ডিমলা উপজেলার ভারপ্রাপ্ত খাদ্যগুদাম কর্মকর্তা হিসেবে যোগদান করেন। এখানে যোগদানের আগে তিনি রংপুর জেলার পীরগঞ্জ উপজেলার ভেণ্ডাবাড়ি খাদ্যগুদামে কর্মরত ছিলেন। সেখানেও তার বিরুদ্ধে সরকারি খাদ্য শস্য পাচারের অভিযোগ রয়েছে।তিনি যোগদানের পরপরই বেশকিছু অনিয়মের সঙ্গে জড়িয়ে পড়েন। এমন অভিযোগে তার বিরুদ্ধে জেলা খাদ্যবিভাগ একটি তদন্ত টিম গঠন করে। উক্ত তদন্ত টিম সম্প্রতি তদন্ত শুরু করলে গুদামে ১৮৯ মেট্রিক টন চাল কম দেখতে পায়। যার সরকারি অর্থনীতিতে মূল্য ৮০ লাখ টাকার উপরে।গতকাল সোমবার সকালে আরসিফুড, ডিসি ফুড ও তদন্ত টিম পুনরায় ডিমলা সরকারি খাদ্যগুদামে গেলে উক্ত খাদ্যগুদাম কর্মকর্তা হিমাংশু কুমার রায় তার মোবাইল বন্ধ করে পালিয়ে যান।জেলা খাদ্য কর্মকর্তা সাইফুদ্দিন অভি জানান, এ ঘটনায় ডিমলা থানায় একটি মামলা ও একটি জিডি দায়ের করা হয়েছে। পাশাপাশি তাকে সাময়িক বরখাস্ত করা হয়।",21/9/2020,country-news
"ভ্রাম্যমাণ আদালতের ওপর ব্যবসায়ীর হামলা, এসআই আহত","নীলফামারীর ডিমলায় ভ্রাম্যমাণ আদালতের ওপর হামলা করেছে এক হোটেল ব্যবসায়ী।



এতে পুলিশের এক উপপরিদর্শক আহত হয়েছেন। তাকে ডিমলা উপজেলা স্বাস্থ্য কমপ্লেক্সে ভর্তি করা হয়েছে।

বৃহস্পতিবার সন্ধ্যায় উপজেলার টুনিরহাট বাজারে এ হামলার ঘটনা ঘটে।পুলিশ জানায়, সন্ধ্যা ৭টার দিকে টুনিরহাট বাজারে ডিমলা উপজেলা নির্বাহী কর্মকর্তা জয়শ্রী রানী রায়ের নেতৃত্বে অভিযানে যায় ভ্রাম্যমাণ আদালতের একটি টিম।সরকারি নির্দেশনা উপেক্ষা করে হোটেল খোলা রাখায় হোটেলের মালিক মিলন ইসলামকে ৫০ হাজার টাকা জরিমানা করা হয়। জরিমানা না দিতে পারলে ১৫ দিনের কারাদণ্ড দেয়া হয় তাকে। ওই ব্যবসায়ী জরিমানার টাকা দিতে অপারগতা প্রকাশ করলে উপস্থিত পুলিশ সদস্যরা তাকে গাড়িতে উঠতে বলেন।এতে ক্ষিপ্ত হয়ে ওই ব্যবসায়ী একটি ধারাল চাকু দিয়ে পুলিশের ওপর হামলা চালিয়ে পালিয়ে যান। এতে ডিমলা থানার উপপরিদর্শক বাকিনুর আহত হন।হামলাকারী ওই ব্যবসায়ীকে ধরতে পুলিশের অভিযান চলছে বলে জানান ডিমলা থানার ওসি কর্মকর্তা মফিজ উদ্দিন শেখ।  ",21/9/2020,country-news
নীলফামারীতে র‌্যাবের আরও ১০ সদস্যের করোনা শনাক্ত,"নীলফামারীতে র‌্যাবের ১০ সদস্যের শরীরে করোনাভাইরাস শনাক্ত হয়েছে। বৃহস্পতিবার বিকালে নীলফামারী সিভিল সার্জন রণজিৎ কুমার বর্মণ নতুন করোনা শনাক্তের বিষয়টি নিশ্চিত করেন। এ নিয়ে জেলায় করোনা আক্রান্ত রোগীর সংখ্যা দাঁড়ালো ১০৮ জন।



জেলা স্বাস্থ্য বিভাগ সূত্রে জানা গেছে, নতুন করে করোনা শনাক্ত ১০ জনই জেলা শহরের সবুজপাড়ায় অবস্থিত র‌্যাব-১৩ সিপিসি-২ ক্যাম্পের সদস্য। এর আগে এই ক্যাম্পের ৯ জন করোনা পজিটিভ হয়ে জেলা সদর জেনারেল হাসপাতালের আইসোলেশন ওয়ার্ডে চিকিৎসাধীন রয়েছেন। এ নিয়ে নীলফামারী র‌্যাব ক্যাম্পের ১৯ জন করোনা পজিটিভ হল।সূত্র জানায়, নীলফামারী র‌্যাব ক্যাম্পের ৬৩ জনের নমুনা সংগ্রহ করে বুধবার ঢাকার কোভিট-১৯ ডিজিএইচএস পরীক্ষাগারে প্রেরণ করা হয়েছিল। এর মধ্যে আজ বৃহস্পতিবার বিকালে ১০ জনের পজিটিভ রিপোর্ট পাওয়া গেছে।জেলায় ১০৮ জন করোনা আক্রান্তের মধ্যে সদরে ৪৭, ডোমার উপজেলায় ১১, ডিমলা উপজেলায় ১৫, জলঢাকা উপজেলায় ৯, কিশোরগঞ্জ উপজেলায় ৮ ও সৈয়দপুর উপজেলায় ১৮ জন। এদের মধ্যে সুস্থ হয়েছেন ৩৮ জন ও এক নারীসহ ২ জন মারা গেছেন।",21/9/2020,country-news
প্রতিপক্ষকে ফাঁসাতে নিজের মেয়ের গলা কাটল বাবা,"প্রতিপক্ষকে ফাঁসাতে নিজের চার বছরের মেয়ে সুমী আক্তারের গলায় ছুরি চালিয়েছে এক পাষণ্ড বাবা। বুধবার সকাল ১০টায় নীলফামারীর ডিমলা উপজেলার বালাপাড়া ইউনিয়নের রূপাহারা গ্রামে এ ঘটনা ঘটে।



সুমী আক্তার ওই গ্রামের মসিদুল ইসলামের মেয়ে। এ ঘটনায় মসিদুল ইসলামকে আটক করেছে পুলিশ।এলাকাবাসী শিশুটিকে উদ্ধার করে উপজেলা হাসপাতালের জরুরি বিভাগে নিয়ে আসে। দুপুর ১২টা দিকে শিশুটিকে রংপুর মেডিকেল কলেজ হাসপাতালে স্থানান্তরিত করা হয়। তার অবস্থা আশংকাজনক বলে ডিমলা হাসপাতালের জরুরি বিভাগের চিকিৎসক জানান। এ ঘটনায় অভিযুক্ত বাবা মসিদুল ইসলামকে (৪০) আটক করেছে পুলিশ। আটক মসিদুল ওই গ্রামের মৃত আব্দুর রহমানের ছেলে।স্থানীয়রা জানায়, একই গ্রামের শনে আলীর ছেলে হাফিজুল ইসলামের সঙ্গে ৭০ শতক জমি নিয়ে মসিদুল ইসলামের বিরোধ চলছিল। বিরোধপূর্ণ জমিতে মসিদুল ঘর তুললে বুধবার সকালে হাফিজুল ইসলাম তার দলবল নিয়ে মসিদুলের ঘরে ভাংচুর শুরু করে। এ সময় মসিদুল ইসলাম প্রতিপক্ষকে ফাঁসাতে ছুরি দিয়ে মেয়ে সুমী আক্তারের গলা কেটে ফেলে। এ অবস্থায় প্রতিপক্ষরা পরিস্থিতি বেগতিক দেখে পুলিশকে খবর দিয়ে গ্রামবাসীর সহায়তায় শিশুটিকে উদ্ধার করে হাসপাতালে নেয়।ডিমলা থানার ওসি মফিজুল ইসলাম জানান, খবর পেয়ে ঘটনাস্থলে গিয়ে শিশুটির বাবাকে আটক করা হয়। শিশুটির অবস্থা আশঙ্কাজনক হওয়ায় তাকে রংপুর মেডিকেলে প্রেরণ করা হয়েছে। বিষয়টি তদন্তসাপেক্ষে আইনানুগ ব্যবস্থা গ্রহণ করা হবে।",21/9/2020,country-news
নীলফামারীতে নমুনা সংগ্রহকারী স্বাস্থ্যকর্মীর করোনা পজিটিভ,"নীলফামারীতে এক নমুনা সংগ্রহকারী স্বাস্থ্যকর্মীসহ দুইজনের করোনা পজিটিভ হয়েছে। এ নিয়ে জেলায় করোনা রোগীর সংখ্যা ১৫ জনে দাঁড়ালো। এর মধ্যে আইসোলেশন ওয়ার্ড হতে ৬ জন সুস্থ হয়ে নিজ নিজ বাড়ি ফিরে গেছেন।



বৃহস্পতিবার সন্ধ্যায় জেলা সিভিল সার্জন ডা. রনজিৎ কুমার বর্মণ বিষয়টি নিশ্চিত করেন।তিনি জানান, রংপুর মেডিকেল কলেজ হাসপাতালের করোনা পরীক্ষা কেন্দ্র হতে নীলফামারী জেলায় দুইজনের করোনা শনাক্ত হয়েছে বলে রিপোর্ট পাওয়া গেছে। এরা হলেন ঢাকা ফেরত শ্রমিক জেলা সদরের কুন্দুপুকুর ইউনিয়নের বাসিন্দা (২০) ও অপরজন ডিমলা উপজেলা স্বাস্থ্য কমপ্লেক্সের ল্যাব সহকারী করোনা নমুনা সংগ্রহকারী(৪৪)।নতুন আক্রান্ত দুইজনকে জেলা সদরের জেনারেল হাসপাতালের আইসোলেশন ওয়ার্ডে নিয়ে আসা হয়েছে।",21/9/2020,country-news
কুকুরের মুখে খণ্ডিত হাত দেখে মিলল শিশুর ৪ টুকরো লাশ,"কুকুরের মুখে হাত দেখে নীলফামারীর ডিমলা উপজেলার একটি ভুট্টা ক্ষেত থেকে রুজেল ইসলাম (১০) নামে এক শিশুর ৪ খণ্ড লাশ উদ্ধার করা হয়েছে।



বুধবার দুপুরে পুলিশ শিশুটির লাশ উদ্ধার করে মর্গে প্রেরণ করে।পুলিশ সূত্র জানায়, ডিমলা সদর ইউনিয়নের রামডাঙ্গা গ্রামের মৃত মোজাম্মেলের পুত্র রুজেল ইসলাম তার নানী রেজিয়া বেগমের বাড়িতে থাকত। গত ৮ এপ্রিল থেকে শিশুটি নিখোঁজ ছিল। বুধবার সকালে ডিমলা সদর ইউনিয়নের এতিমখানা সংলগ্ন এলাকায় কুকুর শিশুটির খণ্ডিত হাত নিয়ে বেড়াতে দেখে এলাকাবাসী। এতে সন্দেহ হলে পুলিশকে খবর দেয়া হয়।পুলিশ এলাকাবাসীর সহযোগিতায় এক কিলোমিটার দূরে রামডাঙ্গা আমতলী বাজারের পূর্ব দিকে ব্রিজের পাশে ভুট্টা ক্ষেতে শিশুটির ৩ খণ্ড লাশ উদ্ধার করে।পুলিশের ধারণা, শিশুটির নিখোঁজের দিনে হত্যা করা হতে পারে।ডিমলা থানার ওসি মফিজ উদ্দিন শেখ বলেন, শিশুটিকে শ্বাসরোধ করে হত্যা করা হয়েছে। শিয়াল ও কুকুর লাশটির খণ্ড খণ্ড করেছে।",21/9/2020,country-news
ডিমলা সীমান্ত দিয়ে আসছে ভারতীয় গরু,"করোনাভাইরাসের কারণে দেশ যখন আতঙ্কিত তখন নীলফামারীর ডিমলায় ভারতীয় সীমান্ত দিয়ে চোরাকারবারী সদস্যরা সক্রিয় হয়ে অবৈধ পথে গরু আনায় ব্যস্ত। গরুর পাশাপাশি তারা নিয়মিত ভারতের সঙ্গে যোগাযোগ অব্যাহত রেখেছে।



বৃহস্পতিবার গভীর রাতে উপজেলার চরখড়িবাড়ী সীমান্ত দিয়ে অবৈধভাবে চোরাকারবারীরা গরু আনার সময় চরখড়িবাড়ী বিজিবি ক্যাম্পের সদস্যরা ৪টি ভারতীয় গরু আটক করে ক্যাম্পে নিয়ে আসে। চরখড়িবাড়ী ক্যাম্পের নায়েক সুবেদার শাহ আলম বলেন, প্রতিদিনের ন্যায় বৃহস্পতিবার রাত ২টায় টহলরত অবস্থায় ভারতীয় গরু আনার সময় ৪টি গরু আটক করি। এ সময় চোরাকারবারী টিমের সদস্যরা ভুট্টাক্ষেত দিয়ে পালিয়ে যাওয়ায় কাউকে আটক করা সম্ভব হয়নি।",21/9/2020,country-news
নীলফামারীতে সিএনজির ধাক্কায় কলেজছাত্র নিহত,"নীলফামারীতে সিএনজির ধাক্কায় মো. মাসুম (২৪) নামে এক কলেজছাত্র নিহত হয়েছেন। বৃহস্পতিবার জেলা সদরের চাঁদেরহাট নামক স্থানে দুর্ঘটনা ঘটে।



নিহত মাসুম সদর উপজেলার কচুকাটা ইউনিয়নের দুহুলী পশ্চিমপাড়া ধারারপাড় গ্রামের মমিনুর রহমানের (ভাদু) ছেলে। মাসুম নীলফামারী সরকারি কলেজের অনার্স তৃতীয় বর্ষের ছাত্র ছিলেন। পুলিশ ও স্থানীয়রা জানায়, মাসুম দুপুর আড়াইটার দিকে বাড়ি থেকে মোটরসাইকেলযোগে নীলফামারী শহরে যাচ্ছিলেন। পথে নীলফামারী-জলঢাকা রোডের চাঁদেরহাট এলাকায় সিএনজি-মোটরসাইকেল মুখোমুখি সংঘর্ষে ঘটনাস্থলেই নিহত হন তিনি।নীলফামারী সদর থানার ওসি মমিনুল ইসলাম বলেন, স্থানীয়রা উদ্ধার করে তাকে সদর হাসপাতালে নিলে ডাক্তার তাকে মৃত ঘোষণা করেন। এ ব্যাপারে একটি ইউডি মামলা হয়েছে।তবে বাদীপক্ষ মামলা দিলে আইনগত ব্যবস্থা গ্রহণ করা হবে। তিনি বলেন, হাসপাতালের (আরটিএ) সনদ অনুযায়ী নিহতের পরিবারের কাছে দাফনের জন্য লাশ হস্তান্তর করা হয়েছে।",21/9/2020,country-news
পাওনা টাকা ফেরত চাওয়ায় যুবককে প্রকাশ্যে খুঁটিতে বেঁধে নির্যাতন,"পাওনা টাকা ফেরত চাওয়ায় লক্ষ্মীচরণ (৩৫) নামে এক যুবককে প্রকাশ্য খুঁটিতে বেঁধে পেটানোর অভিযোগ উঠেছে।



রোববার সন্ধ্যায় নীলফামারীর ডিমলা থানা পুলিশ ঘটনাটি তদন্ত করে এর সত্যতা পায়।নির্যাতনের শিকার লক্ষ্মীচরণ নীলফামারীর ডিমলা উপজেলার গয়াবাড়ী গ্রামের রুহিদাসের ছেলে।জানা যায়, মুদি ব্যবসায়ী লক্ষ্মীচরণ পার্শ্ববর্তী ব্যবসায়ী নিরোদ চন্দ্র পালের ছেলে আশুতোষ পালের (৪৫) কাছে ৩০ হাজার টাকা পাওনা ছিল।পাওনা টাকার মধ্যে ছয় হাজার টাকা দিলে অবশিষ্ট ২৪ হাজার টাকা চাইতে গিয়ে গত ২৯ জানুয়ারি সুটিবাড়ী বাজারে জয়ন্ত পালের দোকানের সামনে নিয়ে গিয়ে বিদ্যুতের খুঁটির সঙ্গে বেঁধে বেধড়ক পেটায়।ঘটনাটি ধামাচাপা দেয়ার জন্য লক্ষ্মীচরণের কাছে সাদা কাগজে স্বাক্ষর নেয়। রোববার লক্ষ্মীচরণ বাদী হয়ে ১২ জনকে আসামি করে ডিমলা থানায় অভিযোগ দিয়েছে।এ অভিযোগ তদন্ত করতে গিয়ে এএসআই বসন্ত কুমার বলেন, লক্ষ্মীচরণকে খুঁটির মধ্য প্রকাশ্য বেঁধে বেধড়ক পেটানোর অভিযোগের সত্যতা পাওয়া গেছে।অন্যদিকে আশুতোষ পাল বলেন, একজন নারীকে শ্লীলতাহানির কারণে স্থানীয় জনতা তাকে বেঁধে পিটিয়েছে। ",21/9/2020,country-news
জলঢাকায় করোনায় ৭৫ বছরের বৃদ্ধের মৃত্যু,"নীলফামারীর জলঢাকায় প্রাণঘাতী করোনাভাইরাসে (কোভিড-১৯) আক্রান্ত হয়ে ৭৫ বছর বয়সী এক বৃদ্ধের মৃত্যু হয়েছে।



সোমবার সকালে উপজেলার গোলমুন্ডা ইউনিয়নের তিলাই এলাকায় নিজ বাড়িতে আইসোলেশনে থাকাবস্থায় তার মৃত্যু হয়। বেলা ১১টায় স্বাস্থ্যবিধি মেনে জলঢাকা থানা পুলিশের সহযোগিতায় বৃদ্ধের জানাজা সম্পন্ন হয়েছে। এ নিয়ে ওই ইউনিয়নে করোনায় আক্রান্ত হয়ে দুজনের মৃত্যু হলো। জলঢাকা উপজেলা স্বাস্থ্য ও পরিবার-পরিকল্পনা কর্মকর্তা ডা. আবু হাসান মো. রেজওয়ানুল কবীর জানান, মৃত ওই বৃদ্ধের পরিবারে তিন সদস্যের করোনা পজিটিভ রয়েছে। তাদের কাছ থেকে তিনি সংক্রমিত হয়েছিলেন। তিনি আরও জানান, উপজেলাটিতে মোট করোনায় আক্রান্ত রোগীর সংখ্যা ১৩ জন। এর মধ্যে দুজন মৃত্যুবরণ করেন ও পাঁচজন সুস্থ হয়ে বাড়ি ফিরেছেন। বাকিরা সবাই আইসোলেশনে চিকিৎসাধীন। জলঢাকা থানার ওসি মোস্তাফিজুর রহমান জানান, থানা পুলিশের সহযোগিতায় ওই ব্যক্তিকে স্বাস্থ্যবিধি মেনে দাফন সম্পন্ন করা হয়েছে। উল্লেখ্য, গত ৯ মে উপজেলার গোলমুন্ডা ইউনিয়নে ৫২ বছর বয়সের এক নারী করোনায় আক্রান্ত হয়ে মৃত্যু হয়েছে।",21/9/2020,country-news
জলঢাকায় ত্রাণের মাল ভাগ-বাটোয়ারা করে নিলেন তারা!,"নীলফামারীর জলঢাকায় কাতার চ্যারিটি দাতা সংস্থার দুস্থ, এতিম ও হতদরিদ্রদের মাঝে বিতরণের ত্রাণের মাল সরকার দলীয় বিত্তবান নেতাকর্মীদের মধ্য ভাগ-বাটোয়ারা করলেন যুবলীগ নেতা।



করোনা পরিস্থিতিতে ত্রাণ বিতরণে সরকারি নীতিমালাকে বৃদ্ধাঙ্গুলি দেখিয়ে নামমাত্র কিছু লোক সমাগম ঘটিয়ে ওই নেতা সিংহভাগ ত্রাণসামগ্রী দলীয় পছন্দের লোকদের দিয়েছেন বলে অভিযোগ উঠেছে। জানা যায়, কাতার চ্যারিটি দাতাসংস্থার অর্থায়নে ৯০০ প্যাকেটের ত্রাণের মাল উপজেলার ১টি পৌরসভা ও ১১টি ইউনিয়নের দুস্থ পরিবারের মাঝে বিতরণ করার কথা ছিল। কিন্তু উপজেলা যুবলীগ যুগ্ম-আহ্বায়ক ও প্রাথমিক বিদ্যালয়ের সহকারী শিক্ষক মোকছুদার রহমান লেলিন নিজের দলীয় পছন্দের লোকজনদের মাঝে এ সব ত্রাণের মাল ভাগ করেছেন বলে অভিযোগ উঠেছে।মঙ্গলবার কৈমারী স্কুল এন্ড কলেজ মাঠে এ সব ত্রাণসামগ্রী বিতরণ করা হয়। যার মধ্যে ছিল, ২০ কেজি চাল, ৫ লিটার তেল, ২ কেজি ডাল, ২ কেজি বুট, ২ কেজি খেজুর, ২ কেজি চিনি, ২ কেজি পেঁয়াজ ও ১ কেজি লবণ।এ সময় উপস্থিত ছিলেন অভিযুক্ত যুবলীগ নেতার পিতা ও কৈমারী ইউনিয়ন আওয়ামী লীগের সভাপতি সাইদার রহমান মাস্টার, কাতার চ্যারিটি এতিমখানার কচুয়া সরদারপাড়ার পরিচালক হাফেজ হায়দার আলী, কাতার চ্যারিটি বাংলাদেশ প্রধান কার্যালয়ের প্রতিনিধি আবু সায়েদ প্রমুখ।কৈমারীসহ কয়েকটি ইউনিয়নের হতদরিদ্র ত্রাণ বঞ্চিতরা জানান, প্রথম অবস্থায় কিছু লোকের মধ্যে ত্রাণ বিতরণ করা হয়। পরে অতিথিরা চলে গেলে নিজেদের লোকেদের মধ্যে ভাগ-বাটোয়ারা করে নেয় সরকারদলীয় নেতারা।ত্রাণ কাজে নিয়জিত নাম প্রকাশে অনিচ্ছুক এক ব্যক্তি ত্রাণের মাল বিতরণের তালিকা সাংবাদিকদের কাছে প্রকাশ করেন। তালিকায় দেখা যায়, উপজেলার একটি বাইরের মাদ্রাসাসহ আওয়ামী লীগ, যুবলীগ, ছাত্রলীগসহ স্থানীয় কিছু প্রভাবশালী লোকের নাম রয়েছে। যারা এই ত্রাণের হিংসভাগ তুলে নিয়েছেন।এ বিষয়ে জানতে চাইলে কাতার চ্যারিটি এতিমখানার কচুয়া সরদারপাড়ার পরিচালক হাফেজ হায়দার আলী বলেন, ‘বিতরণে আমি যতক্ষণ ছিলাম তখন কোনো অনিয়ম পাইনি। তবে আমি চলে আসার পর কিছু অনিয়মের অভিযোগ শুনেছি।অভিযোগের বিষয়ে জানতে চাইলে উপজেলা যুবলীগের যুগ্ম-আহ্বায়ক মোকছুদার রহমান লেলিন বলেন, ‘এগুলো বাজে কথা, ত্রাণের মাল কোনো ভাগ-বাটোয়ারা হয়নি।’এ বিষয়ে উপজেলা সহকারী কমিশনার (ভূমি) গোলাম ফেরদৌস বলেন, ‘কাতার চ্যারিটির ত্রাণ বিতরণে সরকারি নীতিমালা অনুসরণ করা হয়নি।সদ্য যোগদানকৃত উপজেলা নির্বাহী কর্মকর্তা মাহবুব হাসান বলেন, ‘সরকারি নিয়ম অনুযায়ী ত্রাণ বিতরণের জন্য দুস্থদের তালিকা উপজেলা প্রশাসনকে দেয়ার কথা থাকলেও তারা তালিকা জমা দেননি।",21/9/2020,country-news
জলঢাকায় করোনায় এক নারীর মৃত্যু,"নীলফামারীর জলঢাকায় করোনাভাইরাসে আক্রান্ত হয়ে এক নারীর মৃত্যু হয়েছে। শনিবার দিবাগত মধ্যরাতে নিজ বাড়িতে আইসোলেশনে তার মৃত্যু হয়।



রোববার সকালে জলঢাকা থানা পুলিশের সহযোগিতায় সরকারি বিধি মেনে ওই নারীর জানাজা ও দাফন সম্পন্ন হয়েছে।জলঢাকা থানা ওসি মোস্তাফিজুর রহমান, উপজেলা স্বাস্থ্য ও পরিবার পরিকল্পনা কর্মকর্তা ডা. রেজওয়ানুল কবীরসহ পরিবারের ৩ জন জানাজায় অংশ নেন।মৃত ওই নারীর নাম অপিজন নেছা (৫০)। তিনি উপজেলার গোলমুন্ডা ইউনিয়নের মৃত জহির উদ্দিনের স্ত্রী।এ বিষয়ে ডা. রেজওয়ানুল কবীর বলেন, গত কয়েকদিন ধরে অপিজন নেছার করোনা উপসর্গ দেখা দেয়। তার নমুনা সংগ্রহ করে দিনাজপুর এম. আব্দুর রহিম হাসপাতালের ল্যাবে পাঠালে ৮ মে তার পজিটিভ রিপোর্ট আসে। ওই নারীর পরিবার নীলফামারী সদর হাসপাতালের আইসোলেশনে যেতে অপারকতা প্রকাশ করে। পরে নিজ বাড়িতে আইসোলেশনের ব্যবস্থা করে চিকিৎসা দেয়া শুরু করা হয়।জলঢাকা থানা ওসি মোস্তাফিজুর রহমান বলেন, সংবাদ পেয়ে ধর্মীয় বিধান মেনে তার জানাজা ও দাফন কাজ সম্পন্ন করি।",21/9/2020,country-news
"জলঢাকায় সড়ক দুর্ঘটনায় যুবক নিহত, ফায়ার সার্ভিস অফিস ভাংচুর","নীলফামারীর জলঢাকায় সড়ক দুর্ঘটনায় যুবক নিহত হওয়ার ঘটনাকে কেন্দ্র করে ফায়ার সার্ভিস অফিস ও গাড়ি ভাংচুরের ঘটনা ঘটেছে। বৃহস্পতিবার সকালে এ ঘটনা ঘটে।



স্থানীয় সূত্র জানায়, বৃহস্পতিবার সকালে পৌরশহরের পেট্রল পাম্প সংলগ্ন এলাকায় একটি অটোভ্যান নিয়ন্ত্রণ হারিয়ে রাস্তায় উল্টে যায়। এ সময় ভ্যানে থাকা মাইদুল ইসলাম বাবু (২৬) গুরুতর আহত হন। খবর দেয়ার পরও আহত যুবকটিকে উদ্ধার করতে আসেননি ফায়ার সার্ভিসের লোকজন। তাদের অ্যাম্বুলেন্সের সহযোগিতা চাইলেও ফিরিয়ে দেয়া হয়।এ বিষয়ে জলঢাকা ফায়ার এন্ড সিভিল ডিফেন্স ইনচার্জ মমতাজুল ইসলাম এ অভিযোগ অস্বীকার করে বলেন, খবর পেয়ে আমরা গাড়ি নিয়ে সেখানে গিয়ে দেখি যুবকটির মৃত্যু হয়েছে। আমরা হাসপাতালে নিয়ে যেতে চাইলে স্থানীয় লোকজন আমাদের বাধা দেয়। পরবর্তীকালে আমাদের গাড়ি ভাংচুর করে। পরে আমাদের অফিসে এলোপাথাড়ি ইটপাটকেল নিক্ষেপ করে।জলঢাকা থানা ওসি মোস্তাফিজুর রহমান বলেন, সংবাদ পেয়ে তাৎক্ষণিক আমি ঘটনাস্থলে পুলিশ পাঠাই। পরবর্তীকালে আমি এবং অতিরিক্ত পুলিশ সুপার রুহুল আমিনসহ ঘটনাস্থল পরিদর্শন করি। লাশটি উদ্ধার করে থানায় নিয়ে আসি।তিনি আরও বলেন, নিহত যুবকের পরিবারকে খবর দেয়া হয়েছে। পরিবারের পক্ষ থেকে কোনো অভিযোগ পাইনি।",21/9/2020,country-news
জলঢাকায় এসএসসি পরীক্ষার খাতা উধাও!,"নীলফামারীর জলঢাকায় চলমান এসএসসি পরীক্ষার একটি খাতা উধাও হয়েছে। অনেক খোঁজাখুঁজির পরও সেই খাতার হদিস মিলছে না। ঘটনাটি জলঢাকা পাইলট বালিকা উচ্চবিদ্যালয় কেন্দ্রে।



উধাও হয়ে যাওয়া খাতার পরীক্ষার্থীর নাম পংকোজ রায়। তার রোল-২১১০৬৫। সে বিজ্ঞান শাখায় উপজেলার কৈমারী স্কুল এন্ড কলেজের শিক্ষার্থী।কেন্দ্র সূত্রে জানা যায়, রোববার দুটি পরীক্ষা অনুষ্ঠিত হয়। একটি বিজ্ঞান বিভাগের উচ্চতর গণিত অপরটি মানবিক বিভাগের সাধারণ বিজ্ঞান। ওই কেন্দ্রে পরীক্ষা দেয় মোট ১ হাজার ৩৩ জন। এর মধ্যে উচ্চতর গণিতে ৩১১ জন। সাধারণ বিজ্ঞানে ৭২২ জন।কেন্দ্রের ১১নং কক্ষে উচ্চতর গণিতে ৩৫ জন পরীক্ষার্থী অংশ নেয়। পরীক্ষা শেষে দায়িত্বরত শিক্ষকগণ গুনে দেখেন ৩৪টি খাতা জমা পড়েছে। পরীক্ষা শেষ হওয়ার পর থেকে বিকাল ৪.৩০ মিনিট পর্যন্ত সেই খাতার কোনো খোঁজ মেলেনি।খাতা হারিয়ে যাওয়া পরীক্ষার্থীর সঙ্গে কথা হলে সে বলে, পরীক্ষা শেষে আমি খাতাটি ম্যাডামের কাছে জমা দিয়েছি। ওই কক্ষে দায়িত্বরত কক্ষ পরিদর্শক মাধবীলতা ও মনোরঞ্জন রায়ের সঙ্গে কথা হলে তারা জানান, আমাদের কক্ষে ৩৫ জন পরীক্ষার্থী পরীক্ষা দিয়েছে। কিন্তু একটি খাতা পাওয়া যাচ্ছে না।খাতা হারিয়ে যাওয়া প্রসঙ্গে কেন্দ্র সচিব আতাউর রহমান বিএসসি বলেন, বিষয়টি আমরা লিখিতভাবে পরীক্ষা নিয়ন্ত্রককে জানিয়েছি এবং আগামী পরীক্ষা থেকে কক্ষ পরিদর্শকের দায়িত্ব থেকে মাধবীলতা ও মনোরঞ্জন রায়কে অব্যাহতি প্রদান করে থানায় একটি সাধারণ ডায়েরি করেছি।এ বিষয়ে মাধ্যমিক শিক্ষা কর্মকর্তা চঞ্চল কুমার ভৌমিক সাংবাদিকদের বলেন, বিষয়টি দুঃখজনক। তবে ওই কেন্দ্রের পরীক্ষাসংশ্লিষ্ট কেউ এর দায়ভার এড়াতে পারেন না।উল্লেখ্য, এর আগেও চলতি এসএসসি পরীক্ষা চলাকালে ওই কেন্দ্রে পরীক্ষার বিষয় কোড ভুল করায় ওই কেন্দ্রের কেন্দ্র সচিব তোফায়ালুর রহমানকে অব্যাহতি প্রদান করা হয়। নতুন কেন্দ্র সচিব হিসেবে দায়িত্বভার গ্রহণ করেন আতাউর রহমান বিএসসি।",21/9/2020,country-news
"জলঢাকায় একই কলেজে দুই সভাপতি, দুই অধ্যক্ষ!","নীলফামারীর জলঢাকায় একই কলেজে দুই সভাপতি ও দুই ভারপ্রাপ্ত অধ্যক্ষ দায়িত্ব পালনের খবর পাওয়া গেছে।



এ নিয়ে ওই এলাকায় চাঞ্চল্যকর সৃষ্টি হয়েছে। এতে করে উপজেলার মীরগঞ্জ হাট ডিগ্রি মহাবিদ্যালয়ে পাঠদানসহ বিঘ্নিত হচ্ছে শিক্ষার পরিবেশ।কলেজ সূত্রে জানা গেছে, গত বছরের পহেলা অক্টোবর সাবেক অধ্যক্ষ বজলার রহমান বজু পদত্যাগ করে নিজেই পরিচালনা কমিটির সভাপতি হয়ে চাকরি বিধি বহির্ভূতভাবে জ্যেষ্ঠতা লঙ্ঘন করে ১২তম শিক্ষক আবুজার রহমানকে ভারপ্রাপ্ত অধ্যক্ষে দায়িত্ব প্রদান করেন। এ নিয়ে গত বছরের ২২ ডিসেম্বর সংশ্লিষ্ট দফতরে লিখিত অভিযোগ করেছেন ওই প্রতিষ্ঠানের জ্যেষ্ঠ শিক্ষক সহকারী অধ্যাপক আবদুস ছাত্তার।অপরদিকে গত ২৯ জানুয়ারি জাতীয় বিশ্ববিদ্যালয়ের স্বারক নং ০৭ (র-১০২৩) জাতীঃ বিঃ/কঃপঃ/কোড-৩১২১/৪৬৯৬১ পত্রে বিশ্ববিদ্যালয়ের ভাইস-চ্যান্সেলরের পক্ষে ভারপ্রাপ্ত কলেজ পরিদর্শক ড. মো. মনিরুজ্জামান স্বাক্ষরিত গভর্নিং বডির সভাপতি বজলুর রহমানকে অব্যাহতি দিয়ে আফজালুল হককে সভাপতি মনোনিত করে একটি পত্র প্রেরণ করেন। সেই পত্রের আলোকে আফজালুল হক গত ৫ ফেব্রুয়ারি গভর্নিং বডির সভা করে আবুজার রহমানকে ভারপ্রাপ্ত অধ্যক্ষ পদ থেকে অব্যাহতি দিয়ে বিধি মোতাবেক জ্যেষ্ঠ শিক্ষক আবদুস ছাত্তারকে ভারপ্রাপ্ত অধ্যক্ষের দায়িত্ব প্রদান করেন।বর্তমান কমিটির সভাপতি আফজালুল হক আবদুস সাত্তারকে দায়িত্ব প্রদান করলেও আবুজার রহমান দায়িত্ব প্রদান না করে বহাল তবিয়তে সে দায়িত্ব পালন করে যাচ্ছেন। এমনকি আবুজার রহমান তার অনুপস্থিতিতে অধ্যক্ষের কক্ষ তালাবদ্ধ করে রেখে যান বলে অভিযোগ করেছেন ওই কলেজের একাধিক শিক্ষক। এতে করে শ্রেণিকক্ষে পাঠদানসহ বিভিন্ন সমস্যার সম্মুখীন হতে হচ্ছে বলে জানান শিক্ষকরা।বিধি মোতাবেক দায়িত্ব প্রাপ্তির বিষয়টি এড়িয়ে গিয়ে প্রভাষক (ভারপ্রাপ্ত অধ্যক্ষ) আবুজার রহমান বলেন, ‘কমিটি আমাকে দায়িত্ব দেয়ার পর আমি হাইকোর্টে রিট করেছি এবং সেই রিটের আদেশের বলে দায়িত্ব পালন করছি। রিটের নিষ্পত্তি না হওয়া পর্যন্ত অন্য কাউকে দায়িত্ব দেয়া ঠিক হয়নি।’অপর দিকে ভারপ্রাপ্ত অধ্যক্ষ আবদুস সাত্তার বলেন, ‘জাতীয় বিশ্ববিদ্যালয়ের পত্রের আলোকে গভর্নিং বডির সভাপতি কমিটির সভা করে আমাকে বিধি অনুযায়ী দায়িত্ব প্রদান করেছেন। কিন্তু আবুজার রহমান জোর করে দায়িত্ব পালন করছেন।’এ বিষয়ে ওই কলেজের সাবেক অধ্যক্ষ এবং বর্তমান সভাপতি দাবিদার বজলার রহমান বজু বলেন, ‘জাতীয় বিশ্ববিদ্যালয় আমাকে সভাপতি হিসেবে পত্র দিয়েছে সেই আলোকে আমি দায়িত্ব পালন করছি। জ্যেষ্ঠ শিক্ষকরা দায়িত্ব নিতে অপারগতা প্রকাশ করেন।’কলেজের সভাপতি আফজালুল হক বলেন, ‘আমার কমিটির মেয়াদ ২০ সালের জুন মাস পর্যন্ত ছিল, আমাকে অবৈধভাবে সরানো হয়েছিল। আমি জাতীয় বিশ্ববিদ্যালয়ের কাছে আবেদন করে পুনরায় সভাপতি পদটি ফেরত পেয়েছি এবং কমিটির সভা করে জ্যেষ্ঠতার ভিত্তিতে আবদুস সাত্তারকে দায়িত্ব দিয়েছি।’উপজেলা মাধ্যমিক শিক্ষা অফিসার চঞ্চল কুমার ভৌমিক বলেন, ‘কলেজগুলো জাতীয় বিশ্ববিদ্যালয় নিয়ন্ত্রণ করে থাকে। এখানে মাধ্যমিক শিক্ষা অফিসের কোনো করনীয় নেই।’তবে বিষয়টি অবগত আছি।",21/9/2020,country-news
পিকনিকের ৫০ টাকার জন্য ছাত্রীর বই কেড়ে নেয়া সেই প্রধান শিক্ষকে বদলি,"পিকনিকের ৫০ টাকা কম দেয়ায় পঞ্চম শ্রেণির ছাত্রী কাজলী রানীর বই কেড়ে নেন নীলফামারী জলঢাকা উপজেলার গাবরোল সরকারি প্রাথমিক বিদ্যালয়ের প্রধান শিক্ষক আবদুর রাজ্জাক।



বিষয়টি যুগান্তরে প্রকাশিত হলে ব্যাপক সমালোচনা শুরু হয়। পরে উপজেলা নির্বাহী কর্মকর্তার মাধ্যমে মীমাংসা করেও শেষ রক্ষা হয়নি বিতর্কিত প্রধান শিক্ষক আবদুর রাজ্জাকের। তাকে বদলি করা হয়েছে পাশের একটি ইউনিয়নের সরকারি প্রাথমিক বিদ্যলয়ে।এ ঘটনায় কাজলী রানীর বাবা উপজেলা নির্বাহী কর্মকর্তার (ইউএনও) বরাবরে প্রধান শিক্ষকের বিরুদ্ধে একটি লিখিত অভিযোগ করেন।এর প্রেক্ষিতে ২৯ জানুয়ারি শিক্ষা কর্মকর্তা বিদ্যালয়টি পরিদর্শন করে তদন্ত করেন ইউএনও। ঘটনাটি ৩১ জানুয়ারি যুগান্তর পত্রিকায় প্রকাশিত হওয়ায় ব্যাপক সমালোচনার মুখে পরে বিদ্যালয়ের প্রধান শিক্ষকসহ সহকারী শিক্ষকরা।৩ ফেব্রুয়ারি সোমবার উপজেলা নির্বাহী কর্মকর্তার কার্যালয়ে কাজলী রানীর বাবা কৃষ্ণ চন্দ্রকে নিয়ে এসে অভিযুক্ত প্রধান শিক্ষকের সঙ্গে মীমাংসা করে দেন উপজেলা নির্বাহী কর্মকর্তা মো. সুজাউদ্দৌলা। পরে অভিযোগটি লিখিতভাবে তুলে নেন তিনি।সে সময় সাংবাদিকদের কাজলীর বাবা কৃষ্ণ চন্দ্র বলেন, ঘটনার পর থেকে অভিযুক্ত প্রধান শিক্ষক আমার কাছে ক্ষমা চাচ্ছেন এবং নির্বাহী কর্মকর্তা আমাকে অভিযোগ তুলে নিতে বললে আমি অভিযোগ তুলে নেই। তবে শুধু মীমাংসার মাধ্যমে এতবড় ঘটনা ধামাচাপা দেয়ার সমালোচনা করতে দেখা গেছে অনেককে।৫ ফেব্রুয়ারি বুধবার রংপুর উপ-পরিচালকের নির্দেশেই তাকে বদলির নোটিশ জারি করেন উপজেলা শিক্ষা কর্মকর্তা নূর মোহাম্মদ। পার্শ্ববর্তী শৌলমারী ইউনিয়নের পূর্ব গোপালঝাড় চরভরট সরকারি প্রাথমিক বিদ্যালয়ে তাকে বদলি করার আদেশ দেয়া হয় ওই নোটিশে।এ বিষয়ে উপজেলা শিক্ষা কর্মকর্তা নূর মোহাম্মদ সাংবাদিকদের বলেন, অভিযুক্ত ওই প্রধান শিক্ষকের বিরুদ্ধে প্রাথমিকভাবে তাকে বদলি করা হয়েছে।বাকি শিক্ষকদের বিরুদ্ধে কি ব্যবস্থা নিবেন? জানতে চাইলে তিনি বলেন, বিষয়টি প্রক্রিয়াধীন রয়েছে।উপজেলা নির্বাহী কর্মকর্তা মো. সুজাউদ্দৌলার সঙ্গে মোবাইল ফোনে যোগাযোগ করা হলে তিনি জানান, সাময়িকভাবে তাকে বদলি করা হয়েছে এবং তার বিরুদ্ধে বিভাগীয় ব্যবস্থা নেয়া হবে বলে জানতে পেরেছি।উল্লেখ্য, গাবরোল সরকারি প্রাথমিক বিদ্যালয়ে বনভোজনের আয়োজন করে। ওই বনভোজনে প্রত্যেক শিক্ষার্থীর কাছ থেকে ২৫০ টাকা চাঁদা দাবি করা হয়। পঞ্চম শ্রেণির ছাত্রী কাজলী রানী ২০০ টাকা জমা দিলে ক্ষিপ্ত হয়ে ওঠেন ওই বিদ্যালয়ের প্রধান শিক্ষকসহ সহকারী শিক্ষকরা। ওই সময় তার হাত থেকে সরকারি বিনামূল্যে বিতরণের পাঠ্যপুস্তক কেড়ে নেয়া হয়।",21/9/2020,country-news
বনভোজনের টাকার জন্য শিক্ষার্থীর বই কেড়ে নিলেন প্রধান শিক্ষক,"নীলফামারীর জলঢাকায় বনভোজনের মাত্র ৫০ টাকা কম দেয়ায় পঞ্চম শ্রেণির কাজলী রানী রায় নামে এক শিক্ষার্থীর কাছ থেকে নতুন বই কেড়ে নেয়ার অভিযোগ পাওয়া গেছে প্রধান শিক্ষকের বিরুদ্ধে।



নতুন বই কেড়ে নেয়ায় ঘটনার দিন থেকে এখনও কান্না থামছে না ওই শিক্ষার্থীর। এ নিয়ে প্রধান শিক্ষকের বিরুদ্ধে উপজেলা নির্বাহী অফিসারের কাছে লিখিত অভিযোগ করেছেন ওই শিক্ষার্থীর বাবা দিনমজুর কৃষ্ণচন্দ্র রায়। ঘটনাটি ঘটেছে নীলফামারীর জলঢাকা উপজেলার কৈমারী ইউনিয়নের গাবরোল সরকারি প্রাথমিক বিদ্যালয়ে। অভিযোগের প্রেক্ষিতে বুধবার উপজেলা প্রাথমিক শিক্ষা অফিসার নূর মোহাম্মদ ও সংশ্লিষ্ট ক্লাস্টারের সহকারী শিক্ষা অফিসার হাবিবুর রহমান ওই বিদ্যালয়ে তদন্ত আসলে ঘটনার সত্যতা পান এবং ওই শিক্ষার্থীকে পুনরায় নতুন এক সেট বই দিয়ে বনভোজনে পাঠিয়ে দেন। অভিযোগ সূত্রে জানা গেছে, গাবরোল সরকারি প্রাথমিক বিদ্যালয়ের ৩য়, ৪র্থ ও ৫ম শ্রেণির শিক্ষার্থীদের নিয়ে বুধবার বার্ষিক বনভোজনের আয়োজন করেন ওই বিদ্যালয়ের প্রধান শিক্ষক আব্দুর রাজ্জাকসহ সহকারী শিক্ষকরা। বনভোজনে শিক্ষার্থী প্রতি বাধ্যতামূলক ২৫০ টাকা নির্ধারণ করা হয়। কিন্তু কাজলী রানী রায়ের বাবা দিন মজুর হওয়ায় ২৫০ টাকার বিপরীতে ২০০ টাকা দিলে স্কুলের প্রধান শিক্ষক ৫০ টাকা কম হওয়ায় ক্ষিপ্ত হন। তিনি কাজলী রানীর সঙ্গে দুর্ব্যবহার করে কাজলী রানীর হাতে থাকা নতুন বইগুলো কেড়ে নেন।এ ঘটনায় কান্নায় ভেঙ্গে পড়ে কাজলী রানী। শুধু এ অভিযোগ নয়; প্রধান শিক্ষক আব্দুর রাজ্জাকের বিরুদ্ধে অভিযোগের পাহাড় তুলেছে ওই বিদ্যালয়ের শিক্ষার্থীদের অভিভাবক পুনিলচন্দ্র রায়, মলিনা বেগমসহ অনেকে। বিদ্যালয় সূত্রে জানা গেছে, তিন শ্রেণিতে মোট ৮০ জন শিক্ষার্থী থাকলেও টাকা দিতে পারেনি ৫০ জন। মাত্র ৩০ জন শিক্ষার্থীর জন্য এ আয়োজন। বনভোজনে যেতে না পারায় মন খারাপ বাকি শিক্ষার্থীদের। শিক্ষার্থীর হাত থেকে বই কেড়ে নেয়ার বিষয়টি অস্বীকার করে প্রধান শিক্ষক আব্দুর রাজ্জাক বলেন, ৩য়, ৪র্থ ও ৫ম শ্রেণির ৮০ জন শিক্ষার্থীকে নিয়ে বনভোজনে যাওয়ার কথা। অনেকে টাকা দিতে না পারায় বাধ্য হয়ে ৩০ জনকে নিয়ে বনভোজনে গেছি। তদন্তে আসা সংশ্লিষ্ট ক্লাস্টারের সহকারী শিক্ষা অফিসার হাবিবুর রহমান বলেন, আমরা উপজেলা নির্বাহী অফিসারের নির্দেশে শিক্ষা অফিসারসহ তদন্তে গিয়েছিলাম, সবার কথা শুনেছি, লিখিত আকারে ইউএনওকে জানানো হবে। তদন্তের বিষয়ে উপজেলা প্রাথমিক শিক্ষা অফিসার নূর মোহাম্মাদ বলেন, কিছু ভুল হয়েছে, আমরা ওই শিক্ষার্থীকে পুনরায় নতুন বই দিয়ে বনভোজনে পাঠিয়েছি। এ বিষয়ে উপজেলা নির্বাহী অফিসার সুজাউদ্দৌলার সঙ্গে একাধিকবার মোবাইল ও এসএমএস পাঠিয়েও কোনো মন্তব্য পাওয়া যায়নি।",21/9/2020,country-news
২৫ দিনের সন্তান রেখে গৃহবধূর আত্মহত্যা,"নীলফামারীর কিশোরগঞ্জে পারিবারিক কলহে ২৫ দিন বয়সের ছেলেসন্তান রেখে রোমেনা বেগম (১৯) নামে এক গৃহবধূ আত্মহত্যা করেছেন।



বৃহস্পতিবার সকালে পুলিশ লাশ উদ্ধার করে মর্গে পাঠিয়েছে। নিহত ওই গৃহবধূ রণচন্ডী ইউনিয়নের সোনাকুড়ি ডাঙ্গাপাড়া গ্রামের আলামিনের স্ত্রী। আত্মহত্যার প্ররোচনায় ওই গৃহবধূর স্বামী, তার শ্বশুর জহুরুল ও শাশুড়ি জোছনাকে আটক করেছে পুলিশ। জানা যায়, বুধবার সন্ধ্যায় ওই গৃহবধূর সঙ্গে চেয়ার নিয়ে তার শাশুড়ির ঝগড়া হয়। রাতে স্বামীসহ কোলের শিশুকে নিয়ে রোমেনা একই ঘরে ঘুমায়। গভীর রাতে ২৫ দিনের শিশুসন্তানের কান্নায় আলামিনের ঘুম ভেঙে যায়।বিছানায় স্ত্রীকে না পেয়ে তিনি লাইট জ্বালান। এ সময় তার স্ত্রীকে শয়ন ঘরের আড়ার সঙ্গে গলায় ওড়না দিয়ে ঝুলন্ত অবস্থায় দেখতে পান।কিশোরগঞ্জ থানার ওসি আব্দুল আউয়াল জানান, আত্মহত্যার প্ররোচনার মামলায় ওই গৃহবধূর স্বামী ও শ্বশুর-শাশুড়িকে আটক করা হয়েছে। লাশ উদ্ধার করে মর্গে পাঠানো হয়েছে।
",21/9/2020,country-news
কিশোরগঞ্জে বৃদ্ধা মায়ের দাঁত ভেঙে দিল ছেলে,"নীলফামারীর কিশোরগঞ্জে জমি লিখে না দেয়ায় অমিচা বেগম (৯০) নামে এক বৃদ্ধা মায়ের দুটি দাঁত ভেঙে দিয়েছে ছেলে।



রোববার দুপুরে নিতাই ইউনিয়নের কাছারীপাড়া গ্রামে ঘটনাটি ঘটে। আহত বৃদ্ধা উপজেলা স্বাস্থ্য কমপ্লেক্সে চিকিৎসাধীন রয়েছেন। তিনি ওই গ্রামের মৃত মহির উদ্দিনের স্ত্রী।জানা যায়, বৃদ্ধা অমিচা বেগমের দুই ছেলে ও এক মেয়ে। তার নামে দেড় বিঘা জমি রয়েছে। ছোট ছেলে আনিছার প্রতিবন্ধী। বড় ছেলে অপিছার রহমান কৃষি কাজ করেন। ওই জমি লিখে নেয়ার জন্য তিনি তার বৃদ্ধা মাকে চাপ দেন।রাজি না হওয়ায় রোববার বড় ছেলের স্ত্রী মেহুরুন তার শাশুড়ি অমিচাকে চুল ধরে মারধর করেন। এসময় ছেলে অপিছার এসে তার বৃদ্ধা মায়ের মুখে ঘুষি মারলে উপরের পাটির দুটি দাঁত পড়ে যায়।এ ব্যাপারে কিশোরগঞ্জ থানার ওসি আবদুল আউয়াল জানান, ঘটনাস্থলে পুলিশ পাঠানো হয়েছিল। ওই বৃদ্ধাকে উদ্ধার করে হাসপাতালে ভর্তি করা হয়েছে। বৃদ্ধার বড় ছেলে ও বউ পলাতক থাকায় কাউকে পাওয়া যায়নি।",21/9/2020,country-news
পুকুরে ভাসছিল অনার্স পড়ুয়া ছাত্রীর লাশ,"নীলফামারীর কিশোরগঞ্জে পুকুর থেকে মোশকিরাত জাহান নিঝুম নামে অনার্স পড়ুয়া এক ছাত্রীর ভাসমান লাশ উদ্ধার করেছে পুলিশ।



মোশকিরাত জাহান নিঝুম নীলফামারী সরকারি মহিলা কলেজের অনার্স ১ম বর্ষের ছাত্রী ও সদর ইউনিয়নের ব্রাহ্মণপাড়া গ্রামের মর্তুজার মেয়ে।স্থানীয়রা জানায়, সোমবার সকালে ঘুম থেকে উঠে নিঝুমের ছোট বোন ও তার মা নিঝুমকে দেখতে না পেয়ে খোঁজাখুঁজি করেন। পরে বিকালে ওই ছাত্রীর মা বাড়ির পাশের পুকুরের হাঁটু পানিতে তার মেয়ের লাশ দেখতে পান। পানি থেকে লাশ উত্তোলনের পর এটি হত্যা না আত্মহত্যা এ নিয়ে এলাকায় নানা জল্পনা-কল্পনার সৃষ্টি হয়। খবর পেয়ে পুলিশ ঘটনাস্থলে গিয়ে লাশের সুরতহাল দেখে সন্দেহ হওয়ায় সন্ধ্যায় তার বাড়ি থেকে লাশ উদ্ধার করে মঙ্গলবার মর্গে পাঠায়। পরে নিহত ওই ছাত্রীর বাবা-মা ও এক যুবককে পুলিশ রাতেই থানায় এনে প্রাথমিক জিজ্ঞাসাবাদ করে ছেড়ে দেন। কিশোরগঞ্জ থানার ওসি এম হারুন অর রশিদ জানান, এ ঘটনায় ইউডি মামলা হয়েছে। লাশ ময়নাতদন্তের জন্য মর্গে পাঠানো হয়েছে। এখন পর্যন্ত ওই ছাত্রীর মৃত্যুর কারণ জানা যায়নি। রিপোর্ট পেলেই প্রকৃত ঘটনা বোঝা যাবে।
",21/9/2020,country-news
কিশোরগঞ্জে গাঁজা সেবনের দায়ে গৃহবধূর কারাদণ্ড,"নীলফামারীর কিশোরগঞ্জে গাঁজা সেবনের দায়ে সাহেরা বেগম নামে এক গৃহবধূকে ৬ মাসের বিনাশ্রম কারাদণ্ড দিয়েছেন ভ্রাম্যমাণ আদালত। সোমবার রাতে উপজেলা নির্বাহী অফিসার ও নির্বাহী ম্যাজিস্ট্রেট আবুল কালাম আজাদ এ দণ্ডাদেশ প্রদান করেন।



দণ্ডপ্রাপ্ত ওই গৃহবধূ গাড়াগ্রাম বাসস্ট্যান্ডের মৃত পেলকা মামুদের স্ত্রী।জানা যায়, সাহেরাকে তার বাড়িতে গাঁজাসহ আটক করে পুলিশ। সেবনের দায় স্বীকার করায় ঘটনাস্থলেই তাকে এ দণ্ডাদেশ দেয়।কিশোরগঞ্জ থানার পরিদর্শক (তদন্ত) মফিজুল হক ঘটনার সত্যতা নিশ্চিত করেছেন।",21/9/2020,country-news
স্ত্রী চলে যাওয়ায় যুবকের আত্মহত্যা,"নীলফামারীর কিশোরগঞ্জে স্ত্রী বাপের বাড়িতে চলে যাওয়ায় আতাবুল ইসলাম নামে এক যুবক বিষপানে আত্মহত্যা করেছেন। রোববার রংপুর মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।



আতাবুল ইসলাম বাহাগিলী ইউনিয়নের নয়ানখাল উত্তরপাড়া গ্রামের মৃত আশরাফ আলীর ছেলে।এলাকাবাসী জানায়, পারিবারিক কলহে বৃহস্পতিবার তার স্ত্রী বাপের বাড়িতে চলে যায়। শুক্রবার সকালে সে বিষপান করায় উপজেলা স্বাস্থ্য কমপ্লেক্সে ভর্তি করা হয়। পরে রংপুর মেডিকেল কলেজ হাসপাতালে স্থানান্তর করা হলে সেখানেই তার মৃত্যু হয়।কিশোরগঞ্জ থানার ওসি এম হারুন অর রশিদ ঘটনার সত্যতা নিশ্চিত করেছেন।",21/9/2020,country-news
কিশোরগঞ্জে একই পরিবারের ৩ জন করোনায় আক্রান্ত,"নীলফামারীর কিশোরগঞ্জে একই পরিবারের ৩ জনসহ নতুন করে ৭ জন করোনায় আক্রান্ত হয়েছেন। বুধবার রাতেই করোনায় আক্রান্তদের বাড়িসহ পার্শ্ববর্তী ১৮টি বাড়ি লকডাউন করা হয়েছে।



উপজেলা স্বাস্থ্য কর্মকর্তা ডা. আবু শফি মাহমুদ জানান, ১০ ও ১১ জুনের সংগৃহীত নমুনা দিনাজপুর আবদুর রহিম মেডিকেলের পিসিআর ল্যাবে পাঠানো হয়। বুধবার রাতে পাওয়া ওই নমুনার রিপোর্টে একই পরিবারের ৩ জনসহ নতুন করে ৭ জনের করোনাভাইরাস শনাক্ত হয়।নতুন শনাক্ত ৭ জনসহ উপজেলায় এ পর্যন্ত মোট ২৫ জন করোনাভাইরাসে আক্রান্ত হয়েছেন। এদের মধ্যে ১ জনের মৃত্যু হয়েছে। আইসোলেশনে রয়েছেন ১১ জন। সুস্থ হয়ে বাড়ি ফিরেছেন ১৩ জন।",21/9/2020,country-news
কিশোরগঞ্জে আত্মগোপন করলেন করোনায় আক্রান্ত গৃহবধূ,"নীলফামারীর কিশোরগঞ্জে করোনায় আক্রান্ত হওয়ায় খবর পেয়ে এক গৃহবধূ আত্মগোপন করেছেন। তার স্বামীর বাড়ি বড়ভিটা ইউনিয়নের বিন্যাকুড়ি গ্রামে। তিনি ঢাকায় একটি গার্মেন্টসে কর্মরত ছিলেন।



শনিবার রাতে ওই গৃহবধূসহ অপর এক গার্মেন্টস কর্মী যুবকের করোনা পজিটিভ রিপোর্ট আসে। থানা পুলিশ ও স্বাস্থ্য বিভাগের লোকজন বাড়িতে যাওয়ার আগেই স্বামীসহ সটকে পড়েন। আইসোলেশনে নেয়ার জন্য আক্রান্ত গৃহবধূকে না পেয়ে তারা ফেরত আসেন।উপজেলা স্বাস্থ্য কর্মকর্তা ডা. আবু শফি মাহমুদ জানান, গার্মেন্টকর্মী ওই গৃহবধূর ঈদের আগে ঢাকা থেকে স্বামীর বাড়িতে আসেন। করোনা উপসর্গ থাকায় ২৩ মে তার নমুনা সংগ্রহ করা হয়। এরপর তাকে হোম কোয়ারেন্টিনে রাখা হয়েছিল। করোনা পজিটিভ রিপোর্টের বিষয়ে জানতে পেরে সে আত্মগোপন করেছেন।ওই গৃহবধূ জলঢাকার গাবরোল হাজিপাড়ায় স্বামীসহ তার বাপের বাড়িতে রয়েছেন বলে জানা গেছে। বিষয়টি সংশ্লিষ্ট উপজেলা স্বাস্থ্য বিভাগ ও পুলিশ প্রশাসনকে জানানো হয়েছে।এদিকে গাড়াগ্রাম ইউনিয়নের ধাইঝানপাড়ায় ঢাকা ফেরত এক গার্মেন্টস কর্মী যুবকের নমুনা পাঠানো হয়েছিল। তারও করোনা পজিটিভ রিপোর্ট এসেছে। তাকে স্বাস্থ্য কমপ্লেক্সের করোনা ইউনিট আইসোলেশনে রাখা হয়েছে। আক্রান্ত দুইজনের বাড়ি লকডাউন ঘোষণা করা হয়েছে।উল্লেখ্য, চিকিৎসক ও স্বাস্থ্যকর্মীসহ উপজেলায় এ পর্যন্ত ১০ জন করোনায় আক্রান্ত হয়েছেন। এর মধ্যে একজনের মৃত্যু হয়েছে। নীলফামারীতে ৪ জন ও কিশোরগঞ্জে ১ জন করোনা ইউনিটে আইসোলেশনে রয়েছেন। সুস্থ হয়ে বাড়ি ফিরেছেন ৪ জন।",21/9/2020,country-news
পেটে ঢুকে যাওয়া ব্রিজের রডেই ঝুলে ছিলেন তিনি,"বাড়ি থেকে মোটরসাইকেলে কর্মস্থলে যাচ্ছিলেন মানিক মিয়া (৪৫)। পথে নিয়ন্ত্রণ হারিয়ে নির্মাণাধীন ব্রিজের খাদে পড়ে যান এবং এ সময় ওই ব্রিজের একটি রড তার পেটের একপাশ দিয়ে ঢুকে আরেক পাশ দিয়ে বেরিয়ে যায়। এ অবস্থায়ই ঝুলে ছিলেন মানিক মিয়া। পরে এলাকার লোকজন তাকে উদ্ধার করে।



বুধবার সকালে নীলফামারীর কিশোরগঞ্জের চাঁদখানা ইউনিয়ন পরিষদ সংলগ্ন নির্মাণাধীন ব্রিজের খাদে এ দুর্ঘটনা ঘটে। মানিক মিয়া ওই ইউনিয়ন পরিষদের উদ্যোক্তা ও ডাঙ্গাপাড়া গ্রামের নমির উদ্দিনের ছেলে।চাঁদখানা ইউপি চেয়ারম্যান হাফিজার রহমান হাফি জানান, বাড়ি থেকে মোটরসাইকেলে কর্মস্থলে যাওয়ার সময় পার্শ্ব রাস্তায় নিয়ন্ত্রণ হারিয়ে নির্মাণাধীন ব্রিজের খাদে পড়ে যান মানিক মিয়া। এ সময় ওই ব্রিজের রড তার পেটের ভুঁড়িতে ঢুকে ছিদ্র হয়ে বেরিয়ে যায়। তিনি ভুঁড়িতে ঢুকা রডে ঝুলন্ত অবস্থায় আটকে থাকেন। এলাকার লোকজন তাকে উদ্ধার করে আশংকাজনক অবস্থায় রংপুর মেডিকেল কলেজ হাসপাতালে ভর্তি করে।",21/9/2020,country-news
কিশোরগঞ্জে চিকিৎসকের পর স্বাস্থ্যকর্মী করোনায় আক্রান্ত,"নীলফামারীর কিশোরগঞ্জে চিকিৎসকের করোনা শনাক্তের তিন সপ্তাহ পর এক স্বাস্থ্যকর্মী করোনায় আক্রান্ত হয়েছেন। তার বাড়ি মাগুড়া ইউনিয়নের ২নং ওয়ার্ডের উত্তরপাড়া গ্রামে। তিনি তারাগঞ্জ উপজেলা স্বাস্থ্য কমপ্লেক্সের ইপিআই টেকনোলজিস্ট।



সোমবার রাতে ওই স্বাস্থ্যকর্মীর বাড়িসহ পার্শ্ববর্তী ১০টি বাড়ি লাকডাউন করায় ঘটনা প্রকাশ পায়।জানা গেছে, তারাগঞ্জ উপজেলা স্বাস্থ্য কমপ্লেক্স থেকে তার নমুনা সংগ্রহ করে পরীক্ষার জন্য রংপুর মেডিকেলে পাঠানো হয়। সোমবার রাতে পাওয়া রিপোর্টে ওই স্বাস্থ্যকর্মীর দেহে করোনা আক্রান্তের ফলাফল পজিটিভ আসে। বিষয়টি জানাতে পেরে স্থানীয় প্রশাসন রাতেই তার বাড়ি সংলগ্ন এলাকা লকডাউন ঘোষণা করে।উপজেলা স্বাস্থ্য কর্মকর্তা শফি মাহমুদ ঘটনার সত্যতা নিশ্চিত করে জানান, আক্রান্ত ওই স্বাস্থ্যকর্মী হোম আইসোলেশনে রয়েছেন। তাকে মনিটরিং করা হচ্ছে। তার পরিবারের লোকজনের নমুনা সংগ্রহ করা হয়েছে।এ ব্যাপারে মাগুড়া ইউপি চেয়ারম্যান মাহমুদুল হোসেন সিহাব জানান, রাতেই করোনা আক্রান্ত ব্যক্তির বাড়িসহ আশপাশের ১০টি বাড়ি লকডাউন করা হয়েছে। ওই এলাকা সংশ্লিষ্ট সব দফতরের নজরদারিতে রয়েছে।উল্লেখ্য, উপজেলা স্বাস্থ্য কমপ্লেক্সের এক চিকিৎসক করোনা আক্রান্তের তিন সপ্তাহ পর নতুন করে ওই স্বাস্থ্যকর্মী করোনায় আক্রান্ত হলেন।",21/9/2020,country-news
রক্ত পরীক্ষার গুজবে ধান কাটার আগ্রহ হারাচ্ছে শ্রমিকরা!,"বোরো ধান কাটার জন্য নীলফামারীর কিশোরগঞ্জ থেকে দেশের বিভিন্ন অঞ্চলে কৃষি শ্রমিক পাঠাচ্ছে পুলিশ। চিকিৎসকের ফিটনেস ছাড়পত্রসহ বুধবার থেকে বিশেষ ব্যবস্থায় শ্রমিক পাঠানো শুরু হয়েছে।



তবে করোনা শনাক্তে থানায় রক্ত পরীক্ষার কথা শুনে শ্রমিকরা আগ্রহ হারিয়েছেন। পুলিশের দাবি শ্রমিকদের রক্ত পরীক্ষার বিষয়টি নিয়ে কেউ বিভ্রান্তি ছড়িয়েছে।থানা সূত্রে জানা গেছে, করোনায় লকডাউনের কারণে বিভিন্ন অঞ্চলের বোরো চাষীরা যখন শ্রমিক সংকটে ভুগছেন। সেই মুহূর্তে থানা পুলিশ কিশোরগঞ্জ থেকে দেশের বিভিন্ন অঞ্চলে কৃষি শ্রমিক পাঠানো শুরু করেছে। বুধবার সন্ধ্যায় কুমিল্লা ও গাজীপুরের উদ্দেশে বিশেষ ব্যবস্থায় বাসে করে প্রায় ১০০ জন শ্রমিক রওনা দিয়েছেন। আরও কয়েকশ’ শ্রমিককে তাদের পরিচিত কাজের এলাকায় পাঠানোর প্রক্রিয়া চলছে।চিকিৎসকের মাধ্যমে শারীরিক ফিটনেস যাচাইসাপেক্ষে তাদের পছন্দের এলাকায় পাঠানো হচ্ছে। তবে বাজেডুমরিয়া গ্রামের শ্রমিক আবদুল মালেক, মিঠু মিয়া ও বাউ বলেন, আমরা কয়েকপাড়ার প্রায় ৩০-৪০ জনের একটি দল ধান কাটা কাজের জন্য যেতে চাচ্ছিলাম। কিন্তু করোনার জন্য থানায় রক্ত পরীক্ষার কথা শুনে অনেকে আর যেতে চাচ্ছে না।উপজেলা স্বাস্থ্য কর্মকর্তা ডা. শফি মাহমুদ জানান, রক্ত পরীক্ষা নয়, তাদের হিস্ট্রি, করোনার উপসর্গ ও শারীরিক ফিটনেস দেখে শ্রমিকদেরকে কাজে যাওয়ার প্রত্যয়ন দেয়া হচ্ছে। কেউ হয়ত রক্ত পরীক্ষার গুজব ছড়িয়েছে।কিশোরগঞ্জ থানার পুলিশ পরিদর্শক (তদন্ত) মফিজুল হক কৃষি শ্রমিক পাঠানোর বিষয়টি নিশ্চিত করে জানান, শ্রমিকরা থানার মাধ্যমে ছাড়পত্র নিয়ে কাজে যাওয়ায় নিরাপদ ও স্বস্তিদায়ক মনে করছেন। করোনা পরিস্থিতির বিষয়ে তাদেরকে সতর্কতা অবলম্বনের জন্য প্রয়োজনীয় পরামর্শ দেয়া হয়েছে।",21/9/2020,country-news
কিশোরগঞ্জে বিদ্যুৎস্পৃষ্টে ব্যাংক কর্মকর্তার মৃত্যু,"নীলফামারীর কিশোরগঞ্জে বিদ্যুৎস্পৃষ্টে জামিল হোসেন (৪০) নামে এক ব্যাংক কর্মকর্তার মৃত্যু হয়েছে। বুধবার সকালে বাড়ির পাশে সেচপাম্পে বিদ্যুৎ সংযোগ দিতে গিয়ে তার মৃত্যু হয়।



জামিল হোসেন মাগুড়া ইউনিয়নের সিঙ্গেরগাড়ি পাটানপাড়া গ্রামের ওয়েজ উদ্দিনের ছেলে। তিনি পল্লী উন্নয়ন ব্যাংকের হিসাবরক্ষক পদে কর্মরত ছিলেন। জানা গেছে, মাছ চাষের পুকুরে পানি দেয়ার জন্য সকালে কাজের ছেলেসহ সেচ পাম্প চালু করেন। বিদ্যুৎ চলে যাওয়ায় ওই ছেলেকে বাড়িতে পাঠিয়ে দিয়ে তিনি অপেক্ষা করেন। কিছুক্ষণ পর বিদ্যুৎ আসায় নিজেই সেচপাম্পে সংযোগ দেয়ার সময় স্পৃষ্ট হয়ে ঘটনাস্থলেই তিনি মৃত্যুবরণ করেন। মাগুড়া ইউপি চেয়ারম্যান মাহমুদুল হাসান সিহাব তার মৃত্যুর বিষয়টি নিশ্চিত করেছেন।",21/9/2020,country-news
"করোনায় আক্রান্ত চিকিৎসক, কিশোরগঞ্জ মেডিকেল মোড় লকডাউন","নীলফামারীর কিশোরগঞ্জ উপজেলা স্বাস্থ্য কমপ্লেক্সের একজন চিকিৎসক করোনাভাইরাসে আক্রান্ত হয়েছেন। এ ঘটনায় মেডিকেল মোড় এলাকা লকডাউন করেছে উপজেলা প্রশাসন।



মঙ্গলবার সন্ধ্যায় ওই এলাকার ১০টি ওষুধের দোকানসহ লোকজন চলাচল বন্ধ করে দেয়ায় করোনা আক্রান্তের ঘটনা প্রকাশ পায়।জানা গেছে, করোনায় আক্রান্ত ওই চিকিৎসকের বাড়ি ঢাকায়। তিনি ছুটি শেষে ঢাকা থেকে চলতি সপ্তাহে এসে কর্মস্থলে যোগ দেন। ডিউটিরত অবস্থায় নিয়মিত স্বাস্থ্য কমপ্লেক্সে এসে রোগী দেখেছেন। হঠাৎ অসুস্থ বোধ করায় তার করোনা পরীক্ষার জন্য নমুনা পাঠান। মঙ্গলবার বিকালে করেনাভাইরাসের রিপোর্ট পজিটিভ আসায় সন্ধ্যায় প্রশাসন ওই এলাকা লকডাউন করে দেন।এ ব্যাপারে উপজেলা স্বাস্থ্য কর্মকর্তা ডা. শফি মাহমুদের সঙ্গে মোবাইল ফোনে একাধিকবার যোগাযোগের চেষ্টা করেও তার বক্তব্য জানা যায়নি।উপজেলা নির্বাহী অফিসার আবুল কালাম আজাদ ঘটনার সত্যতা নিশ্চিত করে জানান, এ ঘটনায় ক্যাম্পাস, মেডিকেল মোড় থেকে পূর্বে শহীদ মিনার ও উত্তরে ধাইঝান নদীর ব্রিজ পর্যন্ত লকডাউন করা হয়েছে।",21/9/2020,country-news
কিশোরগঞ্জে গৃহবধূর আত্মহত্যা,"কিশোরগঞ্জে পান-সুপারির জন্য মজিদা বেগম (৪৫) নামে এক গৃহবধূ আত্মহত্যা করেছেন।



রোববার সন্ধায় উপজেলার মাগুরা ইউনিয়নের সরকারপাড়া গ্রামে নিজ ঘরের তীরের সঙ্গে গলায় দড়ি দিয়ে ফাঁস দেন। তিনি ওই গ্রামের হাছেন আলীর স্ত্রী।জানা গেছে, করোনাভাইরাসের কারণে দিনমজুর হাছেন আলী কর্মহীন হয়ে পড়েন। ওই দিন দুপুরে মজিদা বেগম তার স্বামীকে পান-সুপারিসহ অন্যান্য বাজার করার জন্য বলেন। এ নিয়ে স্বামী-স্ত্রীর মাঝে কথা কাটাকাটি হয়। পরে শোয়ার ঘরে মজিদা বেগম গলায় ফাঁস দিয়ে আত্মহত্যা করেন।মাগুরা ইউপি চেয়ারম্যান মাহমুদুল হোসেন সিহাব ঘটনার সত্যতা নিশ্চিত করেছেন।",21/9/2020,country-news
কিশোরগঞ্জে বাবা-মায়ের পর অগ্নিদগ্ধ ছেলের মৃত্যু,"ঢাকার আশুলিয়ায় গ্যাস সিলিন্ডার বিস্ফোরণে দগ্ধ বাবা-মায়ের মৃত্যুর দুই দিন পর ছেলে নিপু চন্দ্রের (১৩) মৃত্যু হয়েছে।



বুধবার সকালে রংপুর মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।নিপু চন্দ্র নীলফামারীর কিশোরগঞ্জ উপজেলার বড়ভিটা ইউনিয়নের মেলাবর বৈষ্যপাড়া গ্রামের অগ্নিদগ্ধে মৃত দম্পতি নির্মল ও চায়নার ছেলে।জানা যায়, গ্যাস সিলিন্ডার বিস্ফোরণে ২৫ মার্চ গভীর রাতে আশুলিয়া কলোনির ভাড়াবাসায় ছেলেসহ ওই দম্পতি অগ্নিদগ্ধ হন। স্থানীয়রা তাদের উদ্ধার করে ঢাকা মেডিকেল কলেজ হাসপাতালের বার্ন ইউনিটে ভর্তি করেন।করোনাভাইরাসের কারণে নির্মলের বড় ছেলে দিলিপ চন্দ্র ২৭ মার্চ মাইক্রোবাসযোগে অগ্নিদগ্ধ তিনজনকেই হাসপাতাল থেকে গ্রামের বাড়িতে নিয়ে আসেন। রোববার সকালে চায়না রানীর মৃত্যু হলে তার লাশ দাহ্য করার পর বিকালে নির্মল চন্দ্রের মৃত্যু। পরে আশঙ্কাজনক অবস্থায় দগ্ধ নিপু চন্দ্রকে রংপুর হাসপাতালে ভর্তি করা হলে চিকিৎসাধীন অবস্থায় তার মৃত্যু হয়।বড়ভিটা ইউপি চেয়ারম্যান ফজলার রহমান ঘটনার সত্যতা নিশ্চিত করে জানান, নিহত ওই দম্পতি ছেলেসহ ঢাকায় একটি দর্জির দোকানে কর্মরত ছিলেন।",21/9/2020,country-news
কিশোরগঞ্জে অগ্নিদগ্ধ দম্পতির মৃত্যু,"ঢাকার আশুলিয়ায় গ্যাস সিলিন্ডার বিস্ফোরণে অগ্নিদগ্ধ দম্পতির নীলফামারীর কিশোরগঞ্জে মৃত্যু হয়েছে।



উপজেলার বড়ভিটা বৈষ্যপাড়া গ্রামে নিজ বাড়িতে চিকিৎসাধীন অবস্থায় রোববার বিকালে তাদের মৃত্যু হয়।নিহতরা হলেন নির্মল চন্দ্র ও তার স্ত্রী চায়না রানী। ওই দম্পতির অগ্নিদগ্ধ ছেলে নিপু চন্দ্রকে আশঙ্কাজনক অবস্থায় রংপুর মেডিকেল কলেজ হাসপাতালে ভর্তি করা হয়েছে।জানা গেছে, গ্যাস সিলিন্ডার বিস্ফোরণে ২৫ মার্চ গভীর রাতে আশুলিয়া কলোনির ভাড়া বাসায় ছেলেসহ ওই দম্পতি অগ্নিদগ্ধ হন। স্থানীয়রা তাদের উদ্ধার করে ঢাকা মেডিকেল কলেজ হাসপাতালের বার্ন ইউনিটে ভর্তি করেন।করোনাভাইরাসের কারণে নির্মলের বড় ছেলে দিলিপ চন্দ্র ২৭ মার্চ মাইক্রোযোগে অগ্নিদগ্ধ তিনজনকেই হাসপাতাল থেকে গ্রামের বাড়িতে নিয়ে আসেন। রোববার সকালে চায়না রানীর মৃত্যু হলে তার লাশ দাহ্য করার পর বিকালে নির্মল চন্দ্রের মৃত্যু। পরে আশঙ্কাজনক অবস্থায় দগ্ধ নিপু চন্দ্রকে রংপুর হাসপাতালে ভর্তি করা হয়।বড়ভিটা ইউপি চেয়ারম্যান ফজলার রহমান ঘটনার সত্যতা নিশ্চিত করে জানান, তারা স্বামী-স্ত্রী ঢাকায় একটি দর্জির দোকানে কর্মরত ছিলেন।",21/9/2020,country-news
গলার ব্যথা সহ্য করতে না পেরে কিশোরগঞ্জে গৃহবধূর আত্মহত্যা,"গলার ব্যথা সহ্য করতে না পেরে জেসমিন আক্তার (৩০) নামে এক গৃহবধূ আত্মহত্যা করেছেন। বৃহস্পতিবার দুপুরে নীলফামারী জেলার কিশোরগঞ্জ উপজেলার ওই গৃহবধূ নিজ ঘরে গলায় ওড়না পেঁচিয়ে ফাঁস দেন।



জেসমিন আক্তার গাড়াগ্রাম ইউনিয়নের গণেশ শাহপাড়া গ্রামের গোলজার রহমানের স্ত্রী।জানা গেছে, কয়েকদিন ধরে ওই গৃহবধূ গলার ব্যথায় ভুগছিলেন। দুপুরে খাওয়ার পর তার গলা ব্যথা বেড়ে যায়। পরে যন্ত্রণায় গলায় ওড়না পেঁচিয়ে ফাঁস দিয়ে আত্মহত্যা করেন।সংশ্লিষ্ট ওয়ার্ডের ইউপি সদস্য ইউনুস আলী ওরফে মিঠুল ঘটনার সত্যতা নিশ্চিত করেছেন।কিশোরগঞ্জ থানার ওসি এম হারুন অর রশিদ জানান, আত্মহত্যার সংবাদ পেয়ে ঘটনাস্থলের উদ্দেশ্যে রওনা দিয়েছি।",21/9/2020,country-news
কিশোরগঞ্জে চায়ের দোকান-হোটেল বন্ধ,"করোনাভাইরাসের সংক্রমণ রোধে নীলফামারীর কিশোরগঞ্জে চায়ের দোকান, হোটেল ও রেস্তোরাঁ সোমবার থেকে ৩১ মার্চ পর্যন্ত বন্ধ ঘোষণা করেছে উপজেলা প্রশাসন।



রোববার বিকাল ৫টায় উপজেলা প্রশাসনের উদ্যোগে মাইকিং করে এ ঘোষণা দেয়া হয়।উপজেলা নির্বাহী অফিসার আবুল কালাম আজাদ জানান, করোনাভাইরাসের সংক্রমণ রোধে উপজেলার প্রবাসী বাংলাদেশিদের বাধ্যতামূলক ১৪ দিনের জন্য হোম কোয়ারেন্টিনে থাকার বিষয়টি কঠোরভাবে মনিটরিং করা হচ্ছে। বাজার স্থিতিশীল রাখার জন্য প্রতিটি ব্যবসায়ীকে দোকানে বাধ্যতামূলক মূল্য তালিকা নির্ধারণ করতে হবে। গণজমায়েত বন্ধ রাখার পাশাপাশি আগামী ৩১ মার্চ পর্যন্ত চায়ের দোকান, হোটেল ও রেস্তোরাঁ বন্ধ রাখার নির্দেশনা প্রদান করা হয়েছে।তিনি জানান, যারা এই নির্দেশ অমান্য করবে তাদের আইনের আওতায় নিয়ে আসা হবে।আবুল কালাম আজাদ বলেন, যদি কেউ করোনাভাইরাসে আক্রান্ত হন কিংবা কারো মাঝে করোনাভাইরাসের লক্ষণ দেখা দেয় তাহলে তাদের আইসোলেশনে রাখা হবে। এ জন্য ইতিমধ্যে উপজেলার ৯টি ইউনিয়নের ২০টি শিক্ষাপ্রতিষ্ঠান আইসোলেশনের জন্য প্রস্তুত রাখা হয়েছে।",21/9/2020,country-news
কিশোরগঞ্জে গৃহবধূর লাশ নিয়ে দু’পক্ষের সংঘর্ষ,"ঢাকায় নিহত এক গার্মেন্টসকর্মী গৃহবধূর লাশ দাফন নিয়ে নীলফামারীর কিশোরগঞ্জে দু’পক্ষের মধ্যে সংঘর্ষের ঘটনা ঘটেছে।



শুক্রবার ওই গৃহবধূর বাবার বাড়ির লোকজন লাশ নেয়ার জন্য জামাতার বাড়িতে আসলে টানাহেঁচড়ার একপর্যায়ে সংঘর্ষের ঘটনা ঘটে। নিহত ওই গৃহবধূ রণচন্ডী দালালটারী গ্রামের তারজিদের স্ত্রী মির্জা আক্তার (২০)। তিনি গাড়াগ্রাম ধাইঝানপাড়া গ্রামের মিজানুর রহমানের মেয়ে। স্থানীয়রা জানায়, প্রায় ৪ বছর আগে পারিবারিকভাবে মির্জা ও তারজিদের বিয়ে হয়। তারা স্বামী-স্ত্রী দুজনেই ঢাকায় গার্মেন্টসে চাকরি করেন। বৃহস্পতিবার রাতে শ্রীপুর হাসপাতালে চিকিৎসাধীন রক্তশূন্যতায় মির্জার মৃত্যু হয়। ঢাকা থেকে শুক্রবার দুপুরে স্ত্রীর লাশ নিয়ে তারজিদ গ্রামের বাড়িতে আসেন। খবর পেয়ে শ্বশুরবাড়ির লোকজন মেয়ের লাশ নেয়ার জন্য জামাতার বাড়ি ছুটে যান। তাদের অভিযোগ, অসুস্থ হয়ে চিকিৎসাধীন মেয়ের মৃত্যু হলে তাদেরকে জানানো হয়নি কেন। তাদের মেয়ের অস্বাভাবিক মৃত্যু হয়েছে। এ ঘটনায় লাশ নিয়ে টানাহেঁচড়ার এক পর্যায়ে নিহত গৃহবধূর বাবার বাড়ির লোকজনের সঙ্গে স্বামীর বাড়ির লোকজনের সংঘর্ষ বাধে। এ সময় উভয় পক্ষের বেশ কয়েকজন নারী আহত হয়। পরে পুলিশ ঘটনাস্থলে গিয়ে পরিস্থিতি নিয়ন্ত্রণে আনে। কিশোরগঞ্জ থানার ওসি এম হারুন অর রশিদ জানান, লাশ দাফনের ঘটনাকে কেন্দ্র করে সংঘর্ষের সংবাদ পেয়ে পুলিশ পাঠানো হয়েছে। এ ঘটনায় এখন পর্যন্ত কোনো পক্ষের অভিযোগ পাওয়া যায়নি।",21/9/2020,country-news
সৈয়দপুর পৌরসভার মেয়র করোনায় আক্রান্ত,"নীলফামারীর সৈয়দপুর পৌরসভার মেয়র অধ্যক্ষ মো. আমজাদ হোসেন সরকার করোনায় আক্রান্ত হয়েছেন।



শনিবার রাতে সৈয়দপুর উপজেলা স্বাস্থ্য ও পরিবার-পরিকল্পনা কর্মকর্তা আবু মো. আলেমুল বাসার বিষয়টি নিশ্চিত করেছেন।তিনি জানান, বিকালে দিনাজপুরের এম আবদুর রহিম মেডিকেল কলেজ হাসপাতালের পিসিআর ল্যাব থেকে ঘনবসতিপূর্ণ সৈয়দপুরের পৌর মেয়রসহ ১২ জনের করোনা পজিটিভ রিপোর্ট আসে। বর্তমানে বাড়িতে থেকেই পৌরসভার মেয়র চিকিৎসা নিচ্ছেন।তবে একটি ঘনিষ্ঠ সূত্র জানিয়েছে, মেয়র অধ্যক্ষ মো. আমজাদ হোসেন সরকারকে প্রায় ১০ দিন পৌরসভার কার্যালয়ে দেখা যায়নি।এদিকে গত কয়েক দিন আগে তার ছোট ভাই হাজী রশিদুল হক সরকার করোনায় আক্রান্ত হলে রংপুর মেডিকেল কলেজ হাসপাতালে চিকিৎসা নিয়ে সুস্থ হয়ে বাড়ি ফেরেন।",21/9/2020,country-news
কাফনের কাপড় পরে পৌরসভা ঘেরাও,"নীলফামারীর সৈয়দপুর পৌর সবজি বাজার সরিয়ে নেয়ার প্রতিবাদে কাফনের কাপড় পরে পৌরসভা কার্যালয় ঘেরাও করেছে কাঁচামাল ব্যবসায়ীরা।



বৃহস্পতিবার সৈয়দপুর পৌরসভা ঘেরাও করে। এ সময় মেয়রকে একটি স্মারকলিপি প্রদান করা হয়।আন্দোলনরত সৈয়দপুর ক্ষুদ্র আলু ব্যবসায়ী সমিতির সভাপতি আবুল কালাম জানান, ১৯২৫ সাল থেকে আমরা সৈয়দপুর শহরের নয়াবাজার এলাকায় কাঁচাবাজার পরিচালনা করে আসছি। সম্প্রতি করোনার কারণে সামাজিক দূরত্ব বজায় রাখার কথা বলে শহর থেকে প্রায় ২ কিমি দূরে বাইপাস সড়কের মিস্ত্রিপাড়া সেপটিক ট্যাংক এলাকায় আমাদের ব্যবসা প্রতিষ্ঠান স্থানান্তর করে প্রশাসন।এ নিয়ে সৈয়দপুর পৌরসভার মেয়র আগামী ১৩ জুনের মধ্যে কাঁচাবাজারটি উল্লিখিত স্থানে স্থানান্তরের বিজ্ঞপ্তি জারি করেন। তবে স্থানান্তরের শর্ত ছিল ওই এলাকায় কোনো ভাড়া নেয়া হবে না এবং পরিস্থিতি স্বাভাবিক হলে কাঁচাবাজার পূর্বের স্থানে ফিরে আসবে। যার একটিও মানা হয়নি। বরং বাইপাস সেপটিক ট্যাংক কাঁচাবাজার ব্যবসায়ী সমিতি আমাদের কাছ থেকে অতিরিক্ত ভাড়া আদায় করছে।এমনিতে করোনাকালে ব্যবসা-বাণিজ্যে করুণ অবস্থা বিরাজ করছে। তার উপর শর্ত ভঙ্গ করে ভাড়া আদায় করায় ব্যবসায়ীরা পথে বসার অবস্থায় উপনিত। এখন পরিস্থিতি অনেকটা স্বাভাবিক। তাই আমরা পৌর সবজিবাজারে আমাদের ব্যবসা পরিচালনা শুরু করেছি। কিন্তু বাধা দিচ্ছে প্রশাসন।পৌর সবজিবাজারের পেঁয়াজ ব্যবসায়ী সমিতির সাধারণ সম্পাদক মো. রাসেল বলেন, আমরা জীবন-জীবীকার স্বার্থে পূর্বের স্থানে ব্যবসা করতে নেমেছি। এখানে আমাদের বাধা দেয়া হলে আমরা আর ঘরে ফিরে যাব না।এ সময় ব্যবসায়ীরা শরীরে কাফনের কাপড় বেঁধে পৌরসভা ঘেরাও করে বিভিন্ন স্লোগান দিতে থাকে। জীবন দিব তবু জায়গা ছাড়বো না, শহরবাসীর সুবিধার্থে পৌর কাঁচাবাজারে আমাদের ব্যবসা পরিচালনার সুযোগ দিতে হবে। ব্যবসায়ীরা প্রায় দেড় ঘণ্টা পৌর ভবন ঘেরাও করে রাখে।এ সময় সৈয়দপুর পৌরসভার মেয়র অধ্যক্ষ আমজাদ হোসেন সরকার ব্যবসায়ীদের উদ্দেশ্য করে বলেন, আপনাদের স্মারকলিপিতে যা যা লেখা রয়েছে এ নিয়ে প্রশাসনের সঙ্গে কথা বলা হবে। দ্রুত সব সমস্যার সমাধান হবে বলে তিনি প্রতিশ্রুতি দেন। মেয়রের প্রতিশ্রুতিতে ব্যবসায়ীরা তাদের কর্মসূচি প্রত্যাহার করে।
",21/9/2020,country-news
সৈয়দপুরে ট্রাকচাপায় স্কুলশিক্ষক নিহত,"নীলফামারীর সৈয়দপুরে ট্রাকচাপায় মোটরসাইকেল আরোহী এক স্কুলশিক্ষক নিহত হয়েছেন। নিহতের নাম শাহজাহান আলী (৭০)।



শনিবার রাত ১২টার দিকে সৈয়দপুর-রংপুর সড়কের কামারপুকুর ডিগ্রি কলেজের সামনে এ দুর্ঘটনা ঘটে। নিহত শাহজাহান আলীর বাড়ি পাশের উপজেলা তারাগঞ্জের দোয়ালীপাড়ায়। তিনি সৈয়দপুর দায়মুল্লাহ কিন্ডারগার্টেনের শিক্ষক। প্রতিবেশীরা জানান, শিক্ষক শাহজাহান আলী স্ত্রী জামিলা বেগমসহ মোটরসাইকেলে উপজেলা পার্বতীপুরে মেয়ের বাড়িতে বেড়াতে যান। রাতে নিজ বাড়িতে ফেরার সময় সৈয়দপুর কামারপুকুর ডিগ্রি কলেজের সামনে এসে পৌঁছালে পেছন থেকে দ্রুতগামী একটি ট্রাক তাদের চাপা দিয়ে পালিয়ে যায়। এতে ঘটনাস্থলে মারা যান শিক্ষক শাহজাহান আলী। প্রত্যক্ষদর্শীরা এ সময় গুরুতর আহত জামিলা বেগমকে উদ্ধার করে সৈয়দপুর ১০০ শয্যা হাসপাতালে ভর্তি করেন। পরে অবস্থার অবনতি হওয়ায় রাতেই তাকে রংপুর মেডিকেল কলেজ হাসপাতালে স্থানান্তর করা হয়।",21/9/2020,country-news
করোনাকালেও সৈয়দপুরে ঈদ কেনাকাটা জমজমাট,"করোনার প্রভাব যেনো বিন্দুমাত্র নেই নীলফামারীর সৈয়দপুর ঈদের মার্কেটগুলোতে। এখানে কেনাকাটায় মানা হচ্ছে না সামাজিক দূরত্ব; নেই স্বাস্থ্যবিধির বালাই। ফলে এখানে পুরোদমে ঈদের কেনাকাটা জমে উঠেছে।



বাজারে যেমন হাটা মুশকিল তেমনি দোকানে দোকানে ক্রেতার উপচেপড়া ভিড়। যেনো কারো নেই করোনার ভয়। মানা হচ্ছে না কোনো সরকারি নির্দেশনা। শনিবার সৈয়দপুরের বিভিন্ন মার্কেট ঘুরে দেখা গেছে, সৈয়দপুর সুপার মার্কেট, নিউ ক্লথ মার্কেট, সৈয়দপুর প্লাজা ও শিল্প সাহিত্য সংসদ মার্কেটের বিভিন্ন কাপড়ের দোকানে ক্রেতাদের জটলা। করোনার বিরূপ প্রভাবে আর্থিক মন্দায় বেশিভাগ ক্রেতারা খুঁজছেন কমদামে ভালো পোশাক। তাই এবার ভারতীয় সিরিয়াল কিংবা মুভির নামে নামকরা পোশাকগুলোর উপস্থিতি নেই বাজারে। এজন্য এবার বাজারে ইন্ডিয়ান কিংবা পাকিস্তানী কাপড়ের স্থলে বেশি বিক্রি হচ্ছে দেশি সুতি কাপড়গুলো। বিভিন্ন বিপণি বিতানগুলোতে সকাল ৬টা থেকে বিকাল ৪টা পর্যন্ত চলছে জমজমাট কেনাকাটা। নিউ সুপার মার্কেটের বাগদাদ ক্লথ স্টোরের মালিক সামদানী জানান, মাস্ক ছাড়া এবং শিশুদের নিয়ে আসা ক্রেতাদের দোকানে না আসতে বারণ করছি আমরা। গতবারের ন্যায় এবারো কেনাকাটা বেশ ভালো চলছে। তবে মধ্যম ও নিম্ন আয়ের ক্রেতারা কমদামি কাপড় খুঁজছেন। সানডে, বলিউড, আলিফ গোল্ড নামের দেশি থ্রিপিসগুলো এবার ভালো বিক্রি হচ্ছে। ৪০০ থেকে ৭০০ এর মধ্যে পাওয়া যাচ্ছে এসব থ্রিপিস। বর্তমান প্রেক্ষাপটে আর্থিক মন্দা আর গরমকাল থাকার কারণে কম দামি দেশি সুতি থ্রিপিসগুলোই পছন্দ আর বিক্রির শীর্ষে রয়েছে।মেয়েদের জন্য কাপড় কিনতে এসেছিলেন রেহানা ইয়াসমিন। তিনি জানান, করোনার কারণে আয় রোজগার তেমন নেই। তবে ঈদতো করতেই হবে। তাই মেয়ে দুটির জন্য কম দামের হলেও পোশাক নিতে এসেছি। ১৭০০ টাকায় দুটি দেশি সুতি থ্রিপিস নিয়েছি। করোনার প্রভাব না থাকলে হয়তো মেয়ে দুটিকে আরও উন্নত মানের কাপড় কিনে দিতে পারতাম বলে জানান তিনি। কাশিরাম বেলপুকুর থেকে আসা ক্রেতা আয়েশা তার ছোট ছেলের জন্য নিয়েছেন শার্ট-প্যান্ট। তিনি জানান, ঈদের নতুন জামার বায়না ধরেছিল ছেলেটি। তবে করোনার জন্য তেমন কিছু কিনে দিতে পারিনি। কম দামে শার্ট প্যান্ট কিনে দিলেও সেন্ডেল জুতা এখনো কিনতে পারিনি।সৈয়দপুর নিউ ক্লথ মার্কেটের থ্যাঙ্কস ক্লথ স্টোর, মিলন ক্লথ স্টোর, আলহাজ ক্লথ স্টোর, সৈয়দপুর প্লাজার পিন্ধন, দর্শিনী, নিলম্বরী, হোয়াইট হাউজ, সাউদি ফ্যাশন, সৈয়দপুর নিউ সুপার মার্কেটের বাগদাদ ক্লথ স্টোর, কোহিনুর ক্লথ স্টোর, আসফাক ক্লথ স্টোর, সাজু ক্লথ স্টোরসহ বিভিন্ন বিপণি বিতানগুলোতে দেশি কাপড়ই শোভা পাচ্ছে। তবে ফুটপাতে দোকানগুলোতে নিম্নবিত্তদের প্রচুর ভিড় দেখা গেছে। কাপড় মার্কেটে শিশু ও মেয়ের কাপড়ের পসরা সাজিয়ে বসেছেন সমসের আলী। তিনি বলেন, আমাদের দোকানের ভাড়া তেমন দিতে হয় না; তাই আমরা অনেক কম দামে পণ্য বিক্রি করতে পারি। এ বছর প্রচুর ক্রেতা আসছেন এখানে। ভিড় দেখে মনে হচ্ছে এ বছর ফুটপাতে রেকর্ড পরিমাণ বিক্রি হবে। এসব দোকানে ছেলেদের শার্ট বিক্রি হচ্ছে- ২৫০ থেকে ৪০০ টাকা, জিনস প্যান্ট ৩৫০ থেকে ৭৫০ টাকা, টি-শার্ট ১৫০ থেকে ২৫০, মেয়েদের থ্রি-পিস ৪৫০ থেকে ১২০০, শিশুদের থ্রি-কোয়ার্টার জিনস প্যান্ট ৩০০ টাকা, গেঞ্জির সেট ২০০ থেকে ৫০০, ফ্রক ও টপস ২৫০ থেকে ৫০০, এবং ছেলে ও মেয়ে শিশুদের কাপড় ২০০ থেকে ৪০০ টাকায়।এদিকে এবার টাঙ্গাইল শাড়ি ৭০০ থেকে ১১০০ টাকা, জর্জেট ১২০০ থেকে ২১০০ টাকা, সিল্ক শাড়ি দেড় হাজার থেকে ছয় হাজার টাকা পর্যন্ত বিক্রি হচ্ছে। ",21/9/2020,country-news
‘চিকিৎসকের নিরলস সেবায় আমি বেঁচে গিয়েছি’,"চিকিৎসকের নিরলস সেবায় আল্লাহতালা আমায় শান্তি দিয়েছেন, বেঁচে গিয়েছি আমি। ডাক্তারদের কাছে আমি চির কৃতজ্ঞ।



এভাবেই কথাগুলো বলছিলেন সৈয়দপুরে করোনাভাইরাস থেকে সেরে ওঠা এক তরুণ।গত ২০ দিন নীলফামারীর সৈয়দপুর ১০০ শয্যা হাসপাতালে চিকিৎসার বুধবার তাকে ছাড়পত্র দেয়া হয়। এ সময় হাসপাতালের স্টাফরা তাকে ফুলেল সংবর্ধনা জানায়।করোনাভাইরাস থেকে মুক্ত হওয়া ওই তরুণের বাড়ি সৈয়দপুর উপজেলার খাতামধুপুর ইউনিয়নের খালিশা বকশিপাড়া গ্রামে। তিনি নারায়ণগঞ্জের একটি হোটেলে চাকরি করতেন। করোনা পরিস্থিতিতে হোটেলটি বন্ধ হয়ে ৪ এপ্রিল সরকারি নিষেধাজ্ঞা অমান্য করে তিনি কখনো অ্যাম্বুলেন্সে, কখনো পণ্যবাহী পিকআপে করে বাড়ি ফেরেন।তরুণ জানান, এরই মধ্যে আমি অসুস্থ হয়ে পড়ি। ৭ এপ্রিল আমার নমুনা সংগ্রহ করে স্বাস্থ্য বিভাগের লোকজন। ৯ এপ্রিল রংপুর মেডিকেল কলেজে আমার করোনাভাইরাস ধরা পড়ে। ওইদিন রাতেই উপজেলা প্রশাসন আমাদের এলাকার ২০টি বাড়ি লকডাউন করে দেয়। আমাকে নেয়া হয় সৈয়দপুর ১০০ শয্যা হাসপাতালে। আইসোলেশন ওয়ার্ডে চলে আমার পরিচর্যা।কান্না জড়িত কণ্ঠে ওই তরুণ বলেন, হাসপাতালের জীবনটা আমার জন্য ছিল অত্যন্ত দুর্বিষহ। সারাক্ষণ মৃত্যুকে কাছ থেকে দেখেছি। বন্দি জীবন। কিন্তু যুদ্ধ করেছেন ডাক্তাররা। হাসপাতালের ডাক্তার নার্স আমাকে নিজের ভাইয়ের মতো সেবা দিয়েছেন। আমাকে নতুন জীবন দিয়েছেন তারা।খাতামধুপুর ইউনিয়ন পরিষদের চেয়ারম্যান জুয়েল চৌধুরী জানান, করোনা আক্রান্ত তরুণ সুস্থ হয়ে ফিরেছেন এটা আমাদের কাছে পরম পাওয়া। এখনো তার পরিবারসহ এলাকার ২০টি বাড়ি লকডাউনে রয়েছে। এ সময় উপজেলা প্রশাসন থেকে তাদের খাদ্য সামগ্রী দেয়া হয়েছে। আমরা তাঁদের খোঁজ রাখছি।সৈয়দপুর ১০০ শয্যা হাসপাতালের আরএমও আরিফুল হক জানান, আমরা ওই তরুণকে সেবা দিয়ে সুস্থ করার চেষ্টা করেছি । মহান আল্লাহ আমাদের সহায় ছিলেন। আমরা চিকিৎসাধীন অবস্থায় পুনরায় দুবার তার নমুনা টেস্ট করেছি। দুবারই নেগেটিভ এসেছে। আমরা একজন সুস্থ মানুষ হিসেবে তাকে বিদায় দিয়েছি।",21/9/2020,country-news
"নীলফামারীতে সর্দি-জ্বরে যুবকের মৃত্যু, এলাকাবাসীর ধারণা করোনা","নীলফামারীর সৈয়দপুরে সর্দি, কাশি ও জ্বরে এক যুবকের মৃত্যু হয়েছে। তার নাম রেজাউল করিম। তবে করোনাভাইরাসে তার মৃত্যু হয়েছে বলে ধারণা এলাকাবাসীর।



শুক্রবার বিকালে সৈয়দপুর ১০০ শয্যা সরকারি হাসপাতালে চিকিৎসক ওই যুবককে মৃত ঘোষণা করেন।রেজাউল করিম শহরের নয়াটোলা মহল্লার ব্যবসায়ী। শনিবার হাসপাতালের আবাসিক চিকিৎসা কর্মকর্তা (আরএমও) আরিফুল হক সোহেল জানান, রেজাউল করিমকে তার স্বজনেরা বিকালে হাসপাতালে নিয়ে আসেন। তবে এর আগেই মৃত্যু হয় ওই ব্যক্তির। এ অবস্থায় মরদেহ ফিরিয়ে নিয়ে যায় পরিবারের লোকজন। পরিবারের লোকজন জানান, ৬/৭ দিন ধরে সর্দি জ্বরে ভুগছিল রেজাউল। স্বাস্থ্য বিভাগের সহকারী পরিচালক ডা. শহীদুজ্জামান জানান, আমরা জেনেছি ওই ব্যক্তি সাতদিন ধরে জ্বরে ভুগছিলেন। ফলে বিষয়টি প্রশাসনকে অবহিত করেছি।এ নিয়ে উপজেলা নির্বাহী কর্মকর্তা (ইউএনও) মো. নাসিম আহমেদ জানান, সিভিল সার্জনসহ সংশ্লিষ্ট কমিটির সঙ্গে এ ব্যাপারে কথা হয়েছে। তারা একটি সনদ তৈরি করছেন। আসলে এটা করোনাভাইরাস পজিটিভ না। কাজেই নমুনা সংগ্রহের প্রয়োজন নেই।",21/9/2020,country-news
করোনা আতঙ্ক: অভ্যন্তরীণ রুটেও ফ্লাইট বাতিল,"করোনাভাইরাসের আতঙ্কে যাত্রী কমে যাওয়ায় ঢাকা-সৈয়দপুর, ঢাকা-রাজশাহী, ঢাকা-যশোর ও ঢাকা-কক্সবাজার রুটে ফ্লাইট বাতিল করেছে বিমান বাংলাদেশ এয়ারলাইনস।



আজ রোববার থেকে আগামী ২০ মার্চ পর্যন্ত ঢাকা-সৈয়দপুর, ঢাকা-রাজশাহী, ঢাকা-যশোর ও ঢাকা-কক্সবাজার রুটে ২০টি ফ্লাইট বাতিল করেছে সংস্থাটি।বিমানের ব্যবস্থাপনা পরিচালক মোকাব্বির হোসেন যুগান্তরকে জানিয়েছেন, বাতিল করা ফ্লাইটগুলোতে যাত্রী সংখ্যা ছিল মাত্র ২০-৩০ শতাংশ।অন্যদিকে ভারত সরকারের সিদ্ধান্তের কারণে বিমান বাংলাদেশ এয়ারলাইনস ছাড়াও দেশীয় বেসরকারি এয়ারলাইনস ইউএস-বাংলা ও নভোএয়ার ভারতে তাদের সব ফ্লাইট বন্ধ করেছে।আগামী ১৪ এপ্রিল পর্যন্ত সে দেশে সব ফ্লাইট বন্ধ থাকবে।সৈয়দপুর বিমানবন্দর ব্যবস্থাপক সুশান্ত দত্ত জানান, সৈয়দপুর-ঢাকা রুটে বিমান বাংলাদেশের একটি, নভোএয়ারের ৫টি ও ইউএস-বাংলার ৫টি ফ্লাইট চলাচল করছে। এর মধ্যে করোনার কারণে যাত্রী সংখ্যা কমে যাওয়ায় বাংলাদেশ বিমানের ফ্লাইট বাতিল করা হয়েছে আগামী ২০ মার্চ পর্যন্ত।",21/9/2020,country-news
"দেশে প্রথমবারের মতো পুড়ে যাওয়া ইঞ্জিন সচল, বাঁচল ৩০ কোটি টাকা","নীলফামারীর সৈয়দপুরে পুড়ে সম্পূর্ণ নষ্ট হয়ে যাওয়া একটি রেলওয়ে ইঞ্জিন (লোকোমোটিভ) সচল করা হয়েছে। দেশের প্রথমবারের মতো এ ধরনের একটি অসম্ভব কাজকে সম্ভব করেছে দিনাজপুরের পার্বতীপুরে অবস্থিত কেন্দ্রীয় লোকোমোটিভ কারখানা (কেলোকা)।



ইঞ্জিনটি রিকন্ডিশনিংয়ে ব্যয় হয়েছে ৩ কোটি টাকা। অথচ একটি নতুন মিটারগেজ ইঞ্জিন আমদানিতে খরচ হতো ৩৩ কোটি টাকা। এর মাধ্যমে প্রায় ৩০ কোটি টাকার বৈদেশিক মুদ্রা সাশ্রয় করেছে সংশ্লিষ্টরা। সচল ইঞ্জিনটি বুধবার রেল বহরে যুক্ত করা হয়েছে। সৈয়দপুর রেলওয়ে সূত্র জানায়, ২০১৩ সালে জাপান সরকারের আর্থিক সহায়তায় এমইআই-১৫ শ্রেণির ১১টি ইঞ্জিন আমদানি করা হয়। বিশ্বমানের ওই ইঞ্জিনগুলো দক্ষিণ কোরিয়ার হুন্দাই রোটেম কোম্পানিতে তৈরিকৃত। এ সব ইঞ্জিন দিয়ে দেশের অভ্যন্তরে বিভিন্ন রুটে ট্রেন পরিচালিত হচ্ছে। এর মধ্যে ২৯৩৩ নম্বর ইঞ্জিনটি ২০১৩ সালে ৭ অক্টোবর দুর্ঘটনায় পড়ে। ইঞ্জিনটি ঢাকা-সিলেট রেলরুটে পারাবত আন্তঃনগর ট্রেনটিকে টেনে নিয়ে যাচ্ছিল। এ অবস্থায় হবিগঞ্জের মাধবপুর নোয়াপাড়া স্টেশনে ওই ট্রেনটি লাইনচ্যুৎ হয়। দুর্ঘটনায় পতিত হলে ইঞ্জিনটির নিচের অংশের জ্বালানি ট্যাংকে আগুন লেগে যায়।ফলে তা সম্পূর্ণ বিকল (ড্যামেজ) হয়ে পড়ে। পুড়ে যাওয়া ইঞ্জিনটি নেয়া হয় চট্টগ্রামের পাহাড়তলী ডিজেল শপে। ইঞ্জিনটি সম্পূর্ণ ক্ষতিগ্রস্ত হওয়ায় তা কোনোক্রমে মেরামত করা সম্ভব হচ্ছিল না। ফলে এর সচল হওয়া নিয়ে অনিশ্চয়তা দেখা দেয়। পরে ২০১৯ সালের ১৫ মে মেরামতের জন্য কেলোকার উদ্দেশে পাঠানো হয় ইঞ্জিনটি পার্বতীপুরে।কেলোকার প্রধান নির্বাহী (সিএক্স) মুহাম্মদ কুদরত-ই-খুদা জানান, এখানে আনার পর ইঞ্জিনটি সম্পূর্ণ খুলে ফেলা (ডিসমেন্টাল) হয়। এরপর কারখানার শ্রমিক-প্রকৌশলীদের অক্লান্ত চেষ্টায় ইঞ্জিনটি পুনর্নির্মাণে (রিকন্ডিশানিং) হাত দেন তারা। তিনি বলেন, ইঞ্জিনটি নতুন করে নির্মাণ করা ছিল আমাদের জন্য বড় চ্যালেঞ্জ। ঊর্ধ্বতন কর্তৃপক্ষের প্রত্যক্ষ সহযোগিতায় প্রয়োজনীয় বিভিন্ন যন্ত্রাংশ মেরামত ও রিকনন্ডিশনিংয়ে সফল হই আমরা। অগ্নিদগ্ধ ইঞ্জিনটি ইলেক্ট্রিকাল ও ইলেক্ট্রনিক্স ব্যবস্থাও সম্পূর্ণ অচল হয়ে যায়। যা প্রতিস্থাপন করে সফলতা দেখিয়েছে কেলোকা। দীর্ঘ ৮ মাস পরিশ্রম চালিয়ে আমরা ইঞ্জিনটি সচল করেছি। এরই মধ্যে ইঞ্জিনটি রেলপথে পরীক্ষামূলক দৌঁড় (ট্রায়াল রান) সম্পন্ন করেছে। তিনি এ সফলতার জন্য কারখানার শ্রমিক-কর্মচারীদের অবদানকে শ্রদ্ধা জানান। তিনি বলেন, দেশে এই প্রথম এ ধরনের একটি ড্যামেজ লোকোমোটিভ সচল করা সম্ভব হল। এ নিয়ে বাংলাদেশ রেলওয়ে অতিরিক্ত মহাপরিচালক (রোলিং স্টোক) মো. মঞ্জুরুল আলম চৌধুরী পুড়ে যাওয়া ইঞ্জিনটিকে সচল করাকে বিস্ময়কর ঘটনা বলে দাবি করেন। তিনি কেলোকার শ্রমিক প্রকৌশলীদের অভিনন্দন জানিয়ে বলেন, আমাদের ইঞ্জিন সংকট রয়েছে। এ ধরনের একটি ড্যামেজ ইঞ্জিন সচল হওয়ায় রেল অঙ্গনে আনন্দ বার্তা ছড়িয়ে পড়েছে।",21/9/2020,country-news
সৈয়দপুর বিমানবন্দর ব্যবহারে আগ্রহ নেপালের,"ব্যবসাবাণিজ্যের প্রসারে নেপাল বরাবরই সৈয়দপুর বিমানবন্দর ব্যবহার করতে চায় বলে জানিয়েছেন বাণিজ্যমন্ত্রী টিপু মুনশি।



তিনি বলেন, দেশটির পররাষ্ট্রমন্ত্রী এটি ব্যবহারের প্রস্তাব দিয়েছেন।সোমবার ঢাকায় সফররত নেপালের পররাষ্ট্রমন্ত্রী প্রদীপ কুমার গাওয়ালি বাণিজ্য মন্ত্রণালয়ের সঙ্গে এক মতবিনিময়সভা করেন। মতবিনিময়সভা শেষে সাংবাদিকদের এসব কথা বলেন বাণিজ্যমন্ত্রী টিপু মুনশি।সভায় নেপালের পররাষ্ট্রমন্ত্রী প্রদীপ কুমার গাওয়ালি, বাণিজ্য সচিব ড. জাফর উদ্দীনসহ দুই দেশের ঊর্ধ্বতন কর্মকর্তারা উপস্থিত ছিলেন।বাণিজ্যমন্ত্রী টিপু মুনশি বলেন, নেপালের মেঘা সিটি বিরাটনগর থেকে সৈয়দপুরের বিমানবন্দরের ফ্লাইং টাইম প্রায় ২৫ মিনিট। এ বিমানবন্দর তারা ব্যব হার করতে পারলে কম সময়ের মধ্যে দুই দেশের যোগাযোগব্যবস্থা উন্নত ও সহজ হবে। নেপালের সঙ্গে দ্বিপক্ষীয় বাণিজ্য বাড়ানোর বিষয়ে সৈয়দপুরসহ অত্রাঞ্চলের মানুষজনও আশাবাদী।এদিকে দেশের চতুর্থ আন্তর্জাতিক বিমানবন্দর গড়ে তুলতে নীলফামারীর সৈয়দপুর বিমানবন্দর এলাকার জমি অধিগ্রহণ চিহ্নিত এবং ফিল্ড বুক তৈরির কাজ শেষ হয় এ বছরেই। এতে সন্নিবেশিত এলাকার জমির অবস্থান, অবকাঠামো, প্রকল্প এলাকার জরিপ গত ১১ জুলাই সম্পন্ন হয়েছে।নীলফামারী জেলা অধিগ্রহণ শাখা (এলএ) পরিচালিত ওই জরিপকাজ তদারকি করেন তৎকালীন অতিরিক্ত জেলা প্রশাসক (সার্বিক) শাহিনুর আলম।এ কাজে সহযোগিতা করেন সৈয়দপুর উপজেলা নির্বাহী কর্মকর্তা ও উপজেলা সহকারী কমিশনার (ভূমি)। নিরীক্ষা কার্যক্রমে নেতৃত্ব দিচ্ছেন সিভিল অ্যাভিয়েশন কর্তৃপক্ষের সম্পত্তি ব্যবস্থাপনা বিভাগের অতিরিক্ত পরিচালক (ডিডি) মো. মিজানুর রহমান সরকার।সৈয়দপুর বিমানবন্দর সূত্র হতে জানা যায়, সৈয়দপুর বিমানবন্দর আন্তর্জাতিক প্রকল্পের আওতায় অতিরিক্ত ৯১২ দশমিক ৯০ একর জমি অধিগ্রহণের প্রস্তাব করা হয়। এসব জমির মধ্যে সৈয়দপুর উপজেলার বাঙালিপুর ও পার্বতীপুরে বেলাইচন্ডি ইউনিয়ন রয়েছে।সৈয়দপুর উপজেলায় ৫৯৫ দশমিক ১৩ একর যার মধ্যে সরকারি সংস্থার ৬০ একর জমি রয়েছে। অপরদিকে বেলাইচন্ডিতে রয়েছে ৩১৭ দশমিক ৭৭ একর জমি ব্যক্তি মালিকাধীন জমি।সূত্র আরও জানায়, বর্তমানে সৈয়দপুর বিমানবন্দরে বিদ্যমান জমির পরিমাণ ৩৩৬ একর। এর মধ্যে রয়েছে একটি টার্মিনাল ভবন, ৬ হাজার ৮০০ ফুট রানওয়ে ও অন্যান্য অবকাঠামো। জমি অধিগ্রহণের পর ওই রানওয়ে ১২ হাজার ফুটে উন্নীত হবে, যা হবে দেশের বৃহত্তম রানওয়ে।সৈয়দপুর উপজেলা নির্বাহী কর্মকর্তা (ইউএনও) জানান, অধিগ্রহণ সংক্রান্ত জমির মালিকদের ক্ষতিপূরণের জন্য এরই মধ্যে ৪৫০ কোটি টাকা বরাদ্দ দিয়েছে সরকার।",21/9/2020,country-news
পঞ্চগড়ের হতদরিদ্র মানুষের পাশে ডুসাপ,"করোনাভাইরাসের সংক্রমণ প্রতিরোধ করতে নিজেদের তৈরিকৃত হ্যান্ড স্যানিটাইজার এবং খাবার নিয়ে হতদরিদ্র মানুষের পাশে দাঁড়িয়েছে ঢাকা বিশ্ববিদ্যালয়ে পড়ুয়া পঞ্চগড়ের শিক্ষার্থীদের সংগঠন ঢাকা ইউনিভার্সিটি স্টুডেন্টস অ্যাসোসিয়েশন অব পঞ্চগড় (ডুসাপ)। সংগঠনটির পক্ষ থেকে মোট ৬০ লিটার হ্যান্ড স্যানিটাইজার ও ১৫০ অসহায় পরিবারের মধ্যে নিত্য প্রয়োজনীয় পণ্য সরবরাহ করা হয়।



পঞ্চগড়ের ছেলেদের তৈরি করা এই স্যানিটাইজার জেলা সদর হাসপাতাল, ৫টি উপজেলা স্বাস্থ্য কমপ্লেক্সের ডাক্তার, নার্স, স্টাফ এবং ৫ উপজেলার পুলিশ বাহিনীর সদস্যদের হাতে তুলে দেয়া হয়। সংগঠনটির সদস্যদের উপস্থিতিতে স্যানিটাইজার পঞ্চগড়ের জেলার জেলা প্রশাসক সাবিনা ইয়াসমিন, পুলিশ সুপার ইউসুফ আলী এবং সিভিল সার্জন ডা. ফজলুর রহমানের কাছে প্রদান করা হয়।স্যানিটাইজারের পাশাপাশি, নিত্য প্রয়োজনীয় দ্রব্যের (৩ কেজি চাল, আধা কেজি ডাল, ১ কেজি আটা, ১ কেজি আলু, সাবান) ১৫০টি খাবার প্যাকেট প্রস্তুত করে জেলার দুস্থ, হতদরিদ্র এবং শ্রমজীবী মানুষের মধ্যে বিতরণ করা হয়।এছাড়াও করোনাভাইরাস সংক্রামক প্রতিরোধ ও সর্ব-সাধারণের মধ্যে সচেতনতা তৈরির উদ্দেশ্যে জেলা সদরসহ মোট ৫টি উপজেলার বিভিন্ন গুরুত্বপূর্ণ এলাকা, অফিস-আদালতে, হাট-বাজারে, অন্যান্য গুরুত্বপূর্ণ স্থানগুলোতে সচেতনতামূলক পোস্টার এবং নিজেদের তৈরি ৩০০ বোতল হ্যান্ড স্যানিটাইজার বিতরণ করে সংগঠনটির স্বেচ্ছাসেবকরা।‘আলোকিত পঞ্চগড় গড়ার প্রত্যয়ে’ গড়ে ওঠা ঢাকা ইউনিভার্সিটি স্টুডেন্টস অ্যাসোসিয়েশন অব পঞ্চগড় (ডুসাপ)-এর সভাপতি শাকিল আনোয়ার বলেন, দেশের সর্বোচ্চ বিদ্যাপীঠের ছাত্র হিসেবে জাতির এই ক্রান্তিকালে মানুষের পাশে দাঁড়ানোকে নৈতিক দায়িত্ব বলে মনে করি। সেই দায়িত্ববোধের জায়গা থেকে আমরা ঢাকা বিশ্ববিদ্যালয়ের ছাত্ররা জেলার মানুষের পাশে দাঁড়িয়েছি। আমাদের অনেকে ব্যক্তিগতভাবে সাহায্য করেছে, পাশে দাঁড়িয়েছে ঘুড্ডি ফাউন্ডেশন।তিনি বলেন, আমরা খেটে খাওয়া মানুষদের জন্য দুবেলা খাবারের ব্যবস্থা করেছি, ডাক্তার, নার্স, পুলিশদের জন্য হ্যান্ড স্যানিটাইজার দিয়েছি। আমি বিশ্বাস করি সবার নিজ জায়গা থেকে এগিয়ে আসলে এই দুর্যোগ সহজেই মোকাবিলা করা সম্ভব।ডুসাপের সাধারণ সম্পাদক সারজিস আলম বলেন, করোনাভাইরাস মোকাবিলায় শুধু সরকার বা প্রশাসন নয় বরং পুরোদেশকে প্রতিটি মানুষকে এক সঙ্গে কাজ করতে হবে ৷ সে বিশ্বাস থেকে আমরা পঞ্চগড়ের ঢাকা বিশ্ববিদ্যালয়ের শিক্ষার্থীরা নিজেদের সাধ্যের মধ্যে মানুষের জন্য যতটুকু করা সম্ভব সেটা চেষ্টা করেছি ৷ আমাদের এ প্রচেষ্টায় অনেকেই পাশে দাঁড়িয়েছে সবার প্রতি কৃতজ্ঞতা।",21/9/2020,country-news
তেঁতুলিয়ার শেখ ফরিদ: পাথর শ্রমিক থেকে অর্ধশত কোটি টাকার মালিক,"তেঁতুলিয়া উপজেলার শালাবাহান ইউনিয়নের পেদিয়াগছ গ্রামের চান মিয়ার ছেলে শেখ ফরিদ (৩৮) এক সময় পাথর শ্রমিক ছিলেন। এর আগে কিছুদিন ফেরি করে বাদাম ও সিদ্ধ ডিম বিক্রি করেছেন। পাথর শ্রমিক থাকা অবস্থায় হঠাৎই তিনি ডাহুক নদীতে ড্রেজার মেশিনের সাহায্যে অবৈধভাবে পাথর উত্তোলন শুরু করেন। বেশ কয়েক বছর ধরে তিনি এভাবে পাথর উত্তোলন করে বিপুল অঙ্কের অর্থের মালিক হন। পাথর উত্তোলনের পাশাপাশি ডাহুক নদীতে অবৈধভাবে ড্রেজার মেশিন দিয়ে পাথর উত্তোলনের সঙ্গে জড়িতদের কাছ থেকে পুলিশ, বিভিন্ন ব্যক্তি ও প্রতিষ্ঠানের নামে লাখ লাখ টাকা আদায় করে নিয়েছেন। তেঁতুলিয়ার মাঝিপাড়া ও শালবাহানের বিভিন্ন এলাকায় চলা কয়েক শত ড্রেজার মেশিন নিয়ন্ত্রণ করতেন ফরিদ। এভাবেই তিনি পরিবেশবিধ্বংসী ড্রেজার মেশিন দিয়ে পাথর উত্তোলনকারী চক্রের ডন হিসেবে আভির্ভূত হন।



অনুসন্ধানে জানা যায়, পুলিশের কতিপয় অসাধু কর্মকর্তা এবং রাজনৈতিক নেতাদের ম্যানেজ করে এক সময়ের পাথর শ্রমিক ফরিদ এখন প্রায় অর্ধশত কোটি টাকার মালিক। ২০ একর জমিতে তিনি গড়ে তুলেছেন চা-বাগান। ৩টি ট্রাকের মালিক হয়েছেন। আছে পাথরের ব্যবসা। সর্বশেষ তিনি বুড়াবুড়ি এলাকায় প্রায় ২০ কোটি টাকা ব্যয়ে একটি চা-কারখানা স্থাপনের কাজ শুরু করেছেন।বিস্ময়কর ব্যাপার হল- প্রকাশ্যে বাংলাবান্ধা-তেঁতুলিয়া জাতীয় মহাসড়কের মাঝিপাড়া এলাকার ডাহুক ব্রিজের পাশে বন বিভাগের জমি অবৈধভাবে দখল করে দিনের পর দিন জমজমাট পাথরের ব্যবসা চালিয়ে এলেও স্থানীয় প্রশাসন তার বিরুদ্ধে কোনো ব্যবস্থা নেয়নি। কিছুদিন আগে দুর্নীতি দমন কমিশন থেকে শেখ ফরিদের অবৈধ সম্পদের অনুসন্ধান করা হয়েছিল। কিন্তু অজানা কারণে তা থেমে আছে। তবে দেরিতে হলেও গত ২৬ জানুয়ারি শেখ ফরিদকে (৩৮) গ্রেফতার করেছে পুলিশ। তেঁতুলিয়ার ভজনপুর এলাকায় পুলিশের ওপর হামলা, গাড়ি ভাংচুরের মামলায় তাকে গ্রেফতার করা হয়। তার বিরুদ্ধে হত্যা, বিশেষ ক্ষমতা আইন, অবৈধ বোমা মেশিন দিয়ে পাথর উত্তোলনসহ ১৪টি মামলা রয়েছে।সম্প্রতি প্রশাসন ড্রেজার মেশিন দিয়ে পাথর উত্তোলন বন্ধসহ মাটি খনন করে সব ধরনের পাথর উত্তোলন বন্ধ করে দেয়। তারপরও শেখ ফরিদসহ চক্রটি ড্রেজারের সাহায্যে অবৈধভাবে পাথর উত্তোলনের পাঁয়তারা করছিল। এরই ধারাবাহিকতায় ২৬ জানুয়ারি সকালে তারা সাধারণ শ্রমিকদের উসকানি দিয়ে সড়ক অবরোধের ডাক দেয়। এ সময় পুলিশ ও শ্রমিকদের মধ্যে সংঘর্ষ হয়। সংঘর্ষে জুমারউদ্দিন (৫৮) নামে এক শ্রমিক নিহত হন। আহত হন পুলিশ-র‌্যাব সদস্যসহ ৩০ জন। এ ঘটনায় ওই দিন রাতেই তেঁতুলিয়া থানায় পুলিশ দুটি মামলা করে। দুটি মামলাতেই অজ্ঞাতনামা ৪-৫ হাজার ব্যক্তিকে আসামি করা হয়েছে। তেঁতুলিয়া থানার উপ-পরিদর্শক লুৎফর রহমান বাদী হয়ে হত্যা মামলা ও উপ-পরিদর্শক শাহাদাত হোসেন বাদী হয়ে সরকারি কাজে বাধা দান, পুলিশ-র‌্যাবের ওপর হামলা ও পুলিশের গাড়ি ভাংচুরের মামলাটি করেন। সরকারি কাজে বাধাদান ও পুলিশের ওপর হামলার মামলায় ৭৬ জনের নাম উল্লেখ করে এবং অজ্ঞাতনামা আরও ৪-৫ হাজার জনের নামে মামলা হয়েছে। ওই মামলায় বোমা মেশিন চক্রের মূল হোতা শেখ ফরিদকে গ্রেফতার করে পুলিশ।ওই মামলার তদন্তকারী কর্মকর্তা ও তেঁতুলিয়া থানার ওসি (তদন্ত) আবু সাঈদ চৌধুরী বলেন, শেখ ফরিদের বিরুদ্ধে ১৪টি মামলা রয়েছে। সর্বশেষ ২৬ জানুয়ারি ভজনপুরে সরকারি কাজে বাধাদান, পুলিশ ও র‌্যাবের ওপর হামলা এবং পুলিশের গাড়ি ভাংচুর হয়। এ ঘটনায় দায়ের করা মামলায় শেখ ফরিদকে গ্রেফতার করা হয়েছে। তাকে আদালতের মাধ্যমে জেলহাজতে পাঠানো হয়েছে। তার রিমান্ড চেয়ে আদালতে আবেদন করা হয়েছিল। তবে মঙ্গলবার আদালত তার রিমান্ড আবেদন মঞ্জুর না করে জেলগেটে জিজ্ঞাসাবাদের আদেশ দিয়েছেন।",21/9/2020,country-news
পুকুরপাড়ে ময়ূরটিকে ধাওয়া করছিল কুকুর,"পুকুরপাড়ে ময়ূরটিকে একটি কুকুরকে ধাওয়া করতে দেখে কৃষক বাচ্চা মিয়া (৫৫) এগিয়ে যান। এর পর স্থানীয় লোকজনের সহায়তায় ময়ূরটিকে উদ্ধার করে বাড়িতে ফিরে যান। এসময় মনোমুগ্ধকর ওই ময়ূরটি দেখতে কৃষকের বাড়িতে ভিড় করেন স্থানীয়রা।



বৃহস্পতিবার সন্ধ্যার আগে পঞ্চগড়ে সদর উপজেলার চাকলাহাট এলাকা থেকে ময়ূরটিকে উদ্ধার করা হয়।বাচ্চা মিয়া বলেন, বৃহস্পতিবার বিকালের পর রিকশাভ্যানে আবাদী জমিতে জৈব সার নিয়ে যাচ্ছিলাম। চাকলাহাট এলাকার হাজী খামির উদ্দিন প্রধান আলিম মাদ্রাসার পুকুরপাড়ে ময়ূরটিকে একটি কুকুর ধাওয়া করছিল। বিষয়টি দেখে কামরুজ্জামানসহ কয়েকজনের সহায়তায় ময়ূরটিকে ধরে বাড়িতে নিয়ে আসি। এত সুন্দর একটি পাখিকে রক্ষা করতে পেরে আমার খুব ভালো লাগছে। খবর পেয়ে মনোমুগ্ধকর ময়ূর দেখতে তার বাড়িতে ভিড় করেন স্থানীয়রা।পরে স্থানীয় বন বিভাগের কর্মকর্তাদের কাছে ময়ূরটিকে হস্তান্তর করা হয়। পঞ্চগড় সামাজিক বনায়ন নার্সারি ও প্রশিক্ষণ কেন্দ্রের ভারপ্রাপ্ত কর্মকর্তা মো. রুহুল আমিন জানান, ময়ূরটি উদ্ধার করা হয়েছে। এ পাখিটি ভারত থেকে এসেছে বলে মনে হচ্ছে। ধাওয়া খেয়ে এটি বেশ ভয় পেলেও বর্তমানে সুস্থ আছে।ময়ূরটি সংরক্ষণের জন্য দিনাজপুরের রামসাগর জাতীয় উদ্যানে পাঠানো হবে।",21/9/2020,country-news
তেঁতুলিয়ায় পুলিশের সঙ্গে সংঘর্ষে শ্রমিক নিহত,"পঞ্চগড়ের তেঁতুলিয়ায় পুলিশ ও র‌্যাবের সঙ্গে পাথর উত্তোলনকারী শ্রমিকদের সংঘর্ষে এক শ্রমিক নিহত হয়েছেন। আহত হয়েছেন কমপক্ষে ৩০ জন। রোববার তেঁতুলিয়া-ঢাকা জাতীয় মহাসড়কের ভজনপুর এলাকায় এ ঘটনা ঘটে। নিহত শ্রমিকের নাম জুমার উদ্দিন (৬০)।



পুলিশ ও স্থানীয়রা জানান, তেঁতুলিয়া উপজেলার ভজনপুর এলাকার পাথর শ্রমিকরা অবৈধভাবে ভূগর্ভস্থ পাথর উত্তোলনের দাবিতে রোববার সকালে মহাসড়ক অবরোধ করেন। পুলিশ যান চলাচল স্বাভাবিক করতে গেলে পাথর শ্রমিকদের সঙ্গে সংঘর্ষ বাধে। একপর্যায়ে পুলিশের ওপর পাথর নিক্ষেপসহ পুলিশের চারটি গাড়ি ভাংচুর করেন শ্রমিকরা। পরিস্থিতি নিয়ন্ত্রণে পুলিশ কয়েক রাউন্ড টিয়ারগ্যাস নিক্ষেপ করে। র‌্যাব সদস্যরাও পুলিশের সঙ্গে পরিস্থিতি নিয়ন্ত্রণের চেষ্টা চালান। সংঘর্ষে পুলিশ ও র‌্যাবের ১১ সদস্যসহ কমপক্ষে ৩০ জন আহত হন। এদের মধ্যে গুরুতর আহত অবস্থায় হাসপাতালে নেয়ার পথে পাথর শ্রমিক জুমার উদ্দিন মারা যান। অন্য আহতদের পঞ্চগড় আধুনিক সদর হাসপাতালসহ বিভিন্ন স্বাস্থ্যকেন্দ্রে ভর্তি করা হয়েছে। আশঙ্কাজনক অবস্থায় তিন পাথর শ্রমিককে রংপুর মেডিকেল কলেজ হাসপাতালে পাঠানো হয়েছে। চার ঘণ্টা অবরোধের পর বিকাল ৩টার দিকে ওই মহাসড়কে যান চলাচল স্বাভাবিক হয়। পঞ্চগড় আধুনিক সদর হাসপাতালের আবাসিক চিকিৎসক ডা. সিরাজ উদ্দৌলা পলিন বলেন, আহত অবস্থায় পুলিশসহ কয়েকজনকে হাসপাতালে ভর্তি করা হয়েছে। এদের মধ্যে একজন হাসপাতালে আনার আগেই মারা যান। তিনি কীভাবে মারা গেছেন সেটা তাৎক্ষণিকভাবে বলা মুশকিল। অন্যদের চিকিৎসাসেবা দেয়া হচ্ছে। পুলিশ সুপার মোহাম্মদ ইউসুফ আলী বলেন, শ্রমিকরা অবৈধভাবে পাথর উত্তোলনের অন্যায় দাবিতে সড়ক অবরোধ করলে পুলিশ তাদের বাধা দেয়। একপর্যায়ে শ্রমিকরা পুলিশের ওপর ইটপাটকেল ও পাথর ছোড়ে। তারা আমাদের গাড়িও ভাংচুর করে। পরিস্থিতি নিয়ন্ত্রণে পুলিশ কয়েক রাউন্ড টিয়ারগ্যাস ছোড়ে। বর্তমানে পরিস্থিতি স্বাভাবিক রয়েছে।",21/9/2020,country-news
তেঁতুলিয়ায় পুলিশের সঙ্গে সংঘর্ষে শ্রমিক নিহত,"পঞ্চগড়ের তেঁতুলিয়ায় পুলিশ ও র্যা বের সঙ্গে পাথর উত্তোলনকারী শ্রমিকদের সংঘর্ষে এক শ্রমিক নিহত হয়েছেন। আহত হয়েছেন কমপক্ষে ৩০ জন।



রোববার তেঁতুলিয়া-ঢাকা জাতীয় মহাসড়কের ভজনপুর এলাকায় এ ঘটনা ঘটে। নিহত শ্রমিকের নাম জুমার উদ্দিন (৬০)।পুলিশ ও স্থানীয়রা জানান, তেঁতুলিয়া উপজেলার ভজনপুর এলাকার পাথর শ্রমিকরা অবৈধভাবে ভ‚গর্ভস্থ পাথর উত্তোলনের দাবিতে রোববার সকালে মহাসড়ক অবরোধ করেন। পুলিশ যান চলাচল স্বাভাবিক করতে গেলে পাথর শ্রমিকদের সঙ্গে সংঘর্ষ বাধে। একপর্যায়ে পুলিশের ওপর পাথর নিক্ষেপসহ পুলিশের চারটি গাড়ি ভাংচুর করেন শ্রমিকরা।পরিস্থিতি নিয়ন্ত্রণে পুলিশ কয়েক রাউন্ড টিয়ারগ্যাস নিক্ষেপ করে। র্যা ব সদস্যরাও পুলিশের সঙ্গে পরিস্থিতি নিয়ন্ত্রণের চেষ্টা চালান। সংঘর্ষে পুলিশ ও র্যা বের ১১ সদস্যসহ কমপক্ষে ৩০ জন আহত হন। এদের মধ্যে গুরুতর আহত অবস্থায় হাসপাতালে নেয়ার পথে পাথর শ্রমিক জুমার উদ্দিন মারা যান।অন্য আহতদের পঞ্চগড় আধুনিক সদর হাসপাতালসহ বিভিন্ন স্বাস্থ্যকেন্দ্রে ভর্তি করা হয়েছে। আশঙ্কাজনক অবস্থায় তিন পাথর শ্রমিককে রংপুর মেডিকেল কলেজ হাসপাতালে পাঠানো হয়েছে।চার ঘণ্টা অবরোধের পর বিকাল ৩টার দিকে ওই মহাসড়কে যান চলাচল স্বাভাবিক হয়।পঞ্চগড় আধুনিক সদর হাসপাতালের আবাসিক চিকিৎসক ডা. সিরাজ উদ্দৌলা পলিন বলেন, আহত অবস্থায় পুলিশসহ কয়েকজনকে হাসপাতালে ভর্তি করা হয়েছে। এদের মধ্যে একজন হাসপাতালে আনার আগেই মারা যান। তিনি কীভাবে মারা গেছেন সেটা তাৎক্ষণিকভাবে বলা মুশকিল। অন্যদের চিকিৎসাসেবা দেয়া হচ্ছে।পুলিশ সুপার মোহাম্মদ ইউসুফ আলী বলেন, শ্রমিকরা অবৈধভাবে পাথর উত্তোলনের অন্যায় দাবিতে সড়ক অবরোধ করলে পুলিশ তাদের বাধা দেয়। একপর্যায়ে শ্রমিকরা পুলিশের ওপর ইটপাটকেল ও পাথর ছোড়ে। তারা আমাদের গাড়িও ভাংচুর করে। পরিস্থিতি নিয়ন্ত্রণে পুলিশ কয়েক রাউন্ড টিয়ারগ্যাস ছোড়ে। বর্তমানে পরিস্থিতি স্বাভাবিক রয়েছে।",21/9/2020,country-news
তেঁতুলিয়ায় দেশের সর্বনিম্ন তাপমাত্রা ৭.৭,"কনকনে ঠাণ্ডা ও ঘন কুয়াশার দাপটে আবারও হিমালয়ের কোলঘেঁষা দেশের সবচেয়ে উত্তরের জেলা পঞ্চগড়ের তেঁতুলিয়ায় সর্বনিম্ন তাপমাত্রা রেকর্ড করা হয়েছে ৭ দশমিক ৭ ডিগ্রি সেলসিয়াস।



মৃদু ও মাঝারি শৈত্যপ্রবাহ বইছে উত্তর-মধ্যাঞ্চলের ওপর দিয়ে। বুধবার ভোর থেকেই কুয়াশার চাদরে মোড়া রয়েছে চারপাশ। এতে সড়ক, নৌ ও আকাশপথে চলাচল বিঘ্নিত হচ্ছে।বুধবার সকালে পঞ্চগড়ের তেঁতুলিয়ায় সর্বনিম্ন তাপমাত্রা রেকর্ড করা হয়েছে ৭ দশমিক ৭ ডিগ্রি সেলসিয়াস। এ জেলার একদম কাছেই হিমালয় অবস্থিত হওয়ায় প্রতিদিন ক্রমই তাপমাত্রা ওঠানামা করছে।এদিক পাটুরিয়া-দৌলতদিয়া রুটে বন্ধ থাকছে ফেরি পারাপার। কোথাও কোথাও দুদিন হলো দেখা মিলছে না সূর্যের।তেঁতুলিয়া আবহাওয়া পর্যবেক্ষণ কেন্দ্রের সিনিয়র কর্মকর্তা জিতেন্দ্র নাথ রায় জানান, বুধবার তেঁতুলিয়ায় দেশের সর্বনিম্ন তাপমাত্রা ৭ দশমিক ৭ ডিগ্রি রেকর্ড করা হয়।গত কয়েক দিনের তুলনায় বাতাসের তীব্রতা অনেকটাই বেড়েছে। এতে বিপর্যস্ত হয়ে পড়েছে জনজীবন। বিশেষ করে নদনদীবেষ্টিত জনপদের মানুষ পড়েছেন বেকায়দায়।শীতবস্ত্রের অভাবে ঠাণ্ডায় কষ্ট পাচ্ছেন তারা। হাসপাতালগুলোতে বাড়ছে ডায়রিয়া, নিউমোনিয়া আক্রান্তের সংখ্যা। ",21/9/2020,country-news
মাইক্রোবাসে ছেলেকে তুলে দিয়ে লাশ হয়ে ফিরলেন বাবা,"পঞ্চগড় সদর উপজেলায় রাতে মোটরসাইকেলে ঠাণ্ডা লাগবে, তাই ছেলেকে শ্যালিকার সঙ্গে মাইক্রোবাসে তুলে দিয়ে ফেরার পথে ট্রাকের ধাক্কায় বাবা নিহত হয়েছেন। নিহতের নাম দাইমুল ইসলাম (৫৩)।



শুক্রবার রাত ১১টার দিকে উপজেলার চৈতন্যপাড়া এলাকায় পঞ্চগড়-বাংলাবান্ধা মহাসড়কে এ দুর্ঘটনা ঘটে।নিহত দাইমুল ইসলাম পঞ্চগড় পৌরসভার ডোকরোপাড়া এলাকার বাসিন্দা ছিলেন। তিনি পঞ্চগড় পুলিশ সুপারের কার্যালয়ের স্টেনোটাইপিস্ট-কাম কম্পিউটার অপারেটর হিসেবে কর্মরত ছিলেন।প্রত্যক্ষদর্শীদের বরাত দিয়ে পঞ্চগড় সদর থানার ওসি আবু আককাস আহমদ জানান, পঞ্চগড় শহর থেকে মোটরসাইকেলে ছেলে সাদমান সাকিবকে নিয়ে বিকালে ম্যাগাজিন অনুষ্ঠান ‘ইত্যাদি’র দর্শকপর্ব ধারণ অনুষ্ঠান দেখতে তেঁতুলিয়ায় যান দাইমুল ইসলাম। সেখানে রাত হয়ে যাওয়ায় ছেলেকে শ্যালিকার সঙ্গে একটি মাইক্রোবাসে তুলে দেন তিনি। এ সময় নিজে মোটরসাইকেল নিয়ে বাড়ির পথে পঞ্চগড় শহরের দিকে রওনা দেন। রাত ১১টার দিকে চৈতন্যপাড়া এলাকায় পঞ্চগড়-বাংলাবান্ধা মহাসড়কে নষ্ট হয়ে থেমে থাকা একটি ট্রাকের সঙ্গে ধাক্কা খেয়ে গুরুতর আহত হন দাইমুল ইসলাম। স্থানীয়রা তাকে উদ্ধার করে পঞ্চগড় আধুনিক সদর হাসপাতালে নিলে সেখানে দায়িত্বরত চিকিৎসক তাকে মৃত ঘোষণা করেন।",21/9/2020,country-news
তেঁতুলিয়ায় দেশের সর্বনিম্ন তাপমাত্রা ৭.৭,"কনকনে ঠাণ্ডা ও ঘন কুয়াশার দাপটে আবারও হিমালয়ের কোলঘেঁষা দেশের সবচেয়ে উত্তরের জেলা পঞ্চগড়ের তেঁতুলিয়ায় সর্বনিম্ন তাপমাত্রা রেকর্ড করা হয়েছে ৭ দশমিক ৭ ডিগ্রি সেলসিয়াস।



মৃদু ও মাঝারি শৈত্যপ্রবাহ বইছে উত্তর-মধ্যাঞ্চলের ওপর দিয়ে। বুধবার ভোর থেকেই কুয়াশার চাদরে মোড়া রয়েছে চারপাশ। এতে সড়ক, নৌ ও আকাশপথে চলাচল বিঘ্নিত হচ্ছে।বুধবার সকালে পঞ্চগড়ের তেঁতুলিয়ায় সর্বনিম্ন তাপমাত্রা রেকর্ড করা হয়েছে ৭ দশমিক ৭ ডিগ্রি সেলসিয়াস। এ জেলার একদম কাছেই হিমালয় অবস্থিত হওয়ায় প্রতিদিন ক্রমই তাপমাত্রা ওঠানামা করছে।এদিক পাটুরিয়া-দৌলতদিয়া রুটে বন্ধ থাকছে ফেরি পারাপার। কোথাও কোথাও দুদিন হলো দেখা মিলছে না সূর্যের।তেঁতুলিয়া আবহাওয়া পর্যবেক্ষণ কেন্দ্রের সিনিয়র কর্মকর্তা জিতেন্দ্র নাথ রায় জানান, বুধবার তেঁতুলিয়ায় দেশের সর্বনিম্ন তাপমাত্রা ৭ দশমিক ৭ ডিগ্রি রেকর্ড করা হয়।গত কয়েক দিনের তুলনায় বাতাসের তীব্রতা অনেকটাই বেড়েছে। এতে বিপর্যস্ত হয়ে পড়েছে জনজীবন। বিশেষ করে নদনদীবেষ্টিত জনপদের মানুষ পড়েছেন বেকায়দায়।শীতবস্ত্রের অভাবে ঠাণ্ডায় কষ্ট পাচ্ছেন তারা। হাসপাতালগুলোতে বাড়ছে ডায়রিয়া, নিউমোনিয়া আক্রান্তের সংখ্যা। ",21/9/2020,country-news
"ফ্যানে ঝুলছিল বড় বোন, মেঝেতে ছোট বোনের লাশ","রংপুর নগরীর গনেশপুর মহল্লায় বাসা থেকে দুই বোনের লাশ উদ্ধার করেছে পুলিশ। শুক্রবার দুপুর দেড়টার দিকে সুমাইয়া আখতার মীম নামে একজনের লাশ ঘরের সিলিং ফ্যানের সঙ্গে ঝুলন্ত অবস্থায় এবং অন্য ঘর থেকে জান্নাতুল মাওয়া নামে অপর জনের লাশ উদ্ধার করা হয়।



রংপুর মেট্রোপলিটন পুলিশের কোতোয়ালী থানার ওসি আব্দুর রশিদ ওই জোড়া লাশ উদ্ধার করার বিষয়টি নিশ্চিত করলেও মৃত্যুর কারণ জানাতে পারেননি। তারা দু’জনেই স্কুলছাত্রী ছিল।পুলিশ ও এলাকাবাসী জানায়, নগরীর গনেশপুর এলাকার মমিনুল ইসলামের মেয়ে জান্নাতুল মাওয়া নবম শ্রেণির ছাত্রী এবং সুমাইয়া আখতার মীম এসএসসি পরীক্ষা দিয়েছে। তারা দু'জন চাচাতো জেঠাতো বোন। শুক্রবার দুপুর দেড়টার দিকে সুমাইয়া আখতার মীমকে তার ঘরের মধ্যে সিলিং ফ্যানের সঙ্গে ওড়না পেঁচানো ঝুলন্ত অবস্থায় ও অন্যদিকে জান্নাতুল মাওয়াকে অন্যঘরে মৃত অবস্থায় পড়ে থাকতে দেখে প্রতিবেশীরা ট্রিপল নাইনে ফোন করে জানায়। এরপর পুলিশ এসে তাদের দু’বোনের লাশ উদ্ধার করে।পুলিশ জানায়, জান্নাতুল মাওয়ার গলায় ব্লেড দিয়ে আঘাতের চিহ্ন পাওয়া গেছে। তবে কেন কিভাবে তারা আত্মহত্যা করল বা কেউ তাদের হত্যা করেছে কিনা তাৎক্ষণিকভাবে তা নিশ্চিত করে জানাতে পারেনি পুলিশ। ঘটনার সময় বাবা-মা কুড়িগ্রামের উলিপুরে বেড়াতে গিয়েছিলেন বলে জানা গেছে। খবর পেয়ে মেট্রোপলিটন পুলিশের ডেপুটি পুলিশ কমিশনার মারুফ আহাম্মেদের নেতৃত্বে ঊর্ধ্বতন কর্মকর্তারা ঘটনাস্থলে এসে ঘটনা উদঘাটন করার চেষ্টা করেন। বিকাল সাড়ে ৪টার দিকে দু’বোনের লাশ রংপুর মেডিকেল কলেজে ময়নাতদন্তের জন্য নিয়ে যাওয়া হয়েছে। ডেপুটি পুলিশ কমিশনার মারুফ আহাম্মেদ সাংবাদিকদের বলেন, আমরা হত্যার প্রকৃত কারণ উদঘাটনের চেষ্টা করছি। প্রয়োজনীয় সব আলামত সংগ্রহ করা হয়েছে। ময়নাতদন্ত প্রতিবেদন পাওয়া গেলে বিস্তারিত বলা যাবে।",21/9/2020,country-news
কাউনিয়ায় তিস্তায় পানি বৃদ্ধি : বন্যার আশঙ্কা,"উজান থেকে নেমে আসা পাহাড়ি ঢল, কয়েকদিন ধরে টানা বৃষ্টির ফলে তিস্তার পানি বৃদ্ধি পেয়েছে।



কাউনিয়ায় নদী তীরবর্তী নিুাঞ্চলের গ্রামগুলোতে পানি প্রবেশ করেছে। উপজেলার ঢুসমারা, বিশ্বনাথসহ কয়েকটি গ্রামের শত শত পরিবার পানিবন্দি হয়ে পড়েছে। পশু-পাখি নিয়ে চরম বিপদে আছেন নদী তীরবর্তী দুর্গত মানুষ।সরেজমিন চরাঞ্চল ঘুরে দেখা গেছে, রোববার রাত থেকে পানি বৃদ্ধি পেয়ে সোমবার বিকালে তিস্তা রেল সেতু পয়েন্টে নদীর পানি বিপদসীমা ছুঁই ছুঁই করছে।এতে করে উপজেলার গোপিডাঙ্গা, পাঞ্জরভাঙ্গা, চর গদাই, পূর্ব নিজপাড়া, তালুকশাহাবাজ, হরিচরশর্মা, চরগনাই, গনাই, হয়বতরখাঁ, আজমখাঁ, টাপুরচর, বিশ্বনাথ, প্রাণনাথ চরের নদীর পানি প্রবেশসহ কিছু ফসলের ক্ষতি হয়েছে।এতে পানিবন্দি পরিবারগুলো গবাদি পশু-পাখির খাদ্য সংকটসহ চরম বিপাকে পড়েছে। ইউএনও উলফৎ আরা বেগম জানান, নদীর পানি বৃদ্ধির কথা শুনেছি। এছাড়া আমরা সার্বক্ষণিক বন্যা পরিস্থিতি পর্যবেক্ষণ করছি।",21/9/2020,country-news
চাচার আগুনে ভাতিজার ঘর পুড়ে ছাই,"রংপুরের মিঠাপুকুরে জমিজমা নিয়ে বিরোধের জেরে চাচার দেয়া আগুনে একটি পরিবারের বসতবাড়ি নগদ ৫ লাখ টাকাসহ ঘরের মালামাল পুড়ে ছাই হয়ে গেছে। পরিবারটির এখন মাথা গোঁজার জায়গা না থাকায় গত তিনদিন ধরে খোলা আকাশের নিচে মানবেতর জীবনযাপন করছেন। ঘটনাটি ঘটেছে শুক্রবার উপজেলার বুজরুক ঝালাই গ্রামে। এ ঘটনায় থানায় অভিযোগ করা হলেও মামলা না নিয়ে পুলিশ তদন্তের নামে কালক্ষেপণ করছে বলে অভিযোগ পাওয়া গেছে।




ক্ষতিগ্রস্ত পরিবার সূত্রে জানা যায়, রংপুরের মিঠাপুকুর উপজেলার বুজরুক ঝালাই গ্রামে মৃত মজিবউল্লার ছেলে মহিদুল ইসলাম ও ভাতিজা সোহেলের মধ্যে দীর্ঘদিন থেকে জমিজমা নিয়ে বিরোধ চলে আসছিল। বিরোধের জেরে একাধিকবার সংঘর্ষের ঘটনায় মামলা-মোকদ্দমা হয়। 
থানায় লিখিত অভিযোগে বলা হয়, চাচা মহিদুল ইসলাম ও তার লোকজন গত শুক্রবার গভীর রাতে ভাতিজা সোহেল রানার বসত ঘরে আগুন ধরিয়ে দেয়। আগুন চারিদিকে ছড়িয়ে পড়লে সোহেল রানার স্ত্রী নাজিরা বেগম তার ঘুমন্ত ৫ বছরের শিশুসন্তান নিয়ে কোনোরকম দৌড়ে আত্মরক্ষা করেন। নাদিরা বেগমের আর্তচিৎকারে লোকজন ছুটে এলেও ততক্ষণে তার বাড়িঘর, নগদ ৫ লাখ টাকা ও মালামাল পুড়ে ছাই হয়ে গেছে। এরপর থেকেই পরিবারটি মাথা গোঁজার ঠাঁই না থাকায় খোলা আকাশের নিচে রান্নাবান্না ও রাত্রিযাপন করছে। এ ঘটনায় সোহেল রানা বাদী হয়ে রংপুর মিঠাপুকুর থানায় মহিদুল ও তার দুই ছেলে রানু, বাবু এবং স্ত্রী আঞ্জুয়ারা বেগম ও সোহাগকে আসামি করে মামলা দায়ের করলেও থানা পুলিশ তা রেকর্ড করেনি। 
এলাকার প্রত্যক্ষদর্শী তিথি বেগম জানান, আগুন এত দ্রুত দাউদাউ করে জ্বলছিল যে, সেখান থেকে কোনো মালামাল উদ্ধার করা সম্ভব হয়নি।
সোহেলের স্ত্রী নাজিরা বেগম বলেন, চাচাশ্বশুর মহিদুলের মিথ্যা মামলায় আমার দুই ভাসুর মঞ্জু ও জুয়েল দীর্ঘদিন থেকে হাজতে আছেন। এখন আমাদের বাড়িঘরে আগুন দিয়ে পুড়িয়ে আশ্রয়স্থলটুকু কেড়ে নিয়েছে মহিদুল ও তাঁর সহযোগীরা।
এ ঘটনায় মহিদুল বলেন, আমাদের জমি নিয়ে বিরোধ চলছে তবে আমরা আগুন দেয়ার বিষয়ে কিছু জানি না। আমাকে এবং আমার পরিবারকে ফাঁসাতে তারা নিজের ঘরে নিজে আগুন দিয়েছে। 
মিঠাপুকুর থানার ওসি জানান, ঘটনাটি জেনেছি তদন্ত করে আইনগত ব্যবস্থা গ্রহণ করা হবে।
",21/9/2020,country-news
"৭ মার্চের ভাষণ বিকৃতি, রংপুর ছাত্রলীগ সভাপতির বহিষ্কার দাবি","জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণকে কুরুচিপূর্ণ ভাষায় ব্যঙ্গ ও বিকৃতির অভিযোগ উঠেছে রংপুর জেলা ছাত্রলীগের সভাপতি মেহেদী হাসান রনির বিরুদ্ধে। এ অভিযোগে তাকে বহিষ্কারের দাবিতে রংপুরে মানববন্ধন ও সমাবেশ অনুষ্ঠিত হয়েছে।



রোববার বেলা ১১টায় রংপুর নগরীর কাচারিবাজারে মানববন্ধনে তাকে বহিষ্কার ও শাস্তির দাবি জানায় রংপুরের ছাত্রলীগ ও যুবলীগের একাংশসহ ৬টি সংগঠন।মানববন্ধনে রংপুর জেলা যুবলীগের যুগ্ম আহ্বায়ক লক্ষ্মণ চন্দ্র দাসের সভাপতিত্বে বক্তব্য রাখেন- রংপুর জেলা যুবলীগের যুগ্ম আহ্বায়ক কামরুজ্জামান শাহীন, ২৩নং ওয়ার্ড আওয়ামী লীগের সাধারণ সম্পাদক শহিদুল ইসলাম হীরা, রংপুর জেলা যুবলীগের সদস্য জাহিদ হোসেন, রংপুর জেলা ছাত্রলীগের সহ-সভাপতি জিনাত হোসেন লাভলু, মহানগর স্বেচ্ছাসেবক লীগের যুগ্ম সাধারণ সম্পাদক মনির হোসেন মনির, রংপুর মহানগর ছাত্রলীগের সিনিয়র সহ-সভাপতি সৈকত হোসেন, উপ-দফতর সম্পাদক আরিফুল জামান, সমাজকল্যাণ সম্পাদক অনিক হোসেন, বেরোবি ছাত্রলীগের সাবেক সহ-সভাপতি আরিফুল ইসলাম আরিফ, রংপুর কলেজ ছাত্রলীগের যুগ্ম আহ্বায়ক মঞ্জুরুল ইসলাম মানিক প্রমুখ।বক্তারা বলেন, জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মাধ্যমে গোটা জাতি উদ্বুদ্ধ হয়ে একটি স্বাধীন সার্বভৌম দেশের জন্য জীবন বাজি রেখে লড়াই করেছেন। ৯ মাসের রক্তক্ষয়ী যুদ্ধ শেষে বিশ্বের মানচিত্রে বাংলাদেশ নামক একটি দেশ যুক্ত হয়। সেই ভাষণ বিকৃতি করে রংপুর জেলা ছাত্রলীগের সভাপতি মেহেদী হাসান রনি ধৃষ্টতা দেখিয়েছেন। এজন্য দল থেকে বহিষ্কার এবং শাস্তির দাবি জানান বক্তারা।মানববন্ধনে অংশ নেন- রংপুর জেলা যুবলীগ, জেলা ছাত্রলীগ, জেলা বঙ্গবন্ধু পেশাজীবী পরিষদ, বঙ্গবন্ধু ফাউন্ডেশন, জেলা ও মহানগর শেখ রাসেল জাতীয় শিশু-কিশোর পরিষদ, বঙ্গবন্ধু স্মৃতি পরিষদ, শেখ রাসেল স্মৃতি সংসদ ও বাংলাদেশ অনলাইন অ্যাক্টিভিস্ট ফোরাম সংগঠনের নেতারা।",21/9/2020,country-news
ইউএনও ওয়াহিদার বাবা ঢাকার নিউরোসায়েন্সেস হাসপাতালে,"দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানমের বাবা মুক্তিযোদ্ধা ওমর আলী শেখকে (৬৫) রংপুর মেডিকেল কলেজ ও হাসপাতাল থেকে উন্নত চিকিৎসার জন্য ঢাকার জাতীয় নিউরোসায়েন্সেস হাসপাতালে নেয়া হয়েছে।



রোববার সকাল ৯টার দিকে তাকে সড়কপথে অ্যাম্বুলেন্সে ঢাকার জাতীয় নিউরোসায়েন্সেস হাসপাতালে নেয়া হয়।এর আগে শনিবার রাত ১০টার দিকে ঢাকায় উন্নত চিকিৎসার জন্য রংপুর মেডিকেল কলেজ ও হাসপাতাল থেকে সড়কপথে অ্যাম্বুলেন্সে পাঠানো হয় মুক্তিযোদ্ধা ওমর আলী শেখকে। জেলা প্রশাসনের সহযোগিতায় চিকিৎসকের পরামর্শে ওমর আলী শেখকে ঢাকায় পাঠানো হয়।বিষয়টি নিশ্চিত করেছেন রংপুর মেডিকেল কলেজের পরিচালক ডা. ফরিদ উদ্দিন চৌধুরী।রংপুর মেডিকেল কলেজ হাসপাতাল সূত্র জানায়, ইউএনও ওয়াহিদা খানমের বাবা ওমর আলী শেখের শরীরের একাংশ অকার্যকর হওয়ায় চিকিৎসকরা উন্নত চিকিৎসার জন্য ঢাকায় পাঠানোর পরামর্শ দেন। তাই তাকে ঢাকায় জাতীয় নিউরোসায়েন্সেস হাসপাতালে পাঠানো হয়।প্রসঙ্গত গত বুধবার দিবাগত রাত ৩টার দিকে দুর্বৃত্তরা ঘোড়াঘাট উপজেলা পরিষদ চত্বরে ইউএনও ওয়াহিদা খানমের সরকারি বাসভবনে প্রবেশ করে দুর্বৃত্তরা। তারা ইউএনও ওয়াহিদা খানম ও তার বাবা ওমর আলী শেখকে কুপিয়ে ও হাতুড়ি দিয়ে আঘাত করে গুরুতর জখম করে।",21/9/2020,country-news
রংপুরে পাহারাদারকে কুপিয়ে খুন,"রংপুরের সদর উপজেলার সদ্যপুষ্করিনী ইউনিয়নের ভুরারঘাট বাজারে এক পাহারাদারকে কুপিয়ে হত্যা করা হয়েছে।



শনিবার সকালে জহুরুল হক ভোলা (৬০) নামের ওই পাহারাদারের লাশ উদ্ধার করা হয়।নিহতের বাড়ি ভুরারঘাট বাজারের পাশে।স্থানীয়রা জানিয়েছেন, জহুরুল দিনে ভ্যান চালাতেন আর রাতে ভুরারঘাট বাজারে ফরহাদ হোসেন নামে এক ব্যবসায়ীর গোডাউন পাহারা দিতেন। শুক্রবার রাতে দুর্বৃত্তরা তাকে কুপিয়ে হত্যা করে। সকালে লোকজন জহুরুলের লাশ পড়ে থাকতে দেখে থানায় খবর দেয়। পরে পুলিশ লাশ উদ্ধার করে ময়নাতদন্তের জন্য মর্গে পাঠায়।গোডাউনের মালিক ফরহাদ হোসেন বলেন, তার গোডাউনে ধান ও নগদ টাকাসহ বিভিন্ন মালামাল ছিল। দুর্বৃত্তরা ডাকাতির উদ্দেশ্যে জহুরুলকে কুপিয়ে হত্যা করেছে।সদর কোতোয়ালি থানার ওসি সাজিদুল ইসলাম বলেন, পুলিশ ঘটনাস্থল পরিদর্শন করেছে, ঘটনাটি তদন্ত করা হচ্ছে।",21/9/2020,country-news
রংপুরে ট্রাকচাপায় সাবেক পুলিশ সদস্য নিহত,"রংপুরের সদর উপজেলায় ট্রাকচাপায় সাবেক এক পুলিশ সদস্য নিহত হয়েছেন। এসময় আহত হয়েছেন দুজন।



শনিবার সকালে উপজেলার হাজিরহাট এলাকায় এ দুর্ঘটনা ঘটে। তাৎক্ষণিকভাবে হতাহতদের পরিচয় পাওয়া যায়নি।মেট্রোপলিটন হাজিরহাট থানার ওসি মোস্তাফিজুর রহমান জানান, দুই নাতিকে নিয়ে হাজিরহাট এলাকায় বাজারের দিকে যাচ্ছিলেন সাবেক পুলিশ সদস্য।এসময় বিপরীতমুখী একটি ট্রাক তাদের চাপা দেয়। এতে ঘটনাস্থলেই সাবেক ওই পুলিশ সদস্যের মৃত্যু হয় এবং আহত হয় তার দুই নাতি।তাদের উদ্ধার করে রংপুর মেডিকেল কলেজ হাসপাতালে ভর্তি করা হয়েছে।নিহতের মরদেহ উদ্ধার করা হয়েছে বলে জানান ওসি।",21/9/2020,country-news
তিস্তার ভাঙ্গনের মুখে ঈদগাহ ও বিদ্যালয়,"তিস্তার অব্যাহত ভাঙ্গনে বিলীনের পথে পূর্বইচলি ঈদগাহ মাঠ। একইসঙ্গে ভাঙ্গন হুমকির মুখে পড়েছে চারণ সাংবাদিক মোনাজাত উদ্দিন আনন্দলোক বিদ্যালয়। পানি বৃদ্ধির ফলে গংগাচড়ায় শেখ হাসিনা মহিপুর কাকিনা সংযোগ সড়কে আবারও ভাঙ্গন দেখা দেখা দিয়েছে।



তিস্তার ভাঙ্গনে গংগচড়া বিস্তীর্ণ জনপথ ও আবাদি জমিসহ বিভিন্ন স্থাপনা নদীগর্ভে বিলীন হলেও পানি উন্নয়ন বোর্ডের কোন কার্যক্রম চোখে দেখা যায়নি।বৃহস্পতিবার সরেজমিনে ঘুরে দেখা গেছে, তিস্তায় পানি বাড়ছে, বিভিন্ন স্থানে ভাঙ্গনসহ পানিবন্দি হয়ে পড়েছে কয়েক হাজার পরিবার। পানি বৃদ্ধির কারণে চরাঞ্চলে যোগাযোগ ব্যবস্থাও ভেঙ্গে পড়েছে। পানিতে তলিয়ে গেছে সদ্য রোপণকৃত আমন ক্ষেত।জানা যায়, গত সোমবার থেকে তিস্তার পানি আবারও বৃদ্ধি পেতে শুরু করেছে। গত ঈদের সময় শংকরদহ এলাকায় একটি বাঁধ ভেঙ্গে যাওয়ার কারণে বর্তমানে তিস্তার আরও দুটি চ্যানেল চ্যানেল হয়েছে। তিস্তার স্বাভাবিক গতি পথ দুইভাগে বিভক্ত হয়ে পড়েছে। যার একটি যাচ্ছে চর ইচলি হয়ে এসকেএস বাজার দিয়ে অন্যটি যাচ্ছে গঙ্গাচড়ার শেষ প্রান্ত সেরাজুল মার্কেটের ব্রিজের নিচ দিয়ে।সেরাজুল মার্কেটের কাছে ইতিমধ্যে এলজিইডি নির্মিত মহিপুর-কাকিনা সংযোগ সড়কটির ১০মিটার জুড়ে ব্লক ধসে গেছে। এসকেএস বাজারের কাছে পূর্ব ইচলি ঈদগাহ মাঠ, জয়রাম ওঝা ঈদগাহ মাঠ সংলগ্ন কবরস্থানে ভাঙ্গন দেখা দিয়েছে। তাছাড়া পুর্ব ইচলি,পশ্চিমইচলি, বাগেরহাট,শংকরদহ,জয়রামওঝা এলাকায় প্রায় ২ হাজার পরিবার পানিবন্দি হয়ে পড়েছে। তিস্তার ভাঙ্গন তীব্র আকার ধারণ করেছে। লোকজন বাড়ি ঘর সরিয়ে নিচ্ছে।সরেজমিনে গিয়ে দেখা যায়, এসকেএস বাজারের পুর্ব পাশে পুর্বইচলি এলাকার ঈদগাহ মাঠটির সামনের রাস্তার আর ৪/৫ ফুট ভাঙ্গলে ভাঙ্গন এসে ঠেকবে ঈদগাহ মাঠে। সেই সঙ্গে বেসরকারি সংস্থার উদ্যোগে চর ইচলি এলাকার মোনাজাতউদ্দিন আনন্দলোক বিদ্যালয়টিও ভাঙ্গন হুমকির মুখে পড়ছে।লক্ষ্মীটারী ইউনিয়ন পরিষদ চেয়ারম্যান আবদুল্লাহ আল হাদী বলেন, পুর্বইচলি ঈদগাহ মাঠটি ভাঙ্গনের মুখে পড়েছে। তাছাড়া মোনাজাত উদ্দিন আনন্দলোক বিদ্যালয়টিও ভাঙ্গন হুমকির মুখে পড়েছে।শেখ হাসিনা সংযোগ সড়কে ভাঙ্গনের কথাও স্বীকার করে তিনি বলেন, গত ২ দিন ধরে হঠাৎ করে পানি বৃদ্ধির কারণে আবারও বিভিন্ন স্থানে ভাঙ্গন দেখা দিয়েছে। সেই সঙ্গে পানিবন্দি হয়ে পড়েছে প্রায় ২ হাজার পরিবার।তিনি আরও বলেন, গত মাসে এসকেএস বাজারের কাছে সড়কের ৫০ ফুট অংশ ধসে গিয়েছিল। সে যাত্রায় বালির বস্তা ডাম্পিং করায় ভাঙ্গন রোধ হয়েছিল।স্থানীয় সরকার প্রকৌশল অধিদপ্তর (এলজিইডি) গঙ্গাচড়া উপজেলা প্রকৌশলী এজেডএম আহসানউল্লাহ বলেন, জেলা নির্বাহী প্রকৌশলী সরেজমিন ভাঙ্গন এলাকা পরিদর্শন করেছেন। সেখানে কিছু বালির বস্তা ডাম্পিং করা হয়েছে।রংপুর পানি উন্নয়ন বোর্ডের উপ-বিভাগীয় প্রকৌশলী গোলাম জাকারিয়া বলেন, যেহেতু রাস্তায় ভাঙ্গন সেহেতু আমাদের ওখানে করনীয় কিছু নেই। এ কাজ এলজিইডি করবে।",21/9/2020,country-news
হত্যার পর শিশুর লাশ ট্রাঙ্কবন্দি করে রাখে বাবা-মা,"অবশেষে রামডাঙ্গা ফরেস্টে ফেলে রাখা ট্রাঙ্কবন্দি অজ্ঞাতনামা শিশুটির লাশের হদিস মিলেছে। রংপুর পিবিআইয়ের তদন্তে ওই অজ্ঞাতনামা শিশুটির খুনিরা গ্রেফতার হলে তার পরিচয় পাওয়া যায়।



শিশুটির নাম জিহাদ হোসেন (১২)। বাবা জিয়াউর রহমান ও সৎ মা আলেয়া মনি তাকে হত্যা করে লাশ গোপন করতে ট্রাঙ্কবন্দি করে ঘটনাস্থলে ফেলে রাখে। হত্যাকাণ্ডের প্রায় দেড় মাস পর ওই হত্যা রহস্য উদঘাটন হল।

মঙ্গলবার রংপুর পিবিআই কার্যালয়ে পুলিশ সুপার এবিএম জাকির হোসেন এক প্রেস ব্রিফিংয়ে ওই হত্যাকাণ্ডের ঘটনা জানান।মামলা ও পারিবারিক সূত্রে জানা গেছে, গত ১৫ জুলাই নীলফামারী জেলার ডিমলা থানাধীন রামডাঙ্গা ফরেস্ট ও সিংগাহাড়া নদীর তীরে একটি তালাবদ্ধ ট্রাঙ্ক পড়ে থাকতে দেখা যায়। স্থানীয়রা রাত অনুমান সাড়ে ১২টায় ডিমলা থানা পুলিশে বিষয়টি অবগত করেন। পুলিশ, সিআইডি ও পিবিআই রংপুর ঘটনাস্থলে উপস্থিত হয়ে পরদিন সকালে স্থানীয় জনসাধারণের সামনে ট্রাঙ্কটি খুলে। সেখানে বেডশিট ও কাঁথা মোড়ানো অবস্থায় একটি অর্ধগলিত লাশ পাওয়া যায়।পিবিআই মামলাটির ছায়া তদন্ত শুরু করে। লাশটি ঝলসানো ও অর্ধগলিত থাকায় ফিঙ্গার প্রিন্ট গ্রহণ করে তাকে শনাক্ত করা সম্ভব হয়নি। উপস্থিত কেউ লাশটি শনাক্ত করতে পারেনি। পরে ডিমলা থানায় অজ্ঞাতনামা আসামি করে মামলা রুজু করে তদন্ত শুরু করে পিবিআই।পুলিশ সুপার এবিএম জাকির হোসেন পিবিআই রংপুর জেলার নেতৃত্বে একটি স্পেশাল টিম তথ্যপ্রযুক্তি ও একাধিক বিশ্বস্ত সোর্সের যথাযথ ব্যবহার করে প্রায় ১ মাস ১৭ দিন পর নৃশংসতম হত্যাকাণ্ডের সঙ্গে জড়িতদের শনাক্ত করতে সক্ষম হয়। পরে শিশুটির বাবা ও সৎমাকে গ্রেফতার করা হয়।
আটক জিয়াউর রহমানের স্বীকারোক্তিতে দিনাজপুর জেলার বিরল উপজেলায় তার ভাড়া বাসার তৃতীয়তলায় অভিযান চালিয়ে তার দ্বিতীয় স্ত্রী ও শিশু জিহাদের সৎ মা আলেয়া মনি (১৯) ও তার শ্বশুর আইয়ুব আলীকে (৫৫) গ্রেফতার করা হয়। তার ভাড়া বাড়ি থেকে ইলেকট্রিক ওয়াটার হিটার জব্দ করা হয়। যার মাধ্যমে জিহাদকে বালিশচাপা দিয়ে শ্বাসরোধ করে হত্যার পর মৃত্যু নিশ্চিত হওয়ার জন্য গরম পানি নিক্ষেপ করা হয়।গ্রেফতারকৃতরা জিজ্ঞাসাবাদে জানায়, শিশু জিহাদের সৎ মা আলেয়া মনি এবং তার বাবা জিয়াউর রহমানের সঙ্গে শিশু জিহাদের বনিবনা না হওয়ায় তারা একত্রে পরিকল্পিতভাবে গত ১৪ জুলাই রাতে ঘুমন্ত জিহাদকে বালিশচাপা দিয়ে শ্বাসরোধ করে হত্যা করে। পরে ১৫ জুলাই সকালে হত্যার ঘটনা গোপন করতে তার বাসায় ব্যবহৃত একটি স্টিলের ট্রাঙ্কে শিশু জিহাদের লাশ পেঁচিয়ে ঢুকিয়ে রাখে। আইয়ুব আলী দুটি চাইনিজ তালা কিনে এনে ট্রাঙ্কটি তালাবদ্ধ করে।জিজ্ঞাসাবাদে আরও জানা যায়, জিয়াউর রহমান পিকআপ ভাড়া করে লাশভর্তি ট্রাঙ্কটি ডিমলা থানাধীন রামডাঙ্গা ফরেস্ট ও সিংগাহাড়া নদীর তীরে ফেলে রাখে।মামলাটির তদন্ত কর্মকর্তা পিবিআই রংপুর জেলায় কর্মরত এসআই মো. ইকরামুল জানিয়েছেন, আসামিরা সবাই স্বীকারোক্তিমূলক জবানবন্দি দিয়েছে। মামলার তদন্ত অব্যাহত আছে।",21/9/2020,country-news
স্বামীর ঘর ছেড়ে প্রেমিকের কাছে গিয়ে গণধর্ষণের শিকার গৃহবধূ     ,"মোবাইল ফোনে পরকীয়ার টানে ঘর ছেড়ে প্রেমিকের কাছে পালিয়ে গিয়ে গণধর্ষণের শিকার হয়েছেন এক গৃহবধূ। ঘটনাটি ঘটেছে রংপুরের তারাগঞ্জ উপজেলার হাড়িয়ারকুঠি এলাকায়।



মঙ্গলবার দুপুরে গৃহবধূকে ধর্ষণের অভিযুক্ত একজনকে আটক করে হাজতে প্রেরণ করেছে পুলিশ। অন্যদিকে ভিকটিমকে ডাক্তারি পরীক্ষার জন্য রংপুর মেডিকেল কলেজ হাসপাতালে পাঠানো হয়েছে। তারাগঞ্জ থানা সূত্রে জানা যায়, নীলফামারীর কিশোরগঞ্জের থানাপাড়া গ্রামের গৃহবধূর (২০) সঙ্গে মোবাইল ফোনে কথা বলার সূত্রে পরকীয়া প্রেমের সম্পর্ক গড়ে ওঠে রংপুরের তারাগঞ্জ উপজেলার হাড়িয়ারকুঠি ইউনিয়নের দক্ষিণ নারায়ণজন গ্রামের মৃত আবু বক্করের ছেলে রুস্তম আলীর (৩০)।সোমবার পরকীয়া প্রেমিক রুস্তমের সঙ্গে ঘর বাঁধার স্বপ্ন নিয়ে ওই গৃহবধূ স্বামীর বাড়ি থেকে পালিয়ে রুস্তমের কাছে চলে আসেন। কিন্তু রুস্তম তার বন্ধুদের সঙ্গে ফন্দি আঁটে তাকে গণধর্ষণ করার। তারা ওই গৃহবধূকে উপজেলার পাঁচানী হাজিরহাট এলাকার নদীর চরে নিয়ে গিয়ে ৪-৫ জন মিলে গণধর্ষণ চালায়।এলাকাবাসী বিষয়টি টের পেয়ে থানায় খবর দিলে তারাগঞ্জ থানা পুলিশ ঘটনাস্থল থেকে রাত প্রায় ২টার দিকে গৃহবধূকে উদ্ধার করে রুস্তম আলীকে গ্রেফতার করে। অন্যরা পালিয়ে যেতে সক্ষম হয়।তারাগঞ্জ থানার ওসি ইসমাইল হোসেন বলেন, রাতে খবর পেয়ে ডিউটিরত তদন্ত অফিসার (তদন্ত ওসি) শুকুর আলী একটি টিম নিয়ে ঘটনাস্থলে অভিযান চালিয়ে ভিকটিমকে উদ্ধার করে পরকীয়া প্রেমিক রুস্তম আলীকে গ্রেফতার করে। ",21/9/2020,country-news
রংপুর জেলা ছাত্রলীগ সভাপতির বিরুদ্ধে স্কুলশিক্ষিকার ধর্ষণ মামলা,"ধর্ষণের অভিযোগে রংপুর জেলা ছাত্রলীগের সভাপতি মেহেদী হাসান সিদ্দিকী রনির বিরুদ্ধে ধর্ষণ মামলা দায়ের করেছেন এক স্কুলশিক্ষিকা। রোববার বিকালে মামলাটি রেকর্ড করা হয়েছে। একই সঙ্গে ওই নারীকে থানার ভিকটিম সাপোর্ট সেন্টারে নিয়ে মেডিকেল পরীক্ষা শেষে মায়ের জিম্মায় দেয়া হয়েছে।



বিষয়টি নিশ্চিত করেছেন রংপুর মেট্রোপলিটন পুলিশের কোতোয়ালি থানার ওসি আবদুর রশিদ।দায়ের করা মামলার উদ্ধৃতি দিয়ে পুলিশ জানায়, রংপুর নগরীর কেরানীপাড়া মহল্লার তরুণী একটি সরকারি প্রাথমিক বিদ্যালয়ে শিক্ষকতা করেন। ২০১৭ সালে রংপুর জেলা ছাত্রলীগের সভাপতি মেহেদী হাসান সিদ্দিকী রনির সঙ্গে তার পরিচয় হয়। রনির বাড়ি রংপুরের পীরগঞ্জ উপজেলার বাজিতপুর ফতেহপুর গ্রামে। তার বাবার নাম আবু বক্কর। পরিচয়ের পর থেকে তাদের মাঝে প্রেমের সম্পর্ক গড়ে ওঠে।মেয়েটি জানায়, রনি তাকে বিয়ে করার প্রলোভন দেখিয়ে ঢাকা, কক্সবাজারসহ দেশের বিভিন্ন স্থানে নিয়ে গিয়ে ধর্ষণ করে। এছাড়াও বিভিন্ন সময় কাজের কথা বলে ১৮ লাখ টাকা নিয়েছে বলে ধর্ষিতা মেয়েটি অভিযোগ করেন। এরপরও বিয়ে করার কথা বললে বিভিন্ন টালবাহানা শুরু করেন। পরে তার বন্ধু-বান্ধব ও স্বজনদের চাপে ২০১৯ সালের ১৮ এপ্রিল মেয়েটিকে নীলফামারীতে বিয়ে করার জন্য নিয়ে যায়। সেখানে নীলফামারী জেলা ছাত্রলীগের সভাপতি সজল কুমারের বাসায় নিয়ে গিয়ে ভুয়া কাজী এনে আমাকে বিয়ে করেন। এরপর ওই রাতে তাদের বাসর হয়।ধর্ষিতা মেয়েটির অভিযোগ, বিয়ের পর তাকে রনির বাবার বাড়িতে নিয়ে যাওয়ার জন্য বললে নানান টালবাহানা করে সময়ক্ষেপণ করতে থাকেন। এর মধ্যে রনি ছাত্রলীগের সভাপতি হিসেবে ৬ বছর ধরে দায়িত্ব পালন করায় আর ছাত্রলীগ করা হয়তো সম্ভব হবে না। সে কারণে জেলা যুবলীগের সাধারণ সম্পাদক পদ পেতে ২০ লাখ টাকার দরকার। সেই টাকা তাকে জোগাড় করে দেয়ার জন্য চাপ দিলে টাকা দিতে অস্বীকার করলে আমাকে বিভিন্নভাবে হুমকি-ধমকি প্রদান করে।এদিকে ধর্ষিতা মেয়েটি রনিকে বিয়ে করার জন্য আবার চাপ সৃষ্টি করলে চলতি বছরের ৫ জুন তাদের কেরানীপাড়ার বাসায় আসে। সেখানে রাত্রিযাপন করে এবং তাকে ধর্ষণ করে। কথা দেয় তাকে স্ত্রীর অধিকার ফিরিয়ে দেবে, বাসায় নিয়ে যাবে। কিন্তু বিভিন্ন টালবাহানা করে সময়ক্ষেপণ করতে থাকে।ধর্ষিতা মেয়েটি অভিযোগ করেন, উল্টো রনি তাকে সরে যাবার জন্য বিভিন্নভাবে চাপ সৃষ্টি করতে থাকে। সে হুমকি প্রদান করে তার হাত অনেক লম্বা প্রশাসন তার কথামতো চলে। এ ধরনের নানান হুমকি-ধমকি দিতে থাকে। গত ১২ জুলাই রংপুর নগরীর গণেশপুর ক্লাব মোড় এলাকায় রনির ফুফুর বাড়িতে নিয়ে গিয়ে বলে তার সঙ্গে কোনো বিয়ে হয়নি রেজিস্ট্রি হয়নি, কোনো কাবিননামাও সম্পাদিত হয়নি। এরপর তার সহযোগীদের দিয়ে তাকে তার ফুফুর বাড়ি থেকে বের করে দেয়।পুরো বিষয়টি লিখিত আকারে আবেদন নিয়ে পুলিশ কমিশনারের সঙ্গে দেখা করলে তাকে থানায় অভিযোগ করতে বলা হয়। বাধ্য হয়ে থানায় হাজির হয়ে লিখিত এজাহার দায়ের করেন বলে জানান তিনি। ছাত্রলীগের জেলা সভাপতি হিসেবে ক্ষমতার দাপট দেখিয়ে বিয়ে করার মিথ্যা প্রলোভনে দিনের পর দিন ধর্ষণ করার বিচার দাবি করেন তিনি।এ ব্যাপারে রংপুর মেট্রোপলিটন পুলিশের কোতোয়ালি থানার ওসি আবদুর রশিদের সঙ্গে ফোনে যোগাযোগ করা হলে তিনি মামলা দায়ের করার কথা স্বীকার করে বলেন, এ ব্যাপারে আইনগত পদক্ষেপ নেয়া হচ্ছে।উল্লেখ্য, ২০১৪ সালের ৮ ডিসেম্বর রংপুর জেলা ছাত্রলীগের সম্মেলন অনুষ্ঠিত হয়। সম্মেলনে মেহেদী হাসান রনিকে সভাপতি, রাকিবুল হাসান কাকনকে সাধারণ সম্পাদক করে জেলা ছাত্রলীগের এক বছর মেয়াদি কমিটি গঠন করা হলেও অবৈধভাবে ৬ বছর ধরে রনি জেলা ছাত্রলীগের সভাপতির দায়িত্ব পালন করছেন বলে ছাত্রলীগের বিভিন্ন পর্যায়ের নেতারা অভিযোগ করেন।",21/9/2020,country-news
রংপুর মেডিকেলে ৪ দিন ধরে পড়ে আছে অজ্ঞাত লাশ,"রংপুরের মিঠাপুকুর উপজেলার শঠিবাড়িতে সড়ক দুর্ঘটনায় নিহত এক ব্যক্তির পরিচয় নিশ্চিত না হওয়ার কারণে গত ৪ দিন ধরে রংপুর মেডিকেল কলেজ হাসপাতালের হিমঘরে পড়ে আছে তার লাশ।



রংপুর মেট্রোপলিটন পুলিশের (আরপিএমপি) কোতোয়ালি থানার এসআই বাবুল চন্দ্র পাল জানান, গত ৩০ আগস্ট ভোর রাতে মিঠাপুকুর উপজেলার শঠিবাড়ি দক্ষিণ চয়না মোড়ে একটি দুর্ঘটনা সড়ক ঘটে। ওই দুর্ঘটনায় যানবাহনের ধাক্কায় এক ব্যক্তি গুরুতর আহত হলে তাকে স্থানীয়দের সহযোগিতায় রংপুর মেডিকেল কলেজ হাসপাতালে ভর্তি করা হয়। পরে ভোরে তিনি মারা যান। তার কোনো নাম- পরিচয় পাওয়া যায়নি। বর্তমানে লাশটি রংপুর মেডিকেলের হিমঘরে রয়েছে।তিনি এ ব্যাপারে তার ০১৭৩৭৫২৬০৩৩ নাম্বারে অথবা মেট্রোপলিটন কোতোয়ালি থানায় যোগাযোগ করতে অনুরোধ জানিয়েছেন।",21/9/2020,country-news
বদরগঞ্জে কলেজছাত্রীর আত্মহত্যা,"রংপুরের বদরগঞ্জ উপজেলার পল্লীতে মুক্তা খাতুন (১৮) নামে এক কলেজছাত্রী ফাঁস দিয়ে আত্মহত্যা করেছে। মঙ্গলবার দুপুরে উপজেলার গোপিনাথপুর শালবাড়ি গ্রামে এ ঘটনা ঘটে। বুধবার ওই কলেজছাত্রীর লাশ ময়নাতদন্তের জন্য রংপুর মর্গে প্রেরণ করা হয়েছে।



মুক্তা খাতুন উপজেলার গোপিনাথপুর শালবাড়ি গ্রামের হাবিবুর রহমানের মেয়ে।পুলিশের ধারণা, প্রেমঘটিত বিষয়ে ওই কলেজছাত্রী আত্মহত্যা করতে পারে। জানা গেছে, বদরগঞ্জ উপজেলার গোপীনাথপুর ইউনিয়নের শালবাড়ি এলাকার আমবাগান বাড়ি গ্রামের হাবিবুর রহমানের মেয়ে মুক্তা খাতুন মঙ্গলবার দুপুরে বাড়িতে কেউ না থাকার সুযোগে ফাঁস দিয়ে আত্মহত্যা করে।তার মা আয়েশা বেগমের দাবি, মুক্তা দীর্ঘদিন ধরে পেটের পীড়ায় ভুগছিল। রোগ যন্ত্রণা সইতে না পেরে সে আত্মহত্যা করেছে।বদরগঞ্জ থানার পরিদর্শক (তদন্ত) আরিফ আলী বলেন, পেটের পীড়ায় নয়, প্রেমঘটিত বিষয়ে ওই কলেজছাত্রী আত্মহত্যা করতে পারে বলে ধারণা করা হচ্ছে। এ ঘটনায় বদরগঞ্জ থানায় একটি ইউডি মামলা হয়েছে। ময়নাতদন্তের জন্য লাশ রংপুর মর্গে পাঠানো হয়েছে।এদিকে এলাকাবাসী জানান, সম্প্রতি ওই কলেজছাত্রীর বিয়ে ঠিক হয়েছিল। ওই বিয়েতে মত ছিল না কলেজছাত্রীর। কারণ তার এক যুবকের সঙ্গে প্রেমের সম্পর্ক ছিল। সেই কারণে আত্মহত্যার পথ বেছে নিতে পারে সে।",21/9/2020,country-news
রংপুরে এক মাসে ৬ লাখ ৬৮ হাজার টাকা জরিমানা,"রংপুর বিভাগের আট জেলায় ভেজালবিরোধী অভিযান পরিচালনা করেছে জাতীয় ভোক্তা অধিকার সংরক্ষণ অধিদফতর। গত এক মাসে ১৭২ প্রতিষ্ঠানে এ অভিযান পরিচালনা করে তারা। এতে ভেজাল পণ্য বিক্রিসহ বিভিন্ন অভিযোগে ওই সব প্রতিষ্ঠানকে ৬ লাখ ৬৮ হাজার টাকা জরিমানা করা হয়েছে। অভিযানের পাশাপাশি গত এক মাসে ভোক্তাদের ১৭টি লিখিত অভিযোগের মধ্যে ১০টি নিষ্পত্তি করা হয়।



বুধবার দুপুরে জাতীয় ভোক্তা অধিকার সংরক্ষণ অধিদপ্তরের রংপুর বিভাগীয় উপ-পরিচালক মো. জাহাঙ্গীর আলম এসব তথ্য নিশ্চিত করেছেন।তিনি জানান, র‌্যাব, পুলিশ, স্বাস্থ্য বিভাগ, গোয়েন্দা সংস্থা, কৃষি বিপণন অধিদফতর, প্রাণিসম্পদ অধিদফতরসহ স্থানীয় প্রশাসনের সহযোগিতায় গত আগস্ট মাসে রংপুর বিভাগের আট জেলার বিভিন্ন স্থানে অভিযান পরিচালনা করা হয়। এ সময় ভোক্তা অধিকার সংরক্ষণ আইনে ১৭২টি প্রতিষ্ঠানকে ৬ লাখ ৬৮ হাজার টাকা জরিমানা করা হয়।ভোক্তা অধিদফতরের উপ-পরিচালক বলেন, এক মাসব্যাপী এ অভিযান পরিচালনার সময় বিভিন্ন প্রতিষ্ঠানে মূল্যের তালিকা প্রদর্শন না করা, অস্বাস্থ্যকর পরিবেশে খাদ্যপণ্য প্রস্তুত ও প্রক্রিয়াজাতকরণ, মেয়াদ মূল্যহীন পণ্য বিক্রি ও বিক্রয়ের প্রস্তাব, মোড়কজাত করণ বিধিমালা লঙ্ঘনের সত্যতা পাওয়া গেছে। ওই অভিযানে মেয়াদোত্তীর্ণ পণ্য, ওষুধ বিক্রি ও বিক্রির প্রস্তাব মিথ্যা বিজ্ঞাপন দ্বারা প্রতারণা, ওজন ও পরিমাপে কারচুপি, ধার্যকৃত মূল্যের অধিক মূল্যে পণ্য বিক্রয় করা, প্রতিশ্রুতি পণ্য বা সেবা যথাযথভাবে বিক্রি বা সরবরাহ না করাসহ বিভিন্ন অপরাধে এ জরিমানা করা হয়েছে।তিনি জানান, অভিযানের পাশাপাশি গত এক মাসে ভোক্তাদের ১৭টি লিখিত অভিযোগের মধ্যে ১০টি নিষ্পত্তি করেন তারা। এর মধ্যে ৭টি অভিযোগ আপস মীমাংসার মাধ্যমে নিষ্পত্তি হয়। ৩টি অভিযোগ প্রমাণিত হওয়ায় জরিমানার মাধ্যমে নিষ্পত্তি করা হয়। বাকি ৭টি তদন্তাধীন রয়েছে। জনস্বার্থে এ ধরনের অভিযান অব্যাহত থাকবে বলেও জানান ওই কর্মকর্তা।",21/9/2020,country-news
মিঠাপুকুরে শ্বশুরবাড়ি থেকে প্রতারক গ্রেফতার,"রংপুরের মিঠাপুকুরে ধর্ষণ ও প্রতারণার অভিযোগে শ্বশুরবাড়ি থেকে নাজমুল হাসান নামে এক যুবককে গ্রেফতার করেছে পুলিশ। সোমবার সন্ধ্যায় উপজেলার বালারহাট ইউনিয়নের বুজরুক ঝালাই গ্রামের আওয়ামী লীগ নেতা আবদুল মজিদ মিয়ার বাড়ি থেকে তাকে গ্রেফতার করা হয়। গ্রেফতার যুবক গাইবান্ধার সাদুল্যাপুর উপজেলার বজরা হলুদিয়া গ্রামের হাসান আলীর ছেলে।



পুলিশ ও প্রত্যক্ষদর্শী সূত্রে জানা গেছে, নাজমুল হাসান ৭ দিন আগে বিয়ে করেন উপজেলার বালারহাট ইউনিয়ন আওয়ামী লীগের সহ-সভাপতি আবদুল মজিদ মিয়ার মেয়েকে। সোমবার বিকালে রংপুর ধাপ কামারপাড়া এলাকার হিন্দু ধর্মাবলম্বী এক নারী ধর্ষণ ও প্রতারণার অভিযোগে শ্বশুরবাড়িতে এসে নাজমুল হাসানকে ধরে ফেলে। এ সময় নাজমুলের শ্বশুরবাড়ির লোকজন ওই নারীকে হেনস্থা করেন।পরে ৯৯৯ এ ওই নারী কল করলে পুলিশ এসে নাজমুলকে গ্রেফতার করে জেলহাজতে পাঠায়। ওই নারী জানান, নাজমুল হাসান একজন প্রতারক। তিনি বিয়ের প্রতিশ্রুতি দিয়ে তার সঙ্গে শারীরিক সম্পর্ক করেন ও মোটা অঙ্কের টাকা হাতিয়ে নেন। এছাড়াও একই প্রতিশ্রুতি দিয়ে ৫-৭ জন মেয়ের সর্বনাশ করেছেন নাজমুল। তিনি আরও বলেন, নাজমুল ইতঃপূর্বে বেশ কয়েকটি বিয়ে করেছেন।",21/9/2020,country-news
বিয়ের ৭ দিন পর ধর্ষণের অভিযোগে শ্বশুরবাড়ি থেকে যুবক আটক,"রংপুরের মিঠাপুকুরে বিয়ের সাত দিন পর ধর্ষণ ও প্রতারণার অভিযোগ শ্বশুরবাড়ি থেকে নাজমুল হাসান (৩২) নামে এক যুবককে আটক করেছে পুলিশ। সোমবার সন্ধ্যায় উপজেলার বালারহাট ইউনিয়নের বুজরুক ঝালাই গ্রামের আওয়ামী লীগ নেতা আবদুল মজিদ মিয়ার বাড়ি থেকে তাকে আটক করা হয়।



আটককৃত ব্যক্তি গাইবান্ধা জেলার সাদুল্যাপুর উপজেলার বজরা হলুদিয়া গ্রামের হাসান আলীর ছেলে।পুলিশ ও প্রত্যক্ষদর্শী সূত্রে জানা গেছে, নাজমুল হাসান ৭ দিন আগে বিয়ে করেন উপজেলার বালারহাট ইউনিয়ন আওয়ামী লীগের সহ-সভাপতি আবদুল মজিদ মিয়ার মেয়েকে। সোমবার বিকালে রংপুর ধাপ কামারপাড়া এলাকার অনাথ চন্দ্র রায়ের মেয়ে হিন্দু ধর্মাবলম্বী একজন নারী ধর্ষণ ও প্রতারণার অভিযোগে শ্বশুরবাড়িতে এসে নাজমুল হাসানকে ধরে ফেলে। এ সময় শ্বশুরবাড়ির লোকজন ওই নারীকে হেনস্তা করেন।পরে ৯৯৯-এ কল করেন ওই ভুক্তভোগী নারী। পুলিশ এসে নাজমুল হাসানকে গ্রেফতার করে শ্রীঘরে পাঠায়।ভুক্তভোগী ওই নারী বলেন, নাজমুল হাসান একজন প্রতারক। তিনি বিয়ের প্রলোভন দেখিয়ে আমার সঙ্গে শারীরিক সম্পর্ক ও মোটা অংকের টাকা হাতিয়ে নিয়েছে। এছাড়াও একই প্রলোভন দেখিয়ে ৫-৭ জন মেয়ের সর্বনাশ করেছে নাজমুল হাসান।তিনি আরও বলেন, নাজমুল হাসান ইতোপূর্বে বেশ কয়েকটি বিয়ে করেছে। সম্প্রতি সে বালারহাট ইউনিয়ন আওয়ামী লীগ নেতা আবদুল মজিদ মিয়ার মেয়েকে বিয়ে করে।মিঠাপুকুর থানা পুলিশ পরিদর্শক (তদন্ত) জাকির হোসেন বলেন, ৯৯৯-এ কল পেয়ে আমরা ধর্ষণ ও প্রতারণার অভিযোগে নাজমুল হাসানকে আটক করেছি। ভুক্তভোগী ওই নারী মামলা দায়েরের প্রক্রিয়া চালাচ্ছেন।",21/9/2020,country-news
"অক্সিজেন সংকটে রোগীর মৃত্যু, জরুরি বিভাগ ভাংচুর","রংপুরের মিঠাপুকুর স্বাস্থ্য কমপ্লেক্সে অক্সিজেন সংকটে মোশারফ হোসেন নামে (৬৫) এক রোগীর মৃত্যুর অভিযোগ পাওয়া গেছে। এ ঘটনায় উত্তেজিত জনতা হাসপাতাল ঘেরাও করে জরুরি বিভাগ ভাংচুর করে। রোববার রাত সাড়ে দশটার দিকে এ ঘটনা ঘটে। মোশারফ হোসেন উপজেলার লতিবপুর ইউনিয়নের রশিদপুর গ্রামের বাসিন্দা। এ ঘটনায় তদন্ত কমিটি গঠন করেছে স্বাস্থ্য বিভাগ।



জানা যায়, অসুস্থ হয়ে পড়লে রোববার সন্ধ্যায় মোশারফ হোসেনকে চিকিৎসার জন্য হাসপাতালে ভর্তি করে তার স্বজনরা। সেখানে শ্বাসকষ্টসহ নানা জটিলতা দেখা দিলেও দীর্ঘ সময় তাকে অক্সিজেন দেয়া হয়নি। এক পর্যায় তিনি মারা যান। এরপরই চিকিৎসায় অবহেলার অভিযোগ এনে স্বজন ও এলাকাবাসী হাসপাতাল ঘেরাও করে। তারা জরুরি বিভাগের টেবিল-চেয়ারসহ বিভিন্ন আসবাবপত্র ভাংচুর করে। এতে গোটা হাসপাতালে ভীতির সৃষ্টি হয়। মিঠাপুকুর উপজেলা স্বাস্থ্য ও পরিবার পরিকল্পনা কর্মকর্তা আবদুল হাকিম বলেন, ওই রোগীর চিকিৎসার জন্য প্রয়োজনীয় ব্যবস্থা নেয়া হয়। এর মধ্যেই শরীরে দ্রুত ‘হাইপো ভলিমিক শক’প্রাপ্ত হন এবং তিনি মারা যান। চিকিৎসকের দায়িত্বে অবহেলার অভিযোগ পাওয়া গেলে প্রয়োজনীয় ব্যবস্থা নেয়া হবে। মিঠাপুকুর থানা ওসি আমিরুজ্জামান বলেন, ভাংচুরের খবর পেয়ে পুলিশ ঘটনাস্থলে যায় এবং পরিস্থিতি নিয়ন্ত্রণে আনে।",21/9/2020,country-news
"অক্সিজেন সংকটে রোগীর মৃত্যু, মিঠাপুকুর হাসপাতালে ভাংচুর","রংপুরের মিঠাপুকুর স্বাস্থ্য কমপ্লেক্সে অক্সিজেন সংকটের কারণে মোশারফ হোসেন (৬৫) নামে এক রোগীর মৃত্যুর অভিযোগ পাওয়া গেছে। এ ঘটনায় তার স্বজনসহ উত্তেজিত জনতা ওই হাসপাতাল ঘেরাও করে জরুরি বিভাগ ভাংচুর করেছে। রোববার রাত সাড়ে ১০টার দিকে এ ঘটনা ঘটে।



মৃত মোশারফ হোসেন ওই উপজেলার লতিবপুর ইউনিয়নের রশিদপুর গ্রামের বাসিন্দা। এ ঘটনার সঠিক কারণ জানতে সোমবার একটি তদন্ত কমিটি গঠন করেছে স্বাস্থ্য বিভাগ।নিহতের স্বজনদের অভিযোগ, রোববার সন্ধ্যায় নিজ বাড়িতে শারীরিক দুর্বলতা দেখা দেয়ায় মোশারফ হোসেনকে চিকিৎসার জন্য হাসপাতালে ভর্তি করেন তার স্বজনরা। পরে তার অবস্থার অবনতি হলে তাকে জরুরি বিভাগে নেয়া হয়। এতে তার শ্বাসকষ্টসহ নানা জটিলতা দেখা দিলেও দীর্ঘ সময় তাকে অক্সিজেন দেয়া হয়নি। এ অবস্থায় রাত ৯টার দিকে তিনি মারা যান।চিকিৎসায় অবহেলার অভিযোগ তুলে নিহতের স্বজনসহ উত্তেজিত এলাকাবাসী বিক্ষোভ ও হাসপাতাল ঘেরাও করেন। তারা জরুরি বিভাগের টেবিল-চেয়ারসহ বিভিন্ন আসবাবপত্র ভাংচুর করেন। এতে গোটা হাসপাতালে ভীতির সৃষ্টি হয়।মিঠাপুকুর উপজেলা স্বাস্থ্য ও পরিবার পরিকল্পনা কর্মকর্তা আবদুল হাকিম বলেন, ওই রোগীর চিকিৎসার জন্য প্রয়োজনীয় ব্যবস্থা নেয়া হয়। এর মধ্যে শরীরে দ্রুত ‘হাইপো ভলিমিক শক’ প্রাপ্ত হন এবং তিনি মারা যান। চিকিৎসকের দায়িত্বে অবহেলার অভিযোগ পাওয়া গেলে প্রয়োজনীয় ব্যবস্থা নেয়া হবে।মিঠাপুকুর থানা ওসি আমিরুজ্জামান বলেন, রোগীর মৃত্যুর ঘটনাকে কেন্দ্র করে নিহতের স্বজনসহ এলাকাবাসী উত্তেজিত হয়ে স্বাস্থ্য কমপ্লেক্সের জরুরি বিভাগের চেয়ার-টেবিল ভাংচুর করেছে। খবর পেয়ে পুলিশ ঘটনাস্থলে গিয়ে পরিস্থিতি স্বাভাবিক করে।",21/9/2020,country-news
"৭ মার্চের ভাষণ বিকৃতি, রংপুর ছাত্রলীগ সভাপতির বহিষ্কার দাবি","জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণকে কুরুচিপূর্ণ ভাষায় ব্যঙ্গ ও বিকৃতির অভিযোগ উঠেছে রংপুর জেলা ছাত্রলীগের সভাপতি মেহেদী হাসান রনির বিরুদ্ধে। এ অভিযোগে তাকে বহিষ্কারের দাবিতে রংপুরে মানববন্ধন ও সমাবেশ অনুষ্ঠিত হয়েছে।



রোববার বেলা ১১টায় রংপুর নগরীর কাচারিবাজারে মানববন্ধনে তাকে বহিষ্কার ও শাস্তির দাবি জানায় রংপুরের ছাত্রলীগ ও যুবলীগের একাংশসহ ৬টি সংগঠন।মানববন্ধনে রংপুর জেলা যুবলীগের যুগ্ম আহ্বায়ক লক্ষ্মণ চন্দ্র দাসের সভাপতিত্বে বক্তব্য রাখেন- রংপুর জেলা যুবলীগের যুগ্ম আহ্বায়ক কামরুজ্জামান শাহীন, ২৩নং ওয়ার্ড আওয়ামী লীগের সাধারণ সম্পাদক শহিদুল ইসলাম হীরা, রংপুর জেলা যুবলীগের সদস্য জাহিদ হোসেন, রংপুর জেলা ছাত্রলীগের সহ-সভাপতি জিনাত হোসেন লাভলু, মহানগর স্বেচ্ছাসেবক লীগের যুগ্ম সাধারণ সম্পাদক মনির হোসেন মনির, রংপুর মহানগর ছাত্রলীগের সিনিয়র সহ-সভাপতি সৈকত হোসেন, উপ-দফতর সম্পাদক আরিফুল জামান, সমাজকল্যাণ সম্পাদক অনিক হোসেন, বেরোবি ছাত্রলীগের সাবেক সহ-সভাপতি আরিফুল ইসলাম আরিফ, রংপুর কলেজ ছাত্রলীগের যুগ্ম আহ্বায়ক মঞ্জুরুল ইসলাম মানিক প্রমুখ।বক্তারা বলেন, জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মাধ্যমে গোটা জাতি উদ্বুদ্ধ হয়ে একটি স্বাধীন সার্বভৌম দেশের জন্য জীবন বাজি রেখে লড়াই করেছেন। ৯ মাসের রক্তক্ষয়ী যুদ্ধ শেষে বিশ্বের মানচিত্রে বাংলাদেশ নামক একটি দেশ যুক্ত হয়। সেই ভাষণ বিকৃতি করে রংপুর জেলা ছাত্রলীগের সভাপতি মেহেদী হাসান রনি ধৃষ্টতা দেখিয়েছেন। এজন্য দল থেকে বহিষ্কার এবং শাস্তির দাবি জানান বক্তারা।মানববন্ধনে অংশ নেন- রংপুর জেলা যুবলীগ, জেলা ছাত্রলীগ, জেলা বঙ্গবন্ধু পেশাজীবী পরিষদ, বঙ্গবন্ধু ফাউন্ডেশন, জেলা ও মহানগর শেখ রাসেল জাতীয় শিশু-কিশোর পরিষদ, বঙ্গবন্ধু স্মৃতি পরিষদ, শেখ রাসেল স্মৃতি সংসদ ও বাংলাদেশ অনলাইন অ্যাক্টিভিস্ট ফোরাম সংগঠনের নেতারা।",21/9/2020,country-news
হত্যার পর শিশুর লাশ ট্রাঙ্কবন্দি করে রাখে বাবা-মা,"অবশেষে রামডাঙ্গা ফরেস্টে ফেলে রাখা ট্রাঙ্কবন্দি অজ্ঞাতনামা শিশুটির লাশের হদিস মিলেছে। রংপুর পিবিআইয়ের তদন্তে ওই অজ্ঞাতনামা শিশুটির খুনিরা গ্রেফতার হলে তার পরিচয় পাওয়া যায়।



শিশুটির নাম জিহাদ হোসেন (১২)। বাবা জিয়াউর রহমান ও সৎ মা আলেয়া মনি তাকে হত্যা করে লাশ গোপন করতে ট্রাঙ্কবন্দি করে ঘটনাস্থলে ফেলে রাখে। হত্যাকাণ্ডের প্রায় দেড় মাস পর ওই হত্যা রহস্য উদঘাটন হল।

মঙ্গলবার রংপুর পিবিআই কার্যালয়ে পুলিশ সুপার এবিএম জাকির হোসেন এক প্রেস ব্রিফিংয়ে ওই হত্যাকাণ্ডের ঘটনা জানান।মামলা ও পারিবারিক সূত্রে জানা গেছে, গত ১৫ জুলাই নীলফামারী জেলার ডিমলা থানাধীন রামডাঙ্গা ফরেস্ট ও সিংগাহাড়া নদীর তীরে একটি তালাবদ্ধ ট্রাঙ্ক পড়ে থাকতে দেখা যায়। স্থানীয়রা রাত অনুমান সাড়ে ১২টায় ডিমলা থানা পুলিশে বিষয়টি অবগত করেন। পুলিশ, সিআইডি ও পিবিআই রংপুর ঘটনাস্থলে উপস্থিত হয়ে পরদিন সকালে স্থানীয় জনসাধারণের সামনে ট্রাঙ্কটি খুলে। সেখানে বেডশিট ও কাঁথা মোড়ানো অবস্থায় একটি অর্ধগলিত লাশ পাওয়া যায়।পিবিআই মামলাটির ছায়া তদন্ত শুরু করে। লাশটি ঝলসানো ও অর্ধগলিত থাকায় ফিঙ্গার প্রিন্ট গ্রহণ করে তাকে শনাক্ত করা সম্ভব হয়নি। উপস্থিত কেউ লাশটি শনাক্ত করতে পারেনি। পরে ডিমলা থানায় অজ্ঞাতনামা আসামি করে মামলা রুজু করে তদন্ত শুরু করে পিবিআই।পুলিশ সুপার এবিএম জাকির হোসেন পিবিআই রংপুর জেলার নেতৃত্বে একটি স্পেশাল টিম তথ্যপ্রযুক্তি ও একাধিক বিশ্বস্ত সোর্সের যথাযথ ব্যবহার করে প্রায় ১ মাস ১৭ দিন পর নৃশংসতম হত্যাকাণ্ডের সঙ্গে জড়িতদের শনাক্ত করতে সক্ষম হয়। পরে শিশুটির বাবা ও সৎমাকে গ্রেফতার করা হয়।
আটক জিয়াউর রহমানের স্বীকারোক্তিতে দিনাজপুর জেলার বিরল উপজেলায় তার ভাড়া বাসার তৃতীয়তলায় অভিযান চালিয়ে তার দ্বিতীয় স্ত্রী ও শিশু জিহাদের সৎ মা আলেয়া মনি (১৯) ও তার শ্বশুর আইয়ুব আলীকে (৫৫) গ্রেফতার করা হয়। তার ভাড়া বাড়ি থেকে ইলেকট্রিক ওয়াটার হিটার জব্দ করা হয়। যার মাধ্যমে জিহাদকে বালিশচাপা দিয়ে শ্বাসরোধ করে হত্যার পর মৃত্যু নিশ্চিত হওয়ার জন্য গরম পানি নিক্ষেপ করা হয়।গ্রেফতারকৃতরা জিজ্ঞাসাবাদে জানায়, শিশু জিহাদের সৎ মা আলেয়া মনি এবং তার বাবা জিয়াউর রহমানের সঙ্গে শিশু জিহাদের বনিবনা না হওয়ায় তারা একত্রে পরিকল্পিতভাবে গত ১৪ জুলাই রাতে ঘুমন্ত জিহাদকে বালিশচাপা দিয়ে শ্বাসরোধ করে হত্যা করে। পরে ১৫ জুলাই সকালে হত্যার ঘটনা গোপন করতে তার বাসায় ব্যবহৃত একটি স্টিলের ট্রাঙ্কে শিশু জিহাদের লাশ পেঁচিয়ে ঢুকিয়ে রাখে। আইয়ুব আলী দুটি চাইনিজ তালা কিনে এনে ট্রাঙ্কটি তালাবদ্ধ করে।জিজ্ঞাসাবাদে আরও জানা যায়, জিয়াউর রহমান পিকআপ ভাড়া করে লাশভর্তি ট্রাঙ্কটি ডিমলা থানাধীন রামডাঙ্গা ফরেস্ট ও সিংগাহাড়া নদীর তীরে ফেলে রাখে।মামলাটির তদন্ত কর্মকর্তা পিবিআই রংপুর জেলায় কর্মরত এসআই মো. ইকরামুল জানিয়েছেন, আসামিরা সবাই স্বীকারোক্তিমূলক জবানবন্দি দিয়েছে। মামলার তদন্ত অব্যাহত আছে।",21/9/2020,country-news
রংপুর জেলা ছাত্রলীগ সভাপতির বিরুদ্ধে স্কুলশিক্ষিকার ধর্ষণ মামলা,"ধর্ষণের অভিযোগে রংপুর জেলা ছাত্রলীগের সভাপতি মেহেদী হাসান সিদ্দিকী রনির বিরুদ্ধে ধর্ষণ মামলা দায়ের করেছেন এক স্কুলশিক্ষিকা। রোববার বিকালে মামলাটি রেকর্ড করা হয়েছে। একই সঙ্গে ওই নারীকে থানার ভিকটিম সাপোর্ট সেন্টারে নিয়ে মেডিকেল পরীক্ষা শেষে মায়ের জিম্মায় দেয়া হয়েছে।



বিষয়টি নিশ্চিত করেছেন রংপুর মেট্রোপলিটন পুলিশের কোতোয়ালি থানার ওসি আবদুর রশিদ।দায়ের করা মামলার উদ্ধৃতি দিয়ে পুলিশ জানায়, রংপুর নগরীর কেরানীপাড়া মহল্লার তরুণী একটি সরকারি প্রাথমিক বিদ্যালয়ে শিক্ষকতা করেন। ২০১৭ সালে রংপুর জেলা ছাত্রলীগের সভাপতি মেহেদী হাসান সিদ্দিকী রনির সঙ্গে তার পরিচয় হয়। রনির বাড়ি রংপুরের পীরগঞ্জ উপজেলার বাজিতপুর ফতেহপুর গ্রামে। তার বাবার নাম আবু বক্কর। পরিচয়ের পর থেকে তাদের মাঝে প্রেমের সম্পর্ক গড়ে ওঠে।মেয়েটি জানায়, রনি তাকে বিয়ে করার প্রলোভন দেখিয়ে ঢাকা, কক্সবাজারসহ দেশের বিভিন্ন স্থানে নিয়ে গিয়ে ধর্ষণ করে। এছাড়াও বিভিন্ন সময় কাজের কথা বলে ১৮ লাখ টাকা নিয়েছে বলে ধর্ষিতা মেয়েটি অভিযোগ করেন। এরপরও বিয়ে করার কথা বললে বিভিন্ন টালবাহানা শুরু করেন। পরে তার বন্ধু-বান্ধব ও স্বজনদের চাপে ২০১৯ সালের ১৮ এপ্রিল মেয়েটিকে নীলফামারীতে বিয়ে করার জন্য নিয়ে যায়। সেখানে নীলফামারী জেলা ছাত্রলীগের সভাপতি সজল কুমারের বাসায় নিয়ে গিয়ে ভুয়া কাজী এনে আমাকে বিয়ে করেন। এরপর ওই রাতে তাদের বাসর হয়।ধর্ষিতা মেয়েটির অভিযোগ, বিয়ের পর তাকে রনির বাবার বাড়িতে নিয়ে যাওয়ার জন্য বললে নানান টালবাহানা করে সময়ক্ষেপণ করতে থাকেন। এর মধ্যে রনি ছাত্রলীগের সভাপতি হিসেবে ৬ বছর ধরে দায়িত্ব পালন করায় আর ছাত্রলীগ করা হয়তো সম্ভব হবে না। সে কারণে জেলা যুবলীগের সাধারণ সম্পাদক পদ পেতে ২০ লাখ টাকার দরকার। সেই টাকা তাকে জোগাড় করে দেয়ার জন্য চাপ দিলে টাকা দিতে অস্বীকার করলে আমাকে বিভিন্নভাবে হুমকি-ধমকি প্রদান করে।এদিকে ধর্ষিতা মেয়েটি রনিকে বিয়ে করার জন্য আবার চাপ সৃষ্টি করলে চলতি বছরের ৫ জুন তাদের কেরানীপাড়ার বাসায় আসে। সেখানে রাত্রিযাপন করে এবং তাকে ধর্ষণ করে। কথা দেয় তাকে স্ত্রীর অধিকার ফিরিয়ে দেবে, বাসায় নিয়ে যাবে। কিন্তু বিভিন্ন টালবাহানা করে সময়ক্ষেপণ করতে থাকে।ধর্ষিতা মেয়েটি অভিযোগ করেন, উল্টো রনি তাকে সরে যাবার জন্য বিভিন্নভাবে চাপ সৃষ্টি করতে থাকে। সে হুমকি প্রদান করে তার হাত অনেক লম্বা প্রশাসন তার কথামতো চলে। এ ধরনের নানান হুমকি-ধমকি দিতে থাকে। গত ১২ জুলাই রংপুর নগরীর গণেশপুর ক্লাব মোড় এলাকায় রনির ফুফুর বাড়িতে নিয়ে গিয়ে বলে তার সঙ্গে কোনো বিয়ে হয়নি রেজিস্ট্রি হয়নি, কোনো কাবিননামাও সম্পাদিত হয়নি। এরপর তার সহযোগীদের দিয়ে তাকে তার ফুফুর বাড়ি থেকে বের করে দেয়।পুরো বিষয়টি লিখিত আকারে আবেদন নিয়ে পুলিশ কমিশনারের সঙ্গে দেখা করলে তাকে থানায় অভিযোগ করতে বলা হয়। বাধ্য হয়ে থানায় হাজির হয়ে লিখিত এজাহার দায়ের করেন বলে জানান তিনি। ছাত্রলীগের জেলা সভাপতি হিসেবে ক্ষমতার দাপট দেখিয়ে বিয়ে করার মিথ্যা প্রলোভনে দিনের পর দিন ধর্ষণ করার বিচার দাবি করেন তিনি।এ ব্যাপারে রংপুর মেট্রোপলিটন পুলিশের কোতোয়ালি থানার ওসি আবদুর রশিদের সঙ্গে ফোনে যোগাযোগ করা হলে তিনি মামলা দায়ের করার কথা স্বীকার করে বলেন, এ ব্যাপারে আইনগত পদক্ষেপ নেয়া হচ্ছে।উল্লেখ্য, ২০১৪ সালের ৮ ডিসেম্বর রংপুর জেলা ছাত্রলীগের সম্মেলন অনুষ্ঠিত হয়। সম্মেলনে মেহেদী হাসান রনিকে সভাপতি, রাকিবুল হাসান কাকনকে সাধারণ সম্পাদক করে জেলা ছাত্রলীগের এক বছর মেয়াদি কমিটি গঠন করা হলেও অবৈধভাবে ৬ বছর ধরে রনি জেলা ছাত্রলীগের সভাপতির দায়িত্ব পালন করছেন বলে ছাত্রলীগের বিভিন্ন পর্যায়ের নেতারা অভিযোগ করেন।",21/9/2020,country-news
রংপুর মেডিকেলে ৪ দিন ধরে পড়ে আছে অজ্ঞাত লাশ,"রংপুরের মিঠাপুকুর উপজেলার শঠিবাড়িতে সড়ক দুর্ঘটনায় নিহত এক ব্যক্তির পরিচয় নিশ্চিত না হওয়ার কারণে গত ৪ দিন ধরে রংপুর মেডিকেল কলেজ হাসপাতালের হিমঘরে পড়ে আছে তার লাশ।



রংপুর মেট্রোপলিটন পুলিশের (আরপিএমপি) কোতোয়ালি থানার এসআই বাবুল চন্দ্র পাল জানান, গত ৩০ আগস্ট ভোর রাতে মিঠাপুকুর উপজেলার শঠিবাড়ি দক্ষিণ চয়না মোড়ে একটি দুর্ঘটনা সড়ক ঘটে। ওই দুর্ঘটনায় যানবাহনের ধাক্কায় এক ব্যক্তি গুরুতর আহত হলে তাকে স্থানীয়দের সহযোগিতায় রংপুর মেডিকেল কলেজ হাসপাতালে ভর্তি করা হয়। পরে ভোরে তিনি মারা যান। তার কোনো নাম- পরিচয় পাওয়া যায়নি। বর্তমানে লাশটি রংপুর মেডিকেলের হিমঘরে রয়েছে।তিনি এ ব্যাপারে তার ০১৭৩৭৫২৬০৩৩ নাম্বারে অথবা মেট্রোপলিটন কোতোয়ালি থানায় যোগাযোগ করতে অনুরোধ জানিয়েছেন।",21/9/2020,country-news
রংপুরে এক মাসে ৬ লাখ ৬৮ হাজার টাকা জরিমানা,"রংপুর বিভাগের আট জেলায় ভেজালবিরোধী অভিযান পরিচালনা করেছে জাতীয় ভোক্তা অধিকার সংরক্ষণ অধিদফতর। গত এক মাসে ১৭২ প্রতিষ্ঠানে এ অভিযান পরিচালনা করে তারা। এতে ভেজাল পণ্য বিক্রিসহ বিভিন্ন অভিযোগে ওই সব প্রতিষ্ঠানকে ৬ লাখ ৬৮ হাজার টাকা জরিমানা করা হয়েছে। অভিযানের পাশাপাশি গত এক মাসে ভোক্তাদের ১৭টি লিখিত অভিযোগের মধ্যে ১০টি নিষ্পত্তি করা হয়।



বুধবার দুপুরে জাতীয় ভোক্তা অধিকার সংরক্ষণ অধিদপ্তরের রংপুর বিভাগীয় উপ-পরিচালক মো. জাহাঙ্গীর আলম এসব তথ্য নিশ্চিত করেছেন।তিনি জানান, র‌্যাব, পুলিশ, স্বাস্থ্য বিভাগ, গোয়েন্দা সংস্থা, কৃষি বিপণন অধিদফতর, প্রাণিসম্পদ অধিদফতরসহ স্থানীয় প্রশাসনের সহযোগিতায় গত আগস্ট মাসে রংপুর বিভাগের আট জেলার বিভিন্ন স্থানে অভিযান পরিচালনা করা হয়। এ সময় ভোক্তা অধিকার সংরক্ষণ আইনে ১৭২টি প্রতিষ্ঠানকে ৬ লাখ ৬৮ হাজার টাকা জরিমানা করা হয়।ভোক্তা অধিদফতরের উপ-পরিচালক বলেন, এক মাসব্যাপী এ অভিযান পরিচালনার সময় বিভিন্ন প্রতিষ্ঠানে মূল্যের তালিকা প্রদর্শন না করা, অস্বাস্থ্যকর পরিবেশে খাদ্যপণ্য প্রস্তুত ও প্রক্রিয়াজাতকরণ, মেয়াদ মূল্যহীন পণ্য বিক্রি ও বিক্রয়ের প্রস্তাব, মোড়কজাত করণ বিধিমালা লঙ্ঘনের সত্যতা পাওয়া গেছে। ওই অভিযানে মেয়াদোত্তীর্ণ পণ্য, ওষুধ বিক্রি ও বিক্রির প্রস্তাব মিথ্যা বিজ্ঞাপন দ্বারা প্রতারণা, ওজন ও পরিমাপে কারচুপি, ধার্যকৃত মূল্যের অধিক মূল্যে পণ্য বিক্রয় করা, প্রতিশ্রুতি পণ্য বা সেবা যথাযথভাবে বিক্রি বা সরবরাহ না করাসহ বিভিন্ন অপরাধে এ জরিমানা করা হয়েছে।তিনি জানান, অভিযানের পাশাপাশি গত এক মাসে ভোক্তাদের ১৭টি লিখিত অভিযোগের মধ্যে ১০টি নিষ্পত্তি করেন তারা। এর মধ্যে ৭টি অভিযোগ আপস মীমাংসার মাধ্যমে নিষ্পত্তি হয়। ৩টি অভিযোগ প্রমাণিত হওয়ায় জরিমানার মাধ্যমে নিষ্পত্তি করা হয়। বাকি ৭টি তদন্তাধীন রয়েছে। জনস্বার্থে এ ধরনের অভিযান অব্যাহত থাকবে বলেও জানান ওই কর্মকর্তা।",21/9/2020,country-news
পুষ্টি সূচকে পিছিয়ে রংপুর জেলা,"কিশোর-কিশোরী, শিশু ও গর্ভবতী মায়েদের স্বাস্থ্য ও পুষ্টি নিরাপত্তার বিষয়ে রংপুরে জেলা পুষ্টি সমন্বয় কমিটির সভা হয়েছে। সোমবার সকালে জেলা প্রশাসক সম্মেলন কক্ষে সভায় বিভিন্ন সরকারি-বেসরকারি দফতরের ঊর্ধ্বতন কর্মকর্তা, শিক্ষাপ্রতিষ্ঠানের শিক্ষকরা অংশ নেন।



রংপুরের জেলা প্রশাসক আসিব আহসানের সভাপতিত্বে সভায় বক্তব্য রাখেন জেলা পুষ্টি সমন্বয় কমিটির সদস্য সচিব সিভিল সার্জন ডা. হিরম্ব কুমার রায়, স্থানীয় সরকার উপ-পরিচালক সৈয়দ ফরহাদ হোসেন, কৃষি সম্প্রসারণ অধিদফতরের উপ-পরিচালক ড. সরওয়ারুল হক, ইসলামিক ফাউন্ডেশনের পরিচালক মো. মহিউদ্দিন চৌধুরী, জেলা খাদ্য নিয়ন্ত্রক আবদুল কাদের, মাধ্যমিক ও উচ্চশিক্ষার উপ-পরিচালক আখতারুজ্জামান, কেয়ার বাংলাদেশ ও ইএসডিওর কর্মকর্তারা।সভায় বক্তারা বলেন, খাদ্যে রংপুর জেলা স্বয়ংসম্পূর্ণ হলেও পুষ্টির সূচকে অনেক পিছিয়ে রয়েছে। মেধাবী জাতি গঠনে সবার পুষ্টি নিশ্চিতের বিকল্প নেই। তাই ইউনিয়ন পর্যায় থেকে সরকারি-বেসরকারি যৌথ উদ্যোগে কাজ করলে দ্রুত লক্ষ্যে পৌঁছানো সম্ভব হবে।এ সময় পুষ্টি নিয়ে কাজ করে এমন সংগঠন কেয়ার বাংলাদেশ ও ইএসডিওর যৌথ উদ্যোগে গঠিত ‘জানো প্রকল্পের’ কার্যক্রম তুলে ধরা হয়। এ প্রকল্পের আওতায় রংপুর জেলায় শিশু ও কিশোর-কিশোরীদের পুষ্টি নিরাপত্তায় ১৪টি প্রাথমিক বিদ্যালয়, ৭৯টি মাধ্যমিক বিদ্যালয় ও ২১টি মাদ্রাসায় কিশোর-কিশোরী কর্নার স্থাপন করা হয়েছে। যেখানে তারা ওজন-উচ্চতা পরিমাপসহ স্বাস্থ্য বিষয়ক বিভিন্ন বিষয় জানতে পারবে।কমিউনিটি ক্লিনিকের মাধ্যমে কৈশোর স্বাস্থ্য সুরক্ষায় কাজ করছে ‘জানো প্রকল্পটি’। সভা শেষে কিশোর-কিশোরী কর্নারের জন্য এলইডি টিভি, ওজন-উচ্চতা পরিমাপক যন্ত্র ও কমিউনিটি ক্লিনিকের জন্য করোনা প্রতিরোধী সরঞ্জাম বিতরণ করা হয়।",21/9/2020,country-news
"রংপুরে জাতীয় ছাত্রসমাজের আহ্বায়ক আরিফুল, সদস্য সচিব সৈকত","জাতীয় ছাত্রসমাজ রংপুর জেলা শাখার পূর্বের সম্মেলন প্রস্তুতি কমিটি বিলুপ্ত ঘোষণা করে প্রস্তুতি কমিটির অনুমোদন দিয়েছে কেন্দ্রীয় কমিটি। জাতীয় পার্টির চেয়ারম্যান গোলাম মোহাম্মদ কাদেরের নির্দেশনা মতে জাতীয় ছাত্রসমাজের পূর্বের কেন্দ্রীয় নির্বাহী কমিটি বাতিল করা হয়।



পূর্বের কমিটিতে সভাপতি ইব্রাহীম খান জুয়েল ও সাধারণ সম্পাদক আল মামুন ছিলেন। রোববার গঠনতন্ত্রের সাংগঠনিক ক্ষমতায় জাতীয় ছাত্রসমাজ রংপুর জেলা শাখার পূর্বের কমিটি মেয়াদ উত্তীর্ণ হওয়ায় তা বিলুপ্ত ঘোষণা করে আগামী ৯০ দিনের মধ্যে জেলা সম্মেলন করার শর্তে আরিফুল ইসলামকে আহ্বায়ক, সোবহান মুজিব বিদ্যুৎ, আশিকুজ্জামান আসলাম, আল আমিন সুমন, শানিনুর রহমান শাহিন, নেয়ামুল সারওয়ার আসিফ, নুরুল হুদা নাহিদ, মুহিন সরকার, টগর কুমার ঘোষ, সামিউল রহমান শুভ, রাকিব রিংকু, কাওছার আহমেদ, নুরনবী ইসলাম রানা, ইসমাইল হোসেন, আসাদুজ্জামান টিটুকে যুগ্ম আহবায়ক ও সালিউর রহমান সৈকতকে সদস্য সচিব করে ৯১ সদস্যবিশিষ্ট জেলা জাতীয় ছাত্রসমাজ সম্মেলন প্রস্তুতি কমিটি অনুমোদন করেছে। এ আদেশ ইতোমধ্যে কার্যকর করা হয়েছে।এদিকে নবগঠিত সম্মেলন প্রস্তুতি কমিটি গঠন করায় রংপুর জেলা ছাত্রসমাজের উদ্যোগে নগরীতে আনন্দ শোভাযাত্রা হয়েছে। রোববার রাতে সেন্ট্রাল রোডের জাতীয় পার্টি কার্যালয় থেকে আনন্দ মিছিল বের হয়ে সিটি কর্পোরেশনের সামনে গিয়ে শেষ হয়।পরে জাতীয় পার্টির প্রেসিডিয়াম সদস্য ও মহানগর সভাপতি মোস্তাফিজার রহমান মোস্তফা, যুগ্ম মহাসচিব ও মহানগর সাধারণ সম্পাদক এসএম ইয়াসির, কেন্দ্রীয় সাংগঠনিক সম্পাদক ও রংপুর জেলার সাধারণ সম্পাদক হাজী আবদুর রাজ্জাককে ফুলেল শুভেচ্ছা জানান নতুন আহ্বায়ক ও সদস্য সচিবসহ নতুন কমিটির নেতাকর্মীরা।",21/9/2020,country-news
চেক জালিয়াতি মামলায় বেরোবি কর্মকর্তার ৬ মাসের জেল,"চেক জালিয়াতির মামলায় বেগম রোকেয়া বিশ্ববিদ্যালয়ের অর্থ ও হিসাব শাখার উপ-পরিচালক রিয়াজুল ইসলামকে ছয় মাসের জেল ও সাত লাখ টাকা জরিমানা করেছেন আদালত। পাশাপাশি তার বিরুদ্ধে পূর্বেই গ্রেফতারি পরোয়ানা জারি থাকায় পুনরায় ওয়ারেন্ট জারি করা হয়েছে।



বৃহস্পতিবার দুপুরে রংপুর জেলা ও দায়রা জজ-১ আদালতের বিচারক এসএম আহসানুল হক সাক্ষী-প্রমাণ ও শুনানি শেষে এ রায় দেন।বিষয়টি নিশ্চিত করেছেন রাষ্ট্রপক্ষের আইনজীবী সিরাজুল ইসলাম। তিনি জানান, রিয়াজুল ইসলাম ব্যক্তিগত প্রয়োজনে বিশ্ববিদ্যালয়ের কর্মচারী সিরাজুল ইসলাম মিঠুর কাছ থেকে সাড়ে ৭ লাখ টাকা ধার নিয়ে দলিল হিসেবে একটি চেক দেন। পরে টাকা পরিশোধে টালবাহানা করতে থাকেন এবং তার দেয়া চেকটি ব্যাংক থেকে ডিজঅনার হয়। এই পরিস্থিতিতে চেক জালিয়াতির মামলা করেন মিঠু। রায়ে রিয়াজুলকে অর্থদণ্ড ও কারাদণ্ড উভয় দণ্ডে দণ্ডিত করেন আদালত। রায়ে ন্যায়বিচার প্রতিষ্ঠা হয়েছে বলে জানান রাষ্ট্রপক্ষের আইনজীবী।এদিকে রায়ের বিরুদ্ধে উচ্চ আদালতে আবেদন করা হবে বলে জানান আসামি পক্ষের আইনজীবী।মামলার বাদী মিঠু বলেন, রিয়াজুল টাকা ধার নিয়ে ফেরত না দিয়ে উল্টো আমার নামে বিভিন্ন হামলা-মামলার ভয় দেখিয়ে টাকা পরিশোধ করতে নানান টালবাহানা করে। ধার নেয়া টাকা ফেরত না দিয়ে তিনি আমাকে চেক দিলে ব্যাংকে গিয়ে দেখি অ্যাকাউন্টে টাকা নেই। পরবর্তীতে চেক ডিজঅনার হলে প্রথমে লিগ্যাল নোটিশ-পত্রিকায় বিজ্ঞাপন দেয়ার পর আমি আইনের আশ্রয় নিয়েছি। মামলার খরচ বাবদ ইতোমধ্যে অনেক টাকা চলে গেছে। তারপরও আদালতের মাধ্যমে রায় পেয়েছি এটাই অনেক।এদিকে মামলার বিষয়টি গোপন রেখে চাকরিতে বহাল ও পদোন্নতি বিষয়টি খতিয়ে দেখে ওই কর্মকর্তার বিরুদ্ধে ব্যবস্থা নেয়ার কথা জানিয়েছে বিশ্ববিদ্যালয় প্রশাসন।এ ব্যাপারে বিশ্ববিদ্যালয়ের প্রো-ভিসি অধ্যাপক ড. সরিফা সালোয়া ডিনা বলেন, আইনের প্রতি বিশ্ববিদ্যালয় প্রশাসন শতভাগ শ্রদ্ধাশীল। বিষয়টি পর্যালোচনা করে শিগগিরই যথাযথ ব্যবস্থা গ্রহণ করবে বিশ্ববিদ্যালয় প্রশাসন।",21/9/2020,country-news
রংপুর নগরীতে বাঁশে বাঁশে বিদ্যুৎ লাইন,"রংপুর সিটি কর্পোরেশন এলাকায় যানবাহন ও হেঁটে চলাচলের রাস্তার ওপর বিদ্যুৎ লাইনের তার বিপজ্জনক অবস্থায় ঝুলে আছে। সড়কের সাথেই বাঁশের খুঁটি পুঁতে ঝোলানো হয়েছে বিভিন্ন বাসাবাড়িতে বিদ্যুৎ সংযোগের তার।



তারের জটলার ভার সইতে না পেরে বাঁশের খুঁটিগুলোও নুইয়ে পড়েছে। কোথাও বা হেলে থাকা বাঁশ ঠেকনা দেয়া হয়েছে আরেকটি বাঁশ দিয়ে। খাল ও পুকুরের পানির ছুঁই ছুঁই বিদ্যুতের তারের সংযোগ। কোথাও তারে লতাপাতা জড়িয়ে তারকে ঝুঁকিপূর্ণ অবস্থায় ফেলেছে।রংপুর সিটি কর্পোরেশনের ৪নং ও ১৯নং ওয়ার্ডের সংযোগস্থল খটখটিয়ার টাইগারপাড়া লালপুল ব্রিজ মোড় এলাকার অনেক বাড়িতে এমন ঝুঁকিপূর্ণ অবস্থায় বিদ্যুৎ সরবরাহ করেছে নেসকো কোম্পানি।এলাকাবাসী বলছেন, দীর্ঘদিন ধরেই বিদ্যুতের খুঁটি বসানোর দাবি জানিয়ে আসছেন তারা। কিন্তু কর্তৃপক্ষ কোনো ব্যবস্থা নেয়নি। এর ফলে ঝুঁকির মধ্যেই চলাচল ও বসবাস করতে হচ্ছে তাদের। যেকোনো সময় ঘটতে পারে বড় ধরনের দুর্ঘটনা।রংপুর সিটি কর্পোরেশনের ৪নং ও ১৯নং ওয়ার্ডের সংযোগস্থল খটখটিয়ার টাইগারপাড়া লালপুর ব্রিজ মোড় এলাকায় সরেজমিনে দেখা গেছে, এক কিলোমিটারের কিছু বেশি রাস্তাজুড়ে বসানো বাঁশের খুঁটিতে ভরসা করেই ৩০০ বাড়িতে বিদ্যুতের সংযোগ দেয়া হয়েছে। মূল লাইনটি যেখানে গিয়ে শেষ, সেখানে ঝোলানো হয়েছে বিদ্যুৎ সংযোগের ১০টি মিটার। বাকি মিটারগুলো বসানো গ্রাহকদের বাড়িতে।রংপুর সিটি কর্পোরেশন থেকে বিদ্যুৎ লাইন ওই এলাকার দক্ষিণে প্রায় ৫০০ গজ গিয়ে থেমে গেছে। দীর্ঘদিন ধরে বিদ্যুতের খুঁটির জন্য চেষ্টা করছিলেন তারা। কিন্তু খুঁটির ব্যবস্থা করতে ব্যর্থ হয়ে কর্তৃপক্ষ বাঁশ বসিয়ে সংযোগ দিয়েছে। গত পাঁচ-ছয় বছর এভাবেই চলছে বিদ্যুৎ সরবরাহের কাজ।নাম প্রকাশে অনিচ্ছুক বিদ্যুৎ বিভাগের একটি সূত্র জানিয়েছে, ১০০ গজের বেশি দূরত্বে সার্ভিস লাইন দেয়ার কোনো নিয়ম নেই। ১০০ গজের অতিরিক্ত দূরত্ব হলে অবশ্যই খুঁটি দিতে হবে, অন্যথায় সংযোগ দেয়া যাবে না। অথচ এই এলাকায় এক কিলোমিটারের বেশি দূরে গিয়ে খুঁটি বসানো হয়েছে। মাঝের স্থানগুলোতে বসানো হয়েছে বাঁশের খুঁটি।এছাড়াও এই এলাকায় ২০০ কেভি ট্রান্সফরমার দেয়া হয়েছে। যেখানে ১০০টি মিটার চলার কথা সেখানে ওই ২০০ কেভি ট্রান্সফরমার দিয়ে ৩০০টি মিটারে বিদ্যুৎ সরবরাহ করায় প্রতিনিয়ত লোডশেডিং হয়ে থাকে। অনেক সময় লো-ভোল্টেজের কারণে অনেক বাড়ির ফ্রিজ, এসি, ইলেকট্রিকের দামি জিনিসপত্র নষ্ট হয়ে যাচ্ছে।এলাকাটির ওই দুই ওয়ার্ডের ৫ শতাধিক পরিবারে বিদ্যুতের সংযোগের চাহিদা থাকলেও এভাবে বিদ্যুৎ সরবরাহ করায় ঝুঁকির কথা বিবেচনায় অনেকেই সংযোগ নেননি। তাই ৩ শতাধিক বাড়িতে রয়েছে বিদ্যুতের সংযোগ। বছরের পর বছর বাকি পরিবারগুলো বিদ্যুতের সংযোগের জন্য বঞ্চিত হলেও খুঁটি স্থাপনের উদ্যোগ নেয়া হয়নি।এলাকার বাসিন্দা রফিকুল ইসলাম জানান, গ্রামের কিছু বাড়িতে বিদ্যুৎ আছে, কিছু বাড়িতে নেই, এটা ভাবাই যায় না। এলাকার সবাই বিদ্যুৎ পাওয়ার চেষ্টা করছেন। কর্তৃপক্ষ অপেক্ষা করতে বলেছে।আশরাফুল ইসলাম, আবদুর রশিদ, আনিছুর রহমান, ফরহাদ হোসেন, আইয়ুব আলী নামের কয়েকজন এলাকাবাসী বলেন, এভাবে বিদ্যুৎ নেয়াটা খুব ঝুঁকিপূর্ণ, তবু কিছু করার নেই। ঝুঁকি নিয়েই বিদ্যুৎ ব্যবহার করতে হচ্ছে। আমরা চাই যে কোনো দুর্ঘটনা ঘটার আগেই এ সংযোগগুলোর নিরাপদ ব্যবস্থা হোক।স্থানীয় সাইফুল ইসলাম, রমজান আলী, জাহাঙ্গীর আলম বলেন, এই এলাকায় ৩-৪ মাস পরপর বিদ্যুৎ বিল একসঙ্গে দেয়া হয়। এতে অনেক লোকের বিদ্যুৎ বিল পরিশোধ করা কঠিন হয়ে পড়ে। বিল লেখার জন্য অনেক সময় আসেন না। অফিসে বসে থেকে মনগড়া বিল তৈরির অভিযোগ রয়েছে।এ ব্যাপারে সোমবার জানতে চাইলে নেসকোর নির্বাহী প্রকৌশলী-৩ আশরাফুল ইসলাম বলেন, সংযোগগুলো নানা সময় দেয়া হয়েছে। এলাকার মানুষের তদবিরে সংযোগগুলো দেয়া হয়ে থাকতে পারে। তবে ঝুঁকিমুক্ত করতে তারা ওই স্থানে দ্রুতই খুঁটি বসাবেন।",21/9/2020,country-news
পশ্চিমাঞ্চলীয় রেলের ৬ মাসে আয় কমেছে ২৩০ কোটি টাকা,"করোনাভাইরাসের প্রাদুর্ভাবে লোকসান দেখা দিয়েছে পশ্চিমাঞ্চলীয় রেল বিভাগে। করোনা পরিস্থিতির আগে আন্ত:নগর, লোকালসহ ট্রেন চলত ১০২টি। এখন চলছে মাত্র ২০টি। যাত্রীও কমেছে অর্ধেকের মতো। ফলে সব মিলিয়ে লোকসানের পাল্লা দিন দিন বাড়ছে। গত ছয় মাসে রেলের এ বিভাগে আয় কমেছে ২৩০ কোটি টাকা।



এদিকে সব ট্রেন চালু না থাকায় রেলের অধিকাংশ কর্মকর্তা-কর্মচারীকে আলস সময় কাটাতে হচ্ছে।পশ্চিমাঞ্চলীয় রেলের বাণিজ্যিক বিভাগ সূত্রে জানা গেছে, করোনার আগে রংপুর এক্সপ্রেস, লালমনি এক্সপ্রেস, কুড়িগ্রাম এক্সপ্রেস, পঞ্চগড় এক্সপ্রেস, একতা, দ্রুতযান, দোলনচাঁপা, করতোয়া এক্সপ্রেসসহ ৫২টি আন্ত:নগর ট্রেন ঢাকাসহ বিভিন্ন রুটে চলাচল করত। এছাড়া লোকাল ট্রেন চলত ৫০টি। এসব ট্রেনে প্রতিদিন হাজার হাজার যাত্রী বিভিন্ন স্থানে যাতায়াত করতেন।করোনা প্রকোপের প্রথমদিকে সড়ক পরিবহনের পাশাপাশি রেলে যাত্রী পরিবহনও বন্ধ হয় যায়। ফলে যাত্রীরা রেল ভ্রমণের সুবিধা থেকে বঞ্চিত হন। সেই সঙ্গে রেল বিভাগের শত শত কর্মী অলস সময় কাটাতে শুরু করেন। ট্রেন বন্ধ থাকায় অনেক কর্মকর্তা ও কর্মচারীর চোখেমুখে অনিশ্চয়তার ছায়া নেমেছে।

সূত্রে জানা গেছে, প্রতি মাসে এ অঞ্চলের রেলের আয় হতো গড়ে ৪২ থেকে ৪৩ কোটি টাকা। এখন হয় মাত্র ৪ কোটি টাকা। করোনায় প্রতি মাসে এ অঞ্চলের রেলে আয় কমেছে ৩৮ কোটি টাকা। সে হিসাবে করোনার ছয় মাসে রেলের আয় কমেছে ২৩০ কোটি টাকা।রেল সূত্র জানায়, করোনার কারণে ট্রেন বন্ধ হয়ে গেলেও কিছু কিছু ট্রেন সীমিত আকারে চালু করা হয়। এখন আন্ত:নগর ও লোকাল মিলে ২০টি ট্রেন পশ্চিমাঞ্চলে চলছে। তবে যাত্রীসংখ্যা অর্ধেকের কম বলে দাবি করছে রেল বিভাগ।রেলপথে ভ্রমণকারী জাহিদ হাসান ও হাদিউজ্জামান হাদিসহ বেশ কয়েকজন যাত্রী জানান, করোনার প্রকোপ কিছুটা কমেছে এজন্য সরকার সড়ক পথে যোগাযোগ ব্যবস্থা অনেকটা স্বাভাবিক করেছে। রেল পথের যোগাযোগ ব্যবস্থা স্বাভাবিক হলে হাজার হাজার যাত্রী রেলপথে যাতায়াতের সুবিধা পেতেন। তারা দ্রুত সময়ে সব রুটের ট্রেন চালুর দাবি জানান।আমিনুল হক, জামাল মিয়াসহ কয়েকজন রেলকর্মী জানান, করোনার কারণে ট্রেন বন্ধ হয়ে যাওয়ায় তারা বাড়িতে অলস সময় কাটাচ্ছেন। পরিস্থিতি কবে স্বাভাবিক হবে, কবেনাগাদ সব ট্রেন আগের মতো চলবে- এ বিষয়ে তারা চিন্তিত। অনেকের ঘরে খাবার নেই। আছে শুধুই দুশ্চিন্তা।পশ্চিমাঞ্চলীয় রেলের চিফ কমার্শিয়াল ম্যানেজার (সিসিএম) আহসান উল্লাহ ভুঁইয়া জানান, করোনার কারণে রেলের আয় অস্বাভাবিক কমে গেছে। পরিস্থিতি স্বাভাবিক হলে পশ্চিমাঞ্চলীয় রেল আবারও ঘুরে দাঁড়াবে বলে তিনি প্রত্যাশা করেন।",21/9/2020,country-news
রংপুরে স্কুলছাত্রী পূর্ণিমা হত্যাকাণ্ডের রহস্য উদঘাটন,"রংপুর নগরীতে চ্যাঞ্চল্যকর স্কুলছাত্রী পূর্ণিমা রানী রায় সুন্দরী হত্যাকাণ্ডের রহস্য উদঘাটন করেছে মেট্রোপলিটন হাজিরহাট থানার পুলিশ। ঘটনার সঙ্গে জড়িত থাকার অভিযোগে মামলার প্রধান আসামি সুরজিত ও তার সহযোগী শ্যামলকে গ্রেফতার করা হয়েছে।



রোববার দুপুরে রংপুরের উপ-পুলিশ কমিশনার (অপরাধ) কাজী মুত্তাকিন ইবনু মিনানের কার্যালয়ে এক সংবাদ সম্মেলনে এ তথ্য জানান তিনি। এ সময় উপস্থিত ছিলেন উপ-পুলিশ কমিশনার (অপরাধ) মো. শহিদুল্লাহ কাওছার।সংবাদ সম্মেলনে বলা হয়, মনোহর বাবুপাড়া গ্রামের ফটিক চন্দ্র রায়ের মেয়ে মনোহর উচ্চ বিদ্যালয়ের সপ্তম শ্রেণির ছাত্রী পূর্ণিমা রানী রায় ওরফে সুন্দরী। তার সঙ্গে প্রেমের সম্পর্ক গড়ে তুলে একই এলাকার সুরজিত চন্দ্র রায়। সম্পর্কের এক পর্যায়ে পূর্ণিমা অন্তঃসত্ত্বা হয়ে পড়ে।পূর্ণিমার বাবা ও মা ঢাকায় থাকার সুবাদে গত ২৫ জুলাই সুরজিত সকালে তার বাড়িতে যায়। পূর্ণিমা সুরজিতকে বিয়ের জন্য চাপ দিলে উভয়ের মাঝে ঝগড়া শুরু হয়। এক পর্যায়ে সুরজিত তাকে বালিশ চাপা দিয়ে হত্যা করে ওড়না দিয়ে ঘরের তীরের সঙ্গে ঝুলিয়ে রেখে সেখান থেকে পালিয়ে যায়। পালিয়ে যাওয়ার সময় সে তার মোবাইলটি পূর্ণিমার ঘরে ফেলে যায়। পূর্ণিমার স্বজনেরা তার ঝুলন্ত লাশ দেখে পুলিশে খবর দিলে পুলিশ লাশ উদ্ধার করে সুরতহাল করার সময় তাকে ধর্ষণ ও অন্তঃসত্ত্বা হওয়ার বিষয়টি জানতে পারে।
এ ঘটনায় নিহত কিশোরীর বাবা ফটিক চন্দ্র রায় বাদী হয়ে সুরজিতকে আসামি করে রংপুর মেট্রোপলিটন হাজীরহাট থানায় মামলা করেন।পুলিশি অভিযানের এক পর্যায়ে সুরজিত আদালতে আত্মসমর্পণ করে। পরে মামলার তদন্ত কর্মকর্তা উপ-পরিদর্শক শাহআলম আদালতে রিমান্ডের আবেদন করলে আদালত তাকে দুই দিনের রিমান্ড আবেদন মঞ্জুর করেন। শনিবার সুরজিত আদালতে ১৬৪ ধারায় স্বেচ্ছায় স্বীকারোক্তিমূলক জবানবন্দি প্রদান করে।জবানবন্দিতে সে জানায়, গত সাত মাস ধরে পূর্ণিমার সঙ্গে তার প্রেমের সম্পর্ক। এক পর্যায়ে পূর্ণিমা অন্তঃসত্ত্বা হয়ে পড়ে। বিয়ের জন্য চাপ সৃষ্টি করায় তাকে বালিশ চাপা দিয়ে হত্যা করে।",21/9/2020,country-news
চামড়া কেনায় আগ্রহ নেই ব্যবসায়ীদের,"চামড়া কেনাবেচার জন্য রংপুরের শাপলা চত্বর হাজীপাড়া বিখ্যাত। প্রতি বছর কোরবানির ঈদের সময় এ আড়তে চামড়া বিকিকিনিতে ব্যস্ত থাকেন ক্রেতা-বিক্রেতারা। তবে এ বছরের চিত্র ভিন্ন। চামড়া কেনার ব্যাপারে ব্যবসায়ীদের তেমন আগ্রহ নেই। বেশির ভাগ ব্যবসায়ী তাদের গুদাম বন্ধ করে রেখেছেন। চামড়া কেনাবেচার এ আড়তে এখন সুনসান নীরবতা বিরাজ করছে।



গত কয়েক দিন ধরে নগরীর হাজীপাড়ার চামড়াপট্টি এলাকা ঘুরে এমন চিত্র দেখা গেছে। গত বছরের লোকসান আর বর্তমান অর্থনৈতিক মন্দাভাবের কারণে চামড়া শিল্পে জড়িত বড় বড় ব্যবসায়ীরা এবার হাত গুটিয়ে নিয়েছেন। যেখানে ঈদের দিন নামাজের পরপরই চামড়াপট্টিতে গুদাম খুলে বসতেন ব্যবসায়ীরা। এবার তারা চামড়া না কেনার সিদ্ধান্তে বন্ধ রেখেছেন বেশিরভাগ গুদাম।খোঁজ নিয়ে জানা গেছে, সরকার গত বছরের চেয়ে এবার প্রতিবর্গ ফুট চামড়ার দাম ১০ টাকা কমিয়েছে। রাজধানীতে লবণযুক্ত গরুর চামড়া প্রতি বর্গফুট ৩৫ থেকে ৪০ টাকা, ছাগল ১৫ থেকে ১৭ টাকা নির্ধারণ করা হয়েছে। ঢাকার বাইরে গরুর চামড়া প্রতি বর্গফুট ২৮ থেকে ৩২ টাকা এবং ছাগলের চামড়ার দাম ১৩ থেকে ১৫ টাকা। এই দামে চামড়া কেনাবেচা সম্ভব নয় বলে দাবি ব্যবসায়ীদের।মূলত সুষ্ঠুভাবে মনিটরিং না থাকায় চামড়া শিল্পে ধস নেমেছে বলে ব্যবসায়ীদের অভিযোগ। বর্তমানে ব্যবসায়ীদের আর্থিক অবস্থা ভালো নেই। ১৫০টির বেশি ট্যানারির মধ্যে সাভারে এখন চালু হয়েছে মাত্র ১০ থেকে ১২টি। এ কারণে ঢাকাতেও চামড়া কেনার চাহিদা কম। আর ঢাকার বাইরের ব্যবসায়ীদের অনেকেই আগের পাওনা টাকা পাননি। এখন নগদ টাকায় চামড়া কিনে নতুন করে লোকসানের ভয়ে আছেন তারা। এ কারণে অনেকেই চামড়া কিনবেন কিনা, তা নিয়ে দোটানায় রয়েছেন।জানা গেছে, হাজীপাড়া চামড়াপট্টি এলাকার সবচেয়ে বড় ব্যবসায়ী আজগর আলী, আফজাল হোসেন, মাহবুবার রহমান বেলাল, মুরাদ খান, ইব্রাহিম, গফফার হোসেনসহ বেশ কয়েকজন এবছর চামড়া না কেনার সিদ্ধান্ত নিয়েছেন।সরেজমিন এসব ব্যবসায়ীর গুদাম ঘরও তালাবন্ধ দেখা গেছে। তবে এলাকার প্রায় ১০-১২ জন ফড়িয়া এবং হাতেগোনা ৩-৪ জন ব্যবসায়ী চামড়া কিনেছেন।স্থানীয় চামড়া ব্যবসায়ী মোখলেছুর রহমান, মশিয়ার রহমান, শামছুল হক ও মজিবর রহমান জানান, চামড়া বিক্রি করতে আসা লোকেরা দাম বেশি চাইছেন। কিন্তু সরকার নির্ধারিত দরে চামড়া কিনতে গেলে একেকটা ভালো গরুর চামড়া দেড়শ' থেকে তিনশ' টাকার বেশি হওয়ার সম্ভাবনা নেই।গত বছরের অপ্রত্যাশিত লোকসান আর বর্তমান করোনা পরিস্থিতিতে আর্থিক সমস্যার কারণে ঈদের চামড়া কেনা থেকে বিরত রয়েছেন স্থানীয় ব্যবসায়ী নেতা মাহবুবার রহমান বেলাল। তিনি বলেন, ‘আমরা নগদ টাকায় চামড়া কিনে বাকিতে বিক্রি করি। প্রতি বছর ট্যানারি মালিক ও বড় বড় ব্যবসায়ীদের কাছে আমাদের কোটি কোটি টাকা পাওনা থেকে যায়। এরপরও ঝুঁকি নিয়ে চামড়া কেনাবেচা চলত। কিন্তু গত বছরের লোকসান সবকিছু শেষ করে দিয়েছে। এ কারণে এবার ঈদে চামড়া না কেনার সিদ্ধান্ত নিয়েছি।’হাজীপাড়া এলাকায় গরুর চামড়া বিক্রি করতে এসেছিলেন হাবিব রহমান নামে এক ব্যক্তি। তিনি জানান, চামড়া কেনার ব্যাপারে কারও মধ্যে আগ্রহ নেই। কয়েকজন ফড়িয়া চামড়া কিনছেন, তবে তারা দাম অনেক কম বলছেন। তিনি ৭৫ হাজার টাকা দিয়ে গরু কিনেছিলেন। সেই গরুর চামড়া মাত্র সাড়ে ৪০০ টাকায় বিক্রি করেছেন।অন্যদিকে রংপুর জেলা চামড়া ব্যবসায়ী সমিতির সভাপতি আবদুল লতিফ খান জানান, চামড়া কিনে কোথায় বিক্রি করা হবে, এ নিয়েই ব্যবসায়ীরা বেশি চিন্তিত। এখন চামড়ার দাম নেই। তার মধ্যে আর্থিকভাবে সবাই ক্ষতিগ্রস্ত। দেশের প্রয় দুই শতাধিক ট্যানারির মধ্যে এখন হাতেগোনা ১৫ থেকে ২০টি ট্যানারি চালু রয়েছে। এই পরিস্থিতিতে কেউ চামড়া কিনে নতুন করে লোকসানের বোঝা ভারি করতে চাইছেন না। তারপরও অনেকেই চামড়া কিনতে শুরু করেছেন।",21/9/2020,country-news
মামার বাড়িতে বেড়াতে গিয়ে নবদম্পতির মৃত্যু,"মামার বাড়িতে বেড়াতে গিয়ে সতী নদীতে ডুবে এক নবদম্পতির মৃত্যু হয়েছে। লালমনিরহাটের রাজপুর গ্রামে মঙ্গলবার দুপুরে এ ঘটনা ঘটে।



নিহতরা হলেন রংপুর নগরীর বাহার কাছনা মহল্লার মকবুল হোসেনের ছেলে আনোয়ারুল ইসলাম (২২) ও তার স্ত্রী সুমাইয়া আক্তার বৃষ্টি (১৯)। প্রায় এক মাস আগে তাদের বিয়ে হয়।মঙ্গলবার বিকালে বিষয়টি নিশ্চিত করেছেন লালমনিরহাট সদর থানার ওসি মাহাফুজ আলম।পুলিশ ও নিহতের স্বজনরা জানান, মঙ্গলবার দুপুরে রংপুর নগরীর বাহার কাছনা থেকে লালমনিরহাটের রাজপুর গ্রামের মামার বাড়িতে বেড়াতে আসেন তারা। প্রচণ্ড গরমের কারণে পার্শ্ববর্তী সতী নদীতে তারা দুজনেই গোসল করতে যান। পরে ঘণ্টাখানেক গড়িয়ে গেলেও ওই নবদম্পতি বাড়িতে না আসায় পরিবারের লোকজন সতী নদীর দিকে এগিয়ে যান।সেখানে গিয়ে তাদের না পেয়ে বৃষ্টির মামা ফারুক হোসেন লালমনিরহাট ফায়ার সার্ভিসে মোবাইল করে বিষয়টি জানান। পরে লালমনিরহাট ফায়ার সার্ভিস এবং কুড়িগ্রাম ফায়ার সার্ভিসের দুইটি ইউনিট প্রায় তিন ঘণ্টা তল্লাশি চালিয়ে সতী নদী থেকে আনোয়ারুল হক ও তার স্ত্রী সুমাইয়া আক্তার বৃষ্টির লাশ উদ্ধার করে।স্থানীয় রাজপুর ইউনিয়নের চেয়ারম্যান মোফাজ্জল হোসেন মোফা জানান, দুই পরিবারের সঙ্গে কথা বলে তাদের লাশ হস্তান্তর করা হয়েছে।",21/9/2020,country-news
রংপুরে ক্লিনিক-ডায়াগনস্টিক সেন্টারে মিলল ৫ ভুয়া চিকিৎসক,"রংপুরে বেসরকারি ক্লিনিক-ডায়াগনস্টিক সেন্টার ও হাসপাতালে অভিযান চালিয়ে ভুয়া চিকিৎসকসহ ৫ জনকে গ্রেফতার করেছে মেট্রোপলিটন পুলিশ। সেই সঙ্গে ৬টি ক্লিনিককে ৩ লাখ টাকা জরিমানা ও একটি ক্লিনিক সিলগালা করা হয়েছে।



রংপুর মেট্রোপলিটন পুলিশের গোয়েন্দা বিভাগ সূত্রে জানা যায়, বুধবার সকালে জেলা প্রশাসনের নির্বাহী ম্যাজিস্ট্রেট আফরিন জাহান, মেট্রোপলিটন পুলিশের অতিরিক্ত উপ-পুলিশ কমিশনার উত্তম প্রসাদ পাঠকের নেতৃত্বে রংপুর নগরীর বিভিন্ন ক্লিনিক-ডায়াগনস্টিক সেন্টারে ভ্রাম্যমাণ আদালত পরিচালনা করা হয়। এ সময় ধাপ কেল্লাবন্দস্থ মেডিনোভা ক্লিনিক এন্ড নার্সিং হোমে অভিযান পরিচালনা করে ক্লিনিকের ভুয়া চিকিৎসক সনাতন চন্দ্র (৩৪) ক্লিনিকের সঙ্গে জড়িত তুলেশ চন্দ্র, আমিনুল ইসলাম (২০), আমিনুল (৪০), শাহানুরকে (৩০) গ্রেফতার করা হয়।নগরীর চেকপোস্ট এলাকার অনুমোদনহীন ন্যাশনাল কমিউনিটি হাসপাতালকে অস্বাস্থ্যকর পরিবেশে চিকিৎসা প্রদানের দায়ে ৫০ হাজার টাকা জরিমানাসহ ক্লিনিকটি সিলগালা করা হয়।এ ছাড়া অনুমোদনহীন ও অস্বাস্থ্যকর পরিবেশে চিকিৎসা প্রদানের দায়ে সমতা ক্লিনিক এন্ড নার্সিং হোমকে ৫০ হাজার টাকা, আরকে রোডস্থ আইডিয়াল জেনারেল হাসপাতাল এন্ড নার্সিং হোমকে ১ লাখ টাকা, রংপুর স্কয়ার হাসপাতালকে ৫০ হাজার টাকা, মেঘনা ডায়াগনস্টিক সেন্টারকে ৩০ হাজার টাকা, আইডিয়াল ডায়াগনস্টিক সেন্টারকে ২০ হাজার টাকা জরিমানা করা হয়।এর আগে মঙ্গলবার সন্ধ্যায় এক অভিযানে পপুলার ডায়াগনস্টিক সেন্টারের দ্বিতীয় শাখার অনুমোদন ও পরিবেশ সম্মত মেডিকেল বর্জ্য ব্যবস্থাপনা না থাকায় ১ লাখ টাকা জরিমানা করা হয়। অনাদায়ে ওই প্রতিষ্ঠানের ব্যবস্থাপককে ৩ মাসের বিনাশ্রম দণ্ডাদেশ প্রদান ও সেবার মান সঠিক রাখতে সতর্ক করে দেন।এ ছাড়াও অনুমোদন ছাড়াই সিভিল সার্জনের নিষেধাজ্ঞা অমান্য করে অস্বাস্থ্যকর পরিবেশে চিকিৎসা প্রদান করায় চেকআপ ডায়াগনস্টিক সেন্টার ও স্বাধীন ব্যাংক হাসপাতালকে ৫০ হাজার টাকা করে জরিমানাসহ সিলগালা করে দেয়া হয়।অন্যদিকে অনুমোদন ও প্রয়োজনীয় কাগজপত্র না থাকাসহ বিভিন্ন অভিযোগে ডিজিটাল ডায়াগনস্টিক সেন্টার, গ্রেন্ট এন্ড মাইন্ড ডায়াগনস্টিক সেন্টার ও হেলথ এইড ডায়াগনস্টিক সেন্টারকে ৩০ হাজার টাকা করে অর্থদণ্ড প্রদান করেন আদালত। অনাদায়ে প্রতিষ্ঠানগুলোর মালিক ও ব্যবস্থাপকদের বিভিন্ন মেয়াদে জেল দেয়া হয়।মেট্রোপলিটন পুলিশের অতিরিক্ত উপ-পুলিশ কমিশনার (ডিবি) উত্তম প্রসাদ বলেন, মেট্রোপলিটন পুলিশ কমিশনার আবদুল আলীম মাহমুদ ও ডিবির ডিসি আবু মারুফ হোসেনের নির্দেশে অনুমোদনহীন, রোগীদের সঙ্গে স্বাস্থ্যসেবার নামে প্রতারণাকারী ক্লিনিক-ডায়াগনস্টিক সেন্টারে নিয়মিত অভিযান পরিচালনা করছি। এ অভিযান অব্যাহত থাকবে।",21/9/2020,country-news
"রংপুরে করোনায় আক্রান্ত ছাড়াল সাড়ে ৫ হাজার, মৃত ১০০","রংপুর বিভাগের ৮ জেলায় করোনায় চিকিৎসক, পুলিশ, শিক্ষকসহ বিভিন্ন বয়সের নারী-পুরুষ মিলে এই বিভাগে মোট আক্রান্তের সংখ্যা বেড়ে দাঁড়িয়েছে ৫ হাজার ৫৮২ জনে। আর মৃত্যু হয়েছে ১০০ জনের।



রংপুর বিভাগীয় স্বাস্থ্য পরিচালক কার্যালয় সূত্রে জানা গেছে, সোমবার সকাল পর্যন্ত গত ২৪ ঘণ্টায় রংপুর বিভাগের ৮ জেলায় করোনাভাইরাসে নতুন করে ৭০ জন আক্রান্ত হয়েছে। এ সময়ে দিনাজপুর, ঠাকুরগাঁও এবং কুড়িগ্রামে জেলায় আরও ১ জন করে মৃত্যু হয়েছে।রংপুর বিভাগের নতুন আক্রান্তের মধ্যে দিনাজপুরে ১, কুড়িগ্রামে ৮, রংপুরে ১১, লালমনিরহাটে ১১ ও গাইবান্ধায় ৪ জন করোনায় আক্রান্ত হয়েছে। এ নিয়ে বিভাগের ৮ জেলায় করোনায় মোট আক্রান্তের সংখ্যা বেড়ে দাঁড়াল ৫ হাজার ৫৮২ জনে এবং এই বিভাগের ৮ জেলায় মোট মৃত্যু বেড়ে দাঁড়াল ১০০ জনে। বিভাগীয় স্বাস্থ্য পরিচালক কার্যালয় সূত্রে জানা গেছে, সোমবার পর্যন্ত নীলফামারী জেলায় আক্রান্ত বেড়ে হয়েছে ৬২১ জন এবং মৃত্যু হয়েছে ৯, গাইবান্ধা জেলায় আক্রান্ত সংখ্যা দাঁড়িয়েছে ৬১২ জন এবং মৃত্যু দাঁড়িয়েছে ১২ জনের, ঠাকুরগাঁয় আক্রান্ত দাঁড়িয়েছে ৩২০ মৃত্যু বেড়ে হয়েছে ৬ জনের, পঞ্চগড়ে আক্রান্ত ২৫৪ এবং মৃত্যুর সংখ্যা দাঁড়িয়েছে ৪ জনে, লালমনিরহাট জেলায় আক্রান্ত বেড়ে হয়েছে ৩৩৯ জন এবং মৃত্যু হয়েছে ৩ জনের। এছাড়া কুড়িগ্রামে আক্রান্ত বেড়ে হয়েছে ৪২৭ জন এবং মৃত্যু বেড়ে হয়েছে ৬ জনের। সার্বিক বিষয়ে রংপুর বিভাগীয় স্বাস্থ্য পরিচালক ডা. আমিন আহমেদ খানের সঙ্গে যোগাযোগ করা হলে তিনি এ তথ্য নিশ্চিত করেন।",21/9/2020,country-news
রংপুরে ৩ শতাধিক বাড়িঘর নদীগর্ভে বিলীন,"রংপুরে বন্যার পানি কমতে শুরু করলেও ভাঙন থামেনি। তিস্তা ও ঘাঘটসহ জেলার অন্যান্য নদ-নদীগুলোতে তীব্র ভাঙন দেখা দিয়েছে। ভাঙন আতঙ্কে দিশেহারা হয়ে পড়েছেন নদীপারের হাজারও মানুষ। মারাত্মক হুমকির মুখে রয়েছে লক্ষ্মীটারী ইউনিয়নের শংকরদহ এলাকায় তিস্তার বন্যা নিয়ন্ত্রণ মূল বাঁধটি।



পানির তোড়ে গঙ্গাচড়া উপজেলার ২ ইউনিয়নের ৩ শতাধিক ঘরবাড়ি, ফসলি জমি নদীগর্ভে বিলীন হয়ে গেছে। হুমকির মুখে পড়েছে একটি মাদ্রাসা।শ্রাবণের বর্ষণ আর উজানের ঢলে গেল ৪৮ ঘণ্টায় তিস্তা ও ঘাঘটবেষ্টিত নিম্নাঞ্চলে যোগাযোগ ব্যবস্থা মারাত্মক ক্ষতির সম্মুখীন হয়েছে। অশান্ত তিস্তার স্রোতে নদীপাড়ে ভাঙন থামছেই না। বিভিন্ন জায়গায় বাড়িঘর, গাছপালা, বসতভিটা আবাদি জমি, ক্ষেতের ফসল নদীর পেটে চলে যাচ্ছে।জেলার গঙ্গাচড়া, কাউনিয়া, হারাগাছ, পীরগাছা, তারাগঞ্জ উপজেলাসহ রংপুর মহানগরেরও বেশ কিছু এলাকায় ছোট ছোট ব্রিজ, কালভার্ট ও যান চলাচলের সড়ক মারাত্মক ভাঙন ঝুঁকিতে রয়েছে। কোথাও কোথাও বাঁধের পাশাপাশি ব্রিজ ও কালভার্টের সংযোগ সড়ক ধসে বিচ্ছিন্ন হয়ে আছে যোগাযোগ ব্যবস্থা।বৃহস্পতিবার সরেজমিন ঘুরে দেখা গেছে, গঙ্গাচড়ায় তিস্তার বন্যা নিরাপত্তা বাঁধের তিনটি অংশে প্রায় ১৩০ মিটার অংশ ধসে পড়েছে। সেখানকার আলমবিদিতর ইউনিয়নের পাইকান আকবরিয়া ইউসুফিয়া ডিগ্রি মাদ্রাসার সামনে তিস্তার স্রোতে ধসে পড়েছে ৬০ মিটার বন্যা নিয়ন্ত্রণ বাঁধ। এতে ওই মাদ্রাসাসহ পাশের পাইকান জুম্মাপাড়া সরকারি প্রাথমিক বিদ্যালয়, সাউদপাড়া আলিম মাদরাসা ও বেশ কয়েকটি শিক্ষাপ্রতিষ্ঠান, মসজিদ ও হাজারখানেক পরিবার হুমকির মুখে পড়েছে।এদিকে ভাঙন ঠেকাতে সেখানে পানি উন্নয়ন বোর্ড (পাউবি) জিও ব্যাগ ফেলতে শুরু করেছে। তবে চাহিদার তুলনায় জিও ব্যাগের সংখ্যা অনেক কম বলে অভিযোগ স্থানীয়দের। এছাড়াও ওই ইউনিয়নের গাটুপাড়ায় ৪০ ও বেরাতিপাড়ায় ৩০ মিটার এলাকার বন্যা নিয়ন্ত্রণ বাঁধের সিসি ব্লক ধসে গেছে।লক্ষ্মীটারী ইউনিয়নের শংকরদহে তীব্র ভাঙন শুরু হয়েছে গত ৭ দিন ধরে। গত ৩ দিনে এ গ্রামের প্রায় ৩ শতাধিক ঘরবাড়ি ও ফসলি জমি নদীগর্ভে বিলীন হয়ে গেছে। ভাঙনে হুমকির মুখে পড়েছে শংকরদহ হাফিজিয়া মাদ্রাসা। ঘরবাড়ি ও মাদ্রাসা বাঁচাতে পানি উন্নয়ন বোর্ডে জিও ব্যাগ ফেলে ভাঙন রোধে কাজ করলেও তা প্রয়োজনের তুলনায় অপ্রতুল বলছেন স্থানীয় জনপ্রতিনিধি। লক্ষ্মীটারী ইউনিয়ন পরিষদ চেয়ারম্যান আবদুল্লাহ আল হাদী বলেন, গত ৩ দিনে এ গ্রামের প্রায় তিন শতাধিক ঘরবাড়ি ও ফসলি জমি নদীগর্ভে বিলীন হয়ে গেছে। ভাঙনে হুমকির মুখে পড়েছে শংকরদহ হাফিজিয়া মাদ্রাসা। ঘরবাড়ি ও মাদ্রাসা বাঁচাতে পানি উন্নয়ন বোর্ড জিও ব্যাগ ফেলে ভাঙন রোধে কাজ করলেও তা প্রয়োজনের তুলনায় অপ্রতুল। পানি উন্নয়ন বোর্ড ৩ হাজার জিও ব্যাগ ফেলে ভাঙন প্রতিরোধে কাজ করলেও এখানে কমপক্ষে ১৫ হাজার জিও ব্যাগ প্রয়োজন।এদিকে গঙ্গাচড়ার কোলকোন্দ ইউনিয়নের চরচিলাখাল, মটুকপুর, বিনবিনার চরের প্রায় ২৫টি বাড়ি নদীতে বিলীন হয়ে গেছে বলে ইউপি চেয়ারম্যান সোহরাব হোসেন রাজু জানিয়েছেন।অন্যদিকে নোহালী ইউনিয়নের ফোটামারি ‘টি হেড গ্রোয়েন’ ও আলসিয়াপাড়ায় বন্যা নিয়ন্ত্রণ মূল বাঁধ ভাঙনের মুখে পড়ায় সেখানেও জিও ব্যাগে বালু ফেলছে পানি উন্নয়ন বোর্ড। সড়ক ভেঙে যাওয়ায় গজঘণ্টা ইউনিয়নের ছালাপাক থেকে গাউছিয়া বাজার এবং পূর্ব রমাকান্ত থেকে গাউছিয়া বাজার যাওয়ার যোগাযোগ বিচ্ছিন্ন আছে।এখন পর্যন্ত গঙ্গাচড়ায় তিনটি ব্রিজের সংযোগ সড়ক ধসে গেছে। এতে দুইটি ইউনিয়নের অর্ধ লক্ষাধিক মানুষ যোগাযোগ বিচ্ছিন্ন হয়ে চরম দুর্ভোগে পড়েছেন। একটি ব্রিজের সংযোগ সড়কের ৪০ ফুট ধসে যাওয়ায় গঙ্গাচড়ার লক্ষ্মীটারী ইউনিয়নের বিনবিনার চর, পূর্ব ইচলী, পশ্চিম ইচলীসহ ৫ গ্রামের হাজারও মানুষ যোগাযোগ বিচ্ছিন্ন অবস্থায় রয়েছেন।মর্ণেয়ার শেখপাড়ায় ৫০ ফুট দৈর্ঘ্যের ব্রিজটির সংযোগ সড়কের মাটি পানির তোড়ে ধসে গেছে। এতে হাজীপাড়া, মর্ণেয়া, আনন্দবাজারসহ আশপাশের গ্রামের কয়েক হাজার মানুষের ব্রিজ দিয়ে চলাচলে দুর্ভোগ তৈরি হয়েছে। এছাড়াও মর্ণেয়া ইউনিয়নে জমচওড়ার ২০ ফুট দৈর্ঘ্যের ব্রিজের সংযোগ সড়ক ভেঙে জমচওড়া, আলালেরহাট, ছালাপাকসহ আশপাশ এলাকার ২ হাজারের বেশি মানুষের চলাচল বন্ধ হয়ে গেছে।অন্যদিকে তারাগঞ্জ উপজেলার আলমপুর ইউনিয়নের চকতাহিরা-দর্জিপাড়া রাস্তায় অবস্থিত ব্রিজ দেবে গিয়ে প্রায় ২০ ফুট সড়কটি ভেঙে গেছে। এতে ১০টি গ্রামের প্রায় ১৫ হাজার মানুষ দুর্ভোগে পড়েছেন। প্রায় ৩২ বছর আগে নির্মিত ব্রিজটির ডানদিকের দুইটি গাইড ওয়াল ভেঙে গেছে। এতে ব্রিজটির বিভিন্ন স্থানে ফাটল দেখা দিয়েছে। কিন্তু স্থানীয় প্রশাসন থেকে মেরামতের কোনো উদ্যোগ না নেয়ায় ব্রিজটি এখন হুমকির মুখে।কাউনিয়াতেও তিস্তা বন্যা নিয়ন্ত্রণ বাঁধের শতাধিক স্থানে ধস দেখা দিয়েছে। এতে বাঁধটি বিলীন হওয়ার আশঙ্কা করছেন এলাকাবাসী। সেখানকার হারাগাছ, বাংলাবাজার, ঠাকুরদাস, নাজিরদহ, বকুলতলা, মেনাজবাজারসহ আশপাশের ১৫টি গ্রামের মানুষের মধ্যে ভাঙন আতঙ্ক ছড়িয়ে পড়েছে।জানা গেছে, কাউনিয়ার ঠাকুরদাস, বকুলতলা এলাকার পশ্চিম দিকে তিস্তা ডান তীর বন্যা নিয়ন্ত্রণ বাঁধের বিভিন্ন স্থানে ধসে ৫ থেকে ৭ ফিট করে বড় বড় গর্ত দেখা দিয়েছে। পানি উন্নয়ন বোর্ডের নজরদারির অভাবে এ অবস্থার সৃষ্টি হয়েছে বলে অভিযোগ উঠেছে।এছাড়াও বন্যার পানি কমে যাওয়ার সঙ্গে সঙ্গে তারাগঞ্জ, কাউনিয়া ও পীরগাছা উপজেলার ১৭টি ইউনিয়নের প্রায় দুই শতাধিক বাড়িঘর ও শত শত একর জমি নদীতে বিলীন হয়ে গেছে। সেখানেও হুমকির মুখে আছে যোগাযোগ ব্যবস্থা।এদিকে গত ৪৮ ঘণ্টায় থেমে থেমে হওয়া বৃষ্টিতে রংপুর মহানগরীর দমদমা লক্ষণপাড়া ও শরেয়ারতল মোল্লাপাড়ায় সড়কে ভাঙন দেখা দিয়েছে। পানির তোড়ে ওই গ্রাম দুটির মূল সড়কে সৃষ্ট ভাঙনে কয়েক হাজার মানুষ দুর্ভোগে পড়েছেন। এছাড়াও নগরীর নিচু এলাকাগুলোতে বৃষ্টি ও বন্যার পানিতে জলাবদ্ধতা সৃষ্টি হয়েছে। বিভিন্ন স্থানে কাঁচা রাস্তার পাশাপাশি পাকা সড়কেরও ক্ষতি হয়েছে।এ ব্যাপারে রংপুর পানি উন্নয়ন বোর্ডের নির্বাহী প্রকৌশলী মেহেদী হাসান জানান, ভাঙন রোধে তিস্তাসহ অন্যান্য নদী এলাকায় খোঁজ নিয়ে জিও ব্যাগ ফেলা হচ্ছে। এছাড়াও বাঁধ রক্ষায় বিভিন্ন প্রচেষ্টা অব্যাহত রয়েছে। অনেক জায়গায় জরুরিভিত্তিতে পানি উন্নয়ন বোর্ডের লোকজনসহ স্থানীয়রা মিলে ধস মোকাবিলায় কাজ করে যাচ্ছেন।তিনি আরও বলেন, বন্যার কারণে হুমকির মুখে থাকা যোগাযোগ ব্যবস্থার প্রতি খেয়াল রয়েছে। ভাঙন রোধে সাধ্যমতো চেষ্টা করা হচ্ছে। তবে ব্রিজগুলো রক্ষা ও সংযোগ সড়ক তৈরিতে ব্রিজ নির্মাণকারী প্রতিষ্ঠান, এলজিইডি বা জেলা পরিষদ পরিকল্পনা ছাড়াই তাদের সুবিধামতো সংস্কার কাজ করছে বলে তিনি জানান।",21/9/2020,country-news
‘শিশু-কিশোর-নারীদের কর্মসংস্থানের মাধ্যমে বাল্য বিবাহ নিরোধ সম্ভব’,"করোনার কারণে বাল্য বিয়ে বৃদ্ধি পাচ্ছে। মানুষের কর্মহীনতায় এবং আর্থিক সংকটে নারী ও শিশু নির্যাতন বাড়ছে। তাই গ্রাম পর্যায়ে যথাযথ আইন মানা এবং দরিদ্র ও কর্মহীন ঝুঁকিপূর্ণ শিশু-কিশোর-নারীদের কারিগরি কর্মসংস্থানের মাধ্যমে বাল্য বিবাহ নিরোধ সম্ভব বলে মনে করেন রংপুরের জেলা প্রশাসক মো. আসিব আহসান।



সে জন্য কারিগরি শিক্ষার মাধ্যমে কর্মসংস্থান বাড়াতে ও বাল্য বিবাহ রোধে সবার সমন্বিত উদ্যোগ প্রয়োজন বলেও মনে করেন তিনি।মঙ্গলবার দুপুরে জেলা প্রশাসক সম্মেলন কক্ষে জেলা পর্যায়ে বাল্য বিবাহ নিরোধ বিষয়ক এক কর্মশালায় প্রধান অতিথির বক্তব্যে জেলা প্রশাসক মো. আসিব আহসান এসব এ কথা বলেন।স্থানীয় সরকার বিভাগের উপপরিচালক সৈয়দ ফরহাদ হোসেনের সভাপতিত্বে এ সভায় বিশেষ অতিথি ছিলেন অতিরিক্ত জেলা ম্যাজিস্ট্রেট আরাফাত রহমান,অতিরিক্ত পুলিশ সুপার আবু তোরাব মো. আরিফ হোসেন।সভায় বক্তারা বলেন, বাল্য বিবাহ রোধে জেলা,উপজেলা ও ইউনিয়ন পর্যায়ে কমিটির কার্যক্রম মনিটরিং,বস্তি, নদী চরাঞ্চলে ও গ্রামীণ সুবিধা বঞ্চিত ঝুঁকিপূর্ণ দরিদ্র কিশোরীদের সচেতনতা বাড়ানো,শিক্ষার সুযোগ বৃদ্ধি, বিশেষ কারিগরি শিক্ষার মাধ্যমে দারিদ্র বিমোচন ও আর্থসামাজিক উন্নয়নের মাধ্যমে দারিদ্র হ্রাস এবং নিরাপত্তা বাড়লে বাল্য বিবাহ রোধ হ্রাস পাবে।বক্তব্য রাখেন জেলা সিভিল সার্জন ডা. হিরম্ব কুমার রায়,পরিবার পরিকল্পনা বিভাগের উপপরিচালক ডা. সাইদুর রহমান, মহিলা ও শিশু অধিদফতরের উপ-পরিচালক কাওসার পারভীন,কুমিল্লা এইডের নির্বাহী পরিচালক রোকেয়া বেগম শেপালী, ট্রেনিং কোঅর্ডিনেটর নুর হোসেন, ডিস্ট্রিক ইনচার্জ নাজমা বেগম, স্বর্ণ নারী অ্যাসোসিয়েশনের সভাপতি মঞ্জুশ্রী সাহা, সাংবাদিক আফতাব হোসেন, আরডিআরএসের ব্যবস্থাপক শমসেয়ারা বিলকিছ ও কুমিল্লা এইডের উপজেলা ফেসিলেটর সুরত জাহান হামাদী প্রমুখ।",21/9/2020,country-news
"রংপুরে সরকারি ওষুধ উদ্ধার, সিভিল সার্জনের পিয়নসহ গ্রেফতার ৭","রংপুরে বিনামূল্যের সরকারি ওষুধ পাচার ও চোরাকারবারি চক্রের দুই সক্রিয় সদস্যসহ ৭ জনকে গ্রেফতার করেছে মেট্রোপলিটন পুলিশ। তাদের কাছ থেকে প্রায় দুই লাখ টাকার বিপুল পরিমাণ জীবন রক্ষাকারী সরকারি ওষুধ উদ্ধার হয়েছে।



গ্রেফতারকৃতদের একজন রংপুর সিভিল সার্জন কার্যালয়ে অফিস সহকারী, বাকিরা চোরাকারবারি চক্রের সদস্য ও ওষুধ দোকানের মালিক। পুলিশ সূত্র জানায়, ওই চক্রটি দীর্ঘদিন ধরে বিভিন্ন সরকারি হাসপাতাল, কমিউনিটি ক্লিনিক ও প্রতিষ্ঠান থেকে সরকারীভাবে বিনামূল্যে বিতরণের জন্য দেয়া এ সব ওষুধ পাচার করে বিক্রি করত। এই কাজে তাদের সহযোগিতা করতেন সরকারি স্বাস্থ্য বিভাগের দুর্নীতিবাজ কর্মকর্তা ও কর্মচারীরা। তারা অসাধু কিছু ওষুধের দোকানের মালিকের কাছে সরকারি মূল্যবান ওষুধ অর্থের বিনিময়ে সরবরাহ করত।মঙ্গলবার দুপুরে মাহিগঞ্জ থানায় অনুষ্ঠিত সংবাদ সম্মেলনে এসব তথ্য জানান আরপিএমপির উপ-পুলিশ কমিশনার (অপরাধ) কাজী মুত্তাকী ইবনু মিনান।তিনি জানান, গোপন সংবাদের ভিত্তিতে গত সোমবার দেওয়ানটুলি থেকে আবদুর রহমানকে বিপুল পরিমাণ সরকারি ওষুধসহ গ্রেফতার করা হয়। পরে তার দেয়া তথ্যে মাহিগঞ্জ থেকে ফার্মেসি মালিক হাশেম রেজা ও কমল চন্দ্র রায় এবং আজিজুল্লাহ রঘুবাজার থেকে ধীরেন চন্দ্র বর্মন ও দীপাল চন্দ্র বর্মনকে গ্রেফতার করা হয়। এ সময় তাদের কাছ থেকে বিপুল পরিমাণ বিনামূল্যের সরকারি ওষুধ উদ্ধার করা হয়।এছাড়াও একই দিনে নিউ জুম্মাপাড়া থেকে রংপুর সিভিল সার্জন কার্যালয়ের পিয়ন এবং চোরাচালান চক্রের অন্যতম হোতা সাহের জামানকে গ্রেফতার করে পুলিশ। পরে তার দেয়া তথ্যের ভিত্তিতে মঙ্গলবার সকালে পীরগাছার পাঠক শিকড় গ্রাম থেকে চক্রের আরেক হোতা খন্দকার আবদুস সালামকে আটক করা হয়।গ্রেফতারকৃতদের কাছ থেকে ২৮ প্রকারের প্রায় দুই লাখ টাকার বিনামূল্যের সরকারি ওষুধ উদ্ধার করা হয়েছে। এই চক্রের অন্যান্য সদস্যদের সন্ধান করা হচ্ছে। একই সঙ্গে গ্রেফতারদের বিরুদ্ধে বিশেষ ক্ষমতা আইনে মামলা দায়ের করা হয়েছে।সংবাদ সম্মেলনে আরও উপস্থিত ছিলেন সহকারী পুলিশ কমিশনার (মাহিগঞ্জ জোন) মো. ফারুক আহমেদ, মাহিগঞ্জ থানা পুলিশের ওসি আখতারুজ্জামান প্রধান, পুলিশ পরিদর্শক শাহ আলম সরদার প্রমুখ।",21/9/2020,country-news
রংপুরে অটোরিকশা থেকে লাফিয়ে পালাল হাতকড়া পরা আসামি,"রংপুরের বদরগঞ্জে পুলিশের হেফাজত থেকে আদালতে নেয়ার সময় মাহমুদুল হাসান চৌধুরী (১৯) নামে এক যুবককে হাতকড়া পরা অবস্থায় চলন্ত অটোরিকশা থেকে লাফ দিয়ে পালিয়ে গেছে।



মঙ্গলবার দুপুরে উপজেলার মধুপুর ইউনিয়নের চেংমারী নামক স্থানে এ ঘটনা ঘটে।স্থানীয় সূত্রে জানা যায়, সোমবার সেচ পাম্প চুরির ঘটনায় উপজেলার বিষ্ণুপুর ইউনিয়নের চৌধুরীপাড়া থেকে রবিউল ইসলাম ওরফে টংকু চৌধুরীর ছেলে মাহমুদুল হাসান চৌধুরীকে পুলিশ গ্রেফতার করে। মঙ্গলবার দুপুরের দিকে তাকে নিয়ে একটি অটোরিকশায় রংপুর আদালতে নিয়ে যাচ্ছিল পুলিশের দুই কনস্টেবল।অটোরিকশাটি ইউনিয়নের চেংমারী নামক স্থানে পৌঁছলে হাতকড়া পরা অবস্থায় কৌশলে লাফ দিয়ে একটি ভুট্টা ক্ষেতের ভেতরে দিয়ে পালিয়ে যায় মাহমুদুল। পরে ভুট্টা ক্ষেতসহ আশপাশের এলাকায় সাঁড়াশি অভিযান চালিয়ে তার কোনো হদিশ মেলেনি।উপজেলার বিষ্ণুপুর ইউনিয়ন পরিষদের চেয়ারম্যান আহসানুল হক চৌধুরী টুটুল বলেন, মাহমুদুলের বিরুদ্ধে এলাকায় মাদকসহ চুরির বহু অভিযোগে এলাকার মানুষ অতিষ্ঠ ছিল। এর মধ্যে সে দুটি শ্যালো পাম্প চুরি করলে পার্শ্ববর্তী পার্বতীপুর উপজেলা থেকে আটক করে পুলিশে দেয়া হয়।বদরগঞ্জ থানার ওসি হাবিবুর রহমান হাওলাদার বিষয়টি নিশ্চিত করে বলেন, অনেক স্পিডে থাকা অবস্থায় গাড়ি থেকে সে লাফ দিয়ে পালিয়ে যায়। তাকে ধরতে আশপাশের এলাকায় সাঁড়াশি অভিযান চালানো হচ্ছে।",21/9/2020,country-news
রংপুরে স্কুলের বারান্দায় মিলল ছাত্রের রক্তাক্ত লাশ,"রংপুরের বদরগঞ্জে বাড়ির পাশে দুর্বৃত্তরা শ্যামল চন্দ্র মহন্ত ওরফে নয়ন (১৬) নামে এক ছাত্রকে হত্যা করে। পরে বদরগঞ্জ পৌরশহরের কলেজিয়েট উচ্চ বিদ্যালয়ের বারান্দায় লাশ ফেলে যায়।



শুক্রবার সকালে পুলিশ লাশ উদ্ধার করে। নিহত নয়ন বদরগঞ্জ পৌরশহরের কলেজিয়েট উচ্চ বিদ্যালয়ের ছাত্র ছিল। সে ওই বিদ্যালয় থেকে চলতি বছর বিজ্ঞান বিভাগ থেকে এসএসসি পরীক্ষায় অংশ নেয়। তার বাবার নাম নারায়ণ চন্দ্র মহন্ত। স্থানীয় ও পারিবারিক সূত্রে জানা গেছে, বৃহস্পতিবার রাত ৯টার দিকে নয়ন স্কুলের পাশে নিজ বাড়িতে ছিল। এ সময় প্রতিবেশী জুলফিকার নামে এক যুবক গেটের বাইরে থেকে কথা আছে বলে বাড়ি থেকে ডেকে নিয়ে যায়। রাত গভীর হলেও সে আর বাড়ি ফিরে আসায়। রাতে আশপাশের এলাকায় তার খোঁজ নেন পরিবারের লোকজন। তার কোনো খোঁজ পাওয়া যায়নি। শুক্রবার সকালে তার লাশ স্কুলের বারান্দায় রক্তাক্ত অবস্থায় দেখতে পায় স্থানীয়রা। পরে পরিবারে খবর দেয়া হয়। পুলিশের ধারণা, স্কুল চত্বরের ভেতরের টিউবয়েলের হাতল খুলে তার মাথায় আঘাত করা হয়েছে। এতে তার মাথা থেঁতলে যায়। মাথা, নাক-মুখ দিয়ে রক্ত ঝরার দাগ লেগেছিল বারান্দার মেঝেতে। বদরগঞ্জ থানার ওসি (তদন্ত) আরিফ আলী বলেন, লাশ উদ্ধার করে ময়নাতদন্তের জন্য রংপুর মেডিকেল কলেজ হাসপাতালের মর্গে পাঠানো হয়েছে। তদন্তের পর আইনানুগ ব্যবস্থা নেয়া হবে।",21/9/2020,country-news
"বর আসার আগেই বিয়ে হলো বন্ধ, বউয়ের বাবার জরিমানা","রংপুরের বদরগঞ্জ উপজেলায় বাল্যবিয়ে থেকে রক্ষা পেল দশম শ্রেণির এক ছাত্রী। এ সময় বাল্যবিয়ের আয়োজন করায় বাবা রতন সাহাকে (৪৫) জরিমানা করেছেন ভ্রাম্যমাণ আদালত।



রোববার মেয়ের বাবাকে পাঁচ হাজার টাকা জরিমানা করেন ভ্রাম্যমাণ আদালতের বিচারক ও ইউএনও নবীরুল ইসলাম।বাবা রতন সাহা পৌর শহরের সিও রোডের বাসিন্দা। তার মেয়ে বদরগঞ্জ সরকারি বালিকা উচ্চ বিদ্যালয়ের দশম শ্রেণির শিক্ষার্থী।ভ্রাম্যমাণ আদালতের বিচারক ও ইউএনও নবীরুল ইসলাম জানান, মেয়ের ইচ্ছার বিরুদ্ধে বাবা রতন সাহা বগুড়ার সোনাতলা উপজেলার সুশান্ত সাহার সঙ্গে বিয়ের আয়োজন করেন। রোববার বর আসার আগেই বাল্যবিয়ের খবর আসে।এর পর ঘটনাস্থলে গিয়ে ওই মেয়ের বাল্যবিয়ে বন্ধ করা হয়। এ সময় মেয়ের বাবাকে পাঁচ হাজার টাকা জরিমানা করা হয়েছে।",21/9/2020,country-news
মানসিক ভারসাম্যহীনদের সেবায় সুখ পান মারুফ-মরিয়ম দম্পতি,"কারও পা নেই, চোখ নেই। কেউ শুনতে বা বলতে পারে না। শারীরিক নানা প্রতিবন্ধকতা ছাড়াও সমস্যা হল সবাই মানসিক ভারসাম্যহীন। তাদের প্রতিপালন করছেন মারুফ-মরিয়ম দম্পতি। তাদের সেবার মধ্যেই সুখ খুঁজে পান তারা।



এমন বিরল ঘটনা দেখা গেছে রংপুরের বদরগঞ্জ উপজেলার প্রত্যন্ত গ্রাম হাসিনা নগরে। সেখানে গ্লোরি সমাজ উন্নয়ন সংস্থা গড়ে তুলেছে ভারসাম্যহীনদের সেবা কেন্দ্র। যা বর্তমানে মানবতার তীর্থস্থান পাগলের বাড়ি হিসেবে পরিচিত।সরেজমিন জানা গেছে, ২০১৪ সালে একজন মানসিক ভারসাম্যহীন নারীকে আশ্রয় দিয়ে শুরু হয় মারুফ-মরিয়ম দম্পতির এ সেবা কার্যক্রম। শুরুতে অনেকে বাঁকা দৃষ্টিতে তাকালেও ধীরে ধীরে গ্রামবাসীর সহযোগিতা উৎসাহযোগায় তাদের।পরিচয় নিশ্চিত হওয়ার পর সেবা কেন্দ্র থেকে ১৮ জন মানসিক ভারসাম্যহীন মানুষ বাড়ি ফিরে গেলেও গ্লোরি সমাজ উন্নয়ন সংস্থার এই সেবা কেন্দ্রে বসবাস করছেন ১৭ জন অসহায় মানুষ। কারও পা নেই, চোখ নেই। কেউ পারে না শুনতে-বলতেও।শারীরিক নানা প্রতিবন্ধকতা ছাড়াও তাদের সমস্যা হল সবাই মানসিক ভারসাম্যহীন। পরিবার-পরিজনই হয়তো এদের বোঝা ভেবে ফেলে গেছে, নয় তো প্রিয়জনদের কাছ থেকে হারিয়ে নিরুদ্দেশ এ মানুষগুলো।পথ থেকে কুড়িয়ে এনে বাড়িতে রেখে পরম মমতায় প্রতিপালন করছেন মারুফ-মরিয়ম দম্পতি। তাদের সেবা-শুশ্রূষায় জীবন ফিরে পেয়েছেন অসহায় এ মানুষেরা।এ বিষয়ে গ্লোরি সমাজ উন্নয়ন সংস্থার চেয়ারম্যান এমএ মারুফ কেইন বলেন, আমি ভাসমান মানুষদের সেবা করতাম। পরে চিন্তা করলাম সবাইকে একসঙ্গে করা যায় কি না। আমরা শুধু তাদেরকেই এখানে নিয়ে আসি যারা রাস্তা-ঘাটে পরে থাকে ও অসহায়। তাদের সেবা করছি। দেখাশুনা ও খাওয়া-দাওয়া করাচ্ছি।স্থানীয় গ্রামবাসী বলেন, মহৎ এই উদ্যোগ প্রসারে আরও সহযোগিতা প্রয়োজন।রংপুর ভাসমান নিরাশ্রয় মানুষের সেবা কেন্দ্রের সভাপতি নিখিল চন্দ্র রায় বলেন, সমাজের বিত্তবানদের এগিয়ে আসা উচিত। সবাইকে এগিয়ে আসার অনুরোধ করছি।রংপুরের জেলা প্রশাসক আসিব আহসান বলেন, ঠিকানাবিহীন অসহায় মানুষের কল্যাণে সেবা কেন্দ্রের কার্যক্রম এগিয়ে নিতে সরকারিভাবে তাদের যতটুকু সাহায্য করা সম্ভব তার ব্যবস্থা করা হবে।",21/9/2020,country-news
রংপুরে মন্দিরের প্রাচীর ভাঙায় চেয়ারম্যান গ্রেফতার,"রংপুরের গঙ্গাচড়ায় মন্দিরের নির্মাণাধীন প্রাচীর ভেঙ্গে ফেলার অভিযোগে আলমবিদিতর ইউপি চেয়ারম্যান আফতাবুজ্জামান আফতাবকে গ্রেফতার করেছে পুলিশ। এ ঘটনা ঘটেছে শনিবার বিকালে উপজেলার আলমবিদিতর ইউনিয়নের বাড়াইপাড়া গ্রামে। ওই ঘটনায় এলাকায় উত্তেজনা বিরাজ করছে।



পুলিশ ও এলাকাবাসী সূত্রে জানা যায়, শনিবার বিকালে বাড়াইপাড়া হরি ও দুর্গা মন্দিরের সীমানা প্রাচীর নির্মাণ কাজে বাঁধা দেয় আলমবিদিতর ইউনিয়ন পরিষদের চেয়ারম্যান আফতাবুজ্জামান আফতাব। এ সময় মন্দির কমিটির লোকজন বাঁধা উপেক্ষা করলে চেয়ারম্যান নির্মাণাধীন সীমানা প্রাচীর লাথি দিয়ে ভেঙে ফেলেন বলে অভিযোগ করেন এলাকাবাসী।এ ঘটনায় সনাতন ধর্মাবলম্বীরা তাৎক্ষণিক বিক্ষোভ করে বিচার দাবি করেন। খবর পেয়ে অতিরিক্ত পুলিশ সুপার (এ সার্কেল) আবু তৈয়ব মো. আরিফ হোসেন, গঙ্গাচড়া থানার ওসি সুশান্ত কুমার সরকার ও উপজেলা পূজা উদযাপন পরিষদ নেতৃবৃন্দ ঘটনাস্থলে উপস্থিত হয়ে পরিস্থিতি শান্ত করেন। পরে মন্দিরের সীমানা প্রাচীর ভাঙার অভিযোগে পুলিশ সন্ধ্যা ৭টায় ইউনিয়ন পরিষদ চেয়ারম্যান আফতাবকে গ্রেফতার করে থানায় নিয়ে আসে।এ ঘটনায় মন্দির পরিচালনা কমিটির সাধারণ সম্পাদক কনক চন্দ্র বাদী হয়ে ওই চেয়ারম্যানের বিরুদ্ধে মামলা দায়ের করেন।গঙ্গাচড়া থানার ওসি সুশান্ত কুমার সরকার বলেন, মন্দিরের প্রাচীর ভেঙে ফেলার অভিযোগে ইউপি চেয়ারম্যান আফতাবুজ্জামান আফতাবকে গ্রেফতার করা হয়েছে। এ ঘটনায় মন্দির কমিটির সাধারণ সম্পাদক থানায় মামলা দায়ের করেছেন।",21/9/2020,country-news
"তিস্তার বাঁধে ভাঙন, উৎকণ্ঠায় স্থানীয়রা","রংপুরের গঙ্গাচড়ায় তিস্তা নদীর পানি কমে যাওয়ার সঙ্গে সঙ্গে তিস্তা প্রতিরক্ষা বাঁধ রক্ষায় নির্মাণ করা একটি গ্রোয়েন বাঁধে ভাঙন শুরু হয়েছে।



ভাঙনে ইতিমধ্যে ওই গ্রোয়েন বাঁধের প্রায় ১শ' মিটার এলাকা তিস্তাগর্ভে বিলীন হয়েছে। বাঁধটি সম্পূর্ণ ভেঙে গেলে বাঁধসংলগ্ন গ্রামসহ রংপুর শহর তিস্তার পানিতে প্লাবিত হওয়ার আশংকা দেখা দিয়েছে।

এ পরিস্থিতিতে গ্রোয়েন বাঁধ রক্ষায় পানি উন্নয়ন বোর্ড ভাঙন এলাকায় জিও ব্যাগ ফেলে বাঁধটি রক্ষার চেষ্টা করছে। তবে পানির তীব্র স্রোতে কাজে ব্যাঘাত ঘটছে।পানি উন্নয়ন বোর্ডের প্রকৌশলী ও স্থানীয়রা জানান, গত কয়েকদিন থেকে অব্যাহত ভারী বর্ষণ ও উজান থেকে নেমে আসা পাহাড়ি ঢলের পানিতে প্লাবিত হয় তিস্তা পাড়ের নিম্নাঞ্চলগুলো।গত মঙ্গলবার থেকে তিস্তার পানি কিছুটা কমতে থাকে। পানি কমার সঙ্গে সঙ্গে উপজেলার নোহালী ইউনিয়নের ফোঁটামারী গ্রামে প্রায় ১৫ বছর আগে তিস্তা প্রতিরক্ষা বাঁধ রক্ষায় নির্মাণ করা ‘ইসলামের গ্রোয়েন বাঁধ’টিতে ভাঙন শুরু হয়েছে।ভাঙনে ওই গ্রোয়েন বাঁধের প্রায় ১শ' মিটার অংশ ইতিমধ্যে নদীগর্ভে বিলীন হয়েছে। গ্রোয়েনটি ভেঙে গেলে তিস্তা প্রতিরক্ষা বাঁধটি ভাঙনের হুমকির মধ্যে পড়বে। শুক্রবার ভাঙন স্থানে গিয়ে দেখা যায়, ভাঙন রোধে পানি উন্নয়ন বোর্ড জিও ব্যাগ ফেলছে।এ সময় পানি উন্নয়ন বোর্ডের নির্বাহী প্রকৌশলী মেহেদী হাসান জানান, ভাঙন রোধে ওখানে জিও ব্যাগ ফেলা হচ্ছে। আশা করা হচ্ছে গ্রোয়েন বাঁধটি রক্ষা পাবে।
",21/9/2020,country-news
গঙ্গাচড়ায় পিছিয়েপড়া ছাত্রীদের মাঝে বাইসাইকেল বিতরণ,"‘মাদক ও বাল্যবিবাহকে না বলি’ শপথ গ্রহণ করেছে গঙ্গাচড়ার তিস্তাচরের শিক্ষার্থীরা। দেড় শতাধিক শিক্ষার্থীরা পিছিয়েপড়া চর এলাকায় মাদক ও বাল্যবিয়ের বিপক্ষে ওই ক্যাম্পেইন শুরু করেছে।



প্রধানমন্ত্রীর কার্যালয়ের বিশেষ এলাকার জন্য উন্নয়ন সহায়তা প্রকল্পের আওতায় ৩০ জন ক্ষুদ্র-নৃগোষ্ঠী শিক্ষার্থীদের মাঝে বাইসাইকেল হাতে দিয়ে মঙ্গলবার এই কার্যক্রমের উদ্বোধন করেন রংপুর জেলা প্রশাসক আসিব আহসান। এ সময় ফেস্টুন উঁচিয়ে প্রধানমন্ত্রীকে ধন্যবাদ জানিয়েছে তিস্তাচরের দেড় শতাধিক শিক্ষার্থী।গঙ্গাচড়া উপজেলা নির্বাহী কর্মকর্তা তাসলীমা বেগমের সভাপতিত্বে বাইসাইকেল বিতরণ অনুষ্ঠানে প্রধান অতিথি ছিলেন জেলা প্রশাসক আসিব আহসান। বিশেষ অতিথির বক্তব্য রাখেন উপজেলা চেয়ারম্যান রহুল আমিন, ভাইস-চেয়ারম্যান সাজু আহমেদ লাল, নোহালী ইউনিয়নের চেয়ারম্যান আবুল কালাম আজাদ টিটুল।অনুষ্ঠানে বক্তারা বলেন, বাইসাইকেলের মতো শিক্ষার্থীদের মনে সচেতনতার চাকা ঘুরতে থাকবে। প্রত্যেক সাইকেলে ‘বাল্যবিবাহ ও মাদককে না বলি’ স্লোগানসমৃদ্ধ স্টিকার লাগিয়ে দেয়া হয়েছে। শিক্ষার্থীরা তিস্তাচরের যতদূর রাস্তা পরিভ্রমণ করবে সেই এলাকার মানুষগুলো সচেতন হবে।এ সময় ১০০ শিক্ষার্থীর মাঝে শিক্ষা উপবৃত্তি, ক্রীড়া ও সাংস্কৃতিকসামগ্রী এবং স্বাস্থ্য উপকরণ প্রদান করা হয়।বাইসাইকেল হাতে পেয়ে উচ্ছ্বাসিত শিক্ষার্থীদের মধ্যে সপ্তম শ্রেণির ছাত্রী ডলি রানী জানায়, তার বাড়ি তিস্তার দুর্গম চর পূর্ব কচুয়া গ্রামে। সেখান থেকে তার মতো ২৫ জন ছাত্রীকে প্রতিদিন ৪ কিলোমিটার পথ পায়ে হেঁটে স্কুলে আসতে হয়। কোনো যানবাহন না থাকায় তাদের এভাবে কষ্ট করে স্কুলে আসতে গিয়ে অনেকে লেখাপড়া ছেড়ে দিতে বাধ্য হয়। অনেকের লেখাপড়া বন্ধ হয়ে যাওয়ায় তাদের বাল্যবিয়ের শিকার হচ্ছে। এখন থেকে তাকে আর কষ্ট করে পায়ে হেঁটে স্কুলে আসতে হবে না।একই রকম অনুভূতির কথা জানায় মিতু রানী। তার বাবা পেশায় মৎস্যজীবী। সেও বাইসাইকেল হাতে পেয়ে প্রধানমন্ত্রীর প্রতি কৃতজ্ঞতা জানায়। তার বাড়ি নোহালীর কচুয়ার চরে।ওই অনুষ্ঠানের মধ্য দিয়ে প্রধানমন্ত্রীর উপহার হিসেবে ১০ জন গৃহহীন পরিবারকে বাড়ি উপহার দেয়া হয়। জেলা প্রশাসক ১০টি পরিবারের হাতে বাড়ির চাবি তুলে দেন।এ সময় বাড়ির চাবি হাতে পেয়ে নোহালী গ্রামের ফুল রানী (৫৫) আনন্দে কেঁদে ফেলেন। তিনি জানান, তিস্তার ভাঙ্গনে তাদের বাড়ি-ঘর অনেকবার নদীতে বিলীন হওয়ায় তারা বাঁধে ঝুপড়ি ঘরে আশ্রয় নিতে বাধ্য হয়েছেন। ৫ সদস্যের পরিবারের সবাই সেখানে মানবেতরভাবে বেঁছে আছেন। প্রধানমন্ত্রীর উপহার হিসেবে এখন জমিসহ বাড়ি পেয়ে তিনি নতুন করে যেন জীবনের আনন্দ খুঁজে পেলেন।তার মতো একই রকম অনুভূতির কথা জানালেন একই এলাকার লক্ষ্মী রানী।",21/9/2020,country-news
গঙ্গাচড়ায় করোনা উপসর্গ নিয়ে একজনের মৃত্যু,"করোনা উপসর্গ নিয়ে গঙ্গাচড়ায় আশরাফ নামে এক ব্যক্তি বুধবার সকাল ৯টায় মারা গেছেন। উপজেলার গজঘণ্টা ইউনিয়নের ওমর গ্রামে তার বাড়ি। তিনি ১০ দিন ধরে জ্বর, কাশি ও শ্বাসকষ্টে ভুগছিলেন।



মহিলা ইউপি সদস্য ঝর্ণা বেগম বলেন, স্থানীয় এক পল্লী চিকিৎসক তার চিকিৎসা করতেন।পল্লী চিকিৎসক জানান, ওই ব্যক্তির শরীরে করোনার উপসর্গ ছিল। বাড়িতে আরও ২ জন অসুস্থ হয়ে পড়েছে।এ দিকে পল্লী চিকিৎসক ফুলু মিয়া বলেন, ওই ব্যক্তির শরীরে জ্বর এবং শুকনা কাশি ছিল। চিকিৎসা করার পর জ্বর কিছুটা কমেছিল কিন্তু কাশি কমেনি। এ জন্য তাকে একটি কাশির সিরাপ দিয়েছিলাম। আমি তাদেরকে পরীক্ষা করার জন্য বলেছিলাম কিন্তু তারা ভয়ে যাননি।গজঘণ্টা ইউনিয়নের চেয়ারম্যান আজিজুল ইসলাম বলেন, ওই ব্যক্তির শরীরে করোনার উপসর্গের কথা তিনি শুনেছেন।উপজেলা স্বাস্থ্য ও পরিবার পরিকল্পনা কর্মকর্তা ডা. মো. আসিফ ফেরদৌস বলেন, বিষয়টি সকালে জানলাম। ওই ব্যক্তির নমুনা সংগ্রহ করা হয়েছে। বাড়িটি লকডাউন করা হয়েছে।",21/9/2020,country-news
রংপুরে স্ত্রী-সন্তানকে হত্যা করে আত্মঘাতী স্বামী,"রংপুরের গংগাচড়ায় স্ত্রী ও আঠারো মাস বয়সী কন্যা সন্তানকে হত্যা করে নিজেই গলায় ফাঁস দিয়ে আত্মঘাতী হয়েছেন হাফিজুল ইসলাম (৩০)।



এই মর্মান্তিক ঘটনাটি ঘটেছে শুক্রবার দিবাগত রাতে উপজেলার বড়বিল ইউনিয়নের বালাপাড়া গ্রামে। পুলিশ লাশ উদ্ধার করে ময়নাতদন্তের জন্য রংপুর মেডিকেল কলেজ হাসপাতালের মর্গে প্রেরণ করেছে।জানা গেছে, ওই গ্রামের লাল মিয়ার ছেলে হাফিজুল ইসলাম পাঁচ বছর আগে পার্শ্ববর্তী আলমবিদিতর ইউনিয়নের সরকারপাড়ার মোর্শেদ আলমের মেয়ে ফাতেমা বেগমকে (২৫) বিয়ে করেন। বিয়ের পর থেকেই ফাতেমা ঢাকায় গার্মেন্টসে চাকরি করেন। হাফিজুল ইসলাম দেশের বিভিন্ন জেলায় দিনমজুরের কাজ করে দিনযাপন করতেন। বিগত তিন বছর থেকে তারা নিজ বাড়িতে অবস্থান করে সংসার করে আসছিলেন। এর মধ্যে জন্ম হয় এক কন্যা সন্তানের। বাড়িতে থাকাকালীন হাফিজুল ইসলাম কোনো কাজ না করে ঘুরে বেড়াতেন। এ জন্য সংসারে অভাব-অনটনের কারণে দাম্পত্য কলহ লেগেই থাকত। ফাতেমা বেগম কখনও তার শ্বশুর ও কখনও তার বাবার কাছ থেকে সহযোগিতা নিয়ে সংসার চালাতেন বলে স্থানীয়রা জানান। আরও জানা যায়, ফাতেমা ঢাকায় থাকাকালীন তার উপার্জিত কিছু অর্থ দিয়ে গরু-ছাগল ক্রয় করে বাবার বাড়িতে রাখেন। হাফিজুল ইসলাম প্রায়ই ওই গরু-ছাগল বিক্রি করে টাকা নিয়ে আসার জন্য ফাতেমাকে নির্যাতন করতেন।ঘটনার দিন শুক্রবার উভয়ের মাঝে সংসারের অভাব-অনটন নিয়ে পুনরায় বাকবিতণ্ডা হয়। এর পরের দিন সকালে তাদের মৃতদেহ উদ্ধার করে পুলিশ।পুলিশ ও স্থানীয়দের ধারণা, দিবাগত গভীর রাতে স্ত্রী ফাতেমা বেগম ও কন্যা সন্তান হোমায়রাকে কাঁচি দিয়ে গলাকেটে হত্যা করে নিজেই গলায় দড়ি দিয়ে আত্মঘাতী হন হাফিজুল।
ঘটনাস্থল থেকে পুলিশ হত্যায় ব্যবহৃত রক্তমাখা কাঁচি উদ্ধার করে। এ ব্যাপারে গংগাচড়া মডেল থানার ওসি সুশান্ত কুমার সরকার জানান, লাশ তিনটি উদ্ধার করে মর্গে প্রেরণ করা হয়েছে। এ রিপোর্ট লেখা পর্যন্ত কোনো মামলা হয়নি।",21/9/2020,country-news
গঙ্গাচড়ায় এতিমখানার অর্থ লুটে ১৪ কোটি টাকার মালিক হায়দার,"রংপুরের গঙ্গাচড়া এতিমখানার অর্থ লুট করে প্রায় ১৪ কোটি টাকার সম্পদের মালিক হয়েছেন হাফেজ হায়দার আলী। তিনি অবৈধ রোজগারের মাধ্যমে গ্রামের বাড়ি কচুয়া ও রংপুর বিভাগীয় শহরে বিলাসবহুল ১০ কোটি টাকার ২টি বাড়ি বানিয়েছেন।
 


তার রয়েছে ৭ একর কৃষি জমিও। বাসার ফার্নিচার ও আসবাবপত্র আনিয়েছেন বিদেশ থেকে। অথচ এতিমখানাটির পরিচালক হিসেবে তিনি মাসে বেতন পান ৯ হাজার ৮০০ টাকা মাত্র।অনুসন্ধানে জানা যায়, রংপুরের গঙ্গাচড়ায় নোহালী ইউনিয়নের কচুয়া এলাকায় কাতার চ্যারিটেবল ফান্ডের সহযোগিতায় খোবাইব ইবনে আদি (রা:) এতিমখানাটি কোরআনের হাফেজসহ ১০ম শ্রেণি পর্যন্ত এতিমদের শিক্ষা দেয়। এ এতিমখানার ছাত্র-ছাত্রীদের থাকা খাওয়া, ভরণপোষণ, শিক্ষক, কর্মচারীদের বেতনভাতা দাতা সংস্থা প্রদান করে।দাতা সংস্থার তথ্য অনুযায়ী ওই প্রতিষ্ঠানে অনুদানপ্রাপ্ত ছাত্রের সংখ্যা ৩২৮ ও ছাত্রী ৯৫ জন। মোট শিক্ষার্থী ৪২৩ জন। প্রতি ছাত্রছাত্রীর ভরণপোষণের জন্য প্রতি মাসে ৩ হাজার ১০০ টাকা প্রদান করে দাতা সংস্থা। সে অনুযায়ী মাসে ভরণপোষণের জন্য প্রতিষ্ঠানটি পায় ১৩ লাখ ১১ হাজার ৩০০ টাকা।কিন্তু এতিমখানার প্রকৃত ছাত্র ১৯০ জন ও ছাত্রী ৪০ জন। প্রকৃতপক্ষে ২৩০ জন শিক্ষার্থী ভরণপোষণের টাকা পেয়ে থাকে। অতিরিক্ত ১৯৩ জন শিক্ষার্থীর ভুয়া ভাউচার ও ভুয়া অ্যাকাউন্ট দেখিয়ে প্রতি মাসে হাতিয়ে নেয়া হয় ৫ লাখ ৯৮ হাজার ৩০০ টাকা। যা এক বছরে ৭১ লাখ ৭৯ হাজার ৬০০ টাকা।এছাড়াও হাফেজ হায়দার আলীর বিরুদ্ধে প্রতিষ্ঠানের বিল্ডিং, গাছ ও পুকুরের মাছ বিক্রি, পুরাতন মসজিদের নির্মাণসামগ্রী দিয়ে নতুন মসজিদ তৈরি করে বিল ভাউচার জমা দিয়ে অর্থ আত্মসাতের অভিযোগ রয়েছে।নোহালী ইউপি চেয়ারম্যান আবুল কালাম আজাদ (টিটু) বলেন, অদৃশ্য কারণে যোগ্যতা না থাকার পরেও হাফেজ হায়দার আলী ২০১১ সালে এতিমখানাটির পরিচালকের দায়িত্ব পান। তারপর থেকে তার ভাগ্যের চাকা ঘুরতে থাকে।পৈতৃকভাবে বাবা আবদুর রাজ্জাক মিয়ার কাছ থেকে তার পাওয়া কৃষি জমি ২০ শতক মাত্র। হাফেজ হায়দার আলী এতিমের অর্থ আত্মসাৎ করে তার নিজ এলাকায় কৃষি জমি কিনেছেন ৭ একর যার আনুমানিক মূল্য প্রায় ৩ কোটি টাকা। গ্রামের বাড়িতে কোটি টাকা ব্যয়ে ৩ তলা বিশিষ্ট ৪ হাজার স্কয়ার ফুটের একটি বাড়ি নির্মাণ করেন। বাড়ির আসবাবপত্র ও ফার্নিচার বিদেশ থেকে অর্ডার দিয়ে আনা, যার আনুমানিক মূল্য ৫০ লাখ টাকার উপরে।রংপুরের অভিজাত এলাকা মেডিকেল মোড়ে প্রায় তিন কোটি টাকা মূল্যের জমির ওপর সাত কোটি টাকা ব্যয়ে আরও একটি বিলাসবহুল বাড়ি নির্মাণ করেছেন। সেখানেও রয়েছে প্রায় ২০ লাখ টাকার দামি ফার্নিচার।এছাড়া রংপুর শহরে আরও দুই কোটি টাকার মূল্যের জমি কিনেছেন তিনি। তিনি যে মোটরসাইকেলটিতে যাতায়াত করেন তার দাম প্রায় তিন লাখ টাকা। সব মিলে তার বিরুদ্ধে প্রায় ১৪ কোটি টাকা উপরে অবৈধ সম্পদ অর্জনের অভিযোগ উঠেছে।এতিমখানার পরিচালক হিসেবে হায়দার আলীর মাসিক বেতন ৯ হাজার ৮০০ টাকা। এতে তার এক বছরের বেতন আসে এক লাখ ১৭ হাজার ৬০০ টাকা, যা তার চাকরির বয়সের ৯ বছরে দাঁড়ায় ১০ লাখ ৫৮ হাজার ৪০০ টাকা। এ বেতনে ১৪ কোটি টাকার সম্পদ অর্জন কিভাবে সম্ভব?এদিকে কাজলী বেগম নামের এক অভিভাবক কাতার চ্যারিটেবল ফান্ড বাংলাদেশ অফিসে অভিযোগ করেছেন, তার এতিম দুই মেয়ে রাবিনা ও মারজানা আক্তারের নামে ইসলামী ব্যাংকের রংপুরের ধাপ শাখায় ৩১ হাজার করে মোট ৬২ হাজার টাকা এলেও হায়দার আলী তাদের কাছ থেকে চেকে অগ্রিম সই নিয়ে মাত্র ২৪ হাজার টাকা দিয়ে বিদায় দিয়েছেন এবং তাকে বলেছেন, বেশি বাড়াবাড়ি করলে পরিণাম খারাপ হবে।কাজলী বেগমের মতো আরও অনেক অভিভাবকের অভিযোগ হায়দার আলীর বিরুদ্ধে জমা পড়লেও রহস্যজনক কারণে তার তদন্ত হচ্ছে না।অভিযোগ সম্পর্কে হায়দার আলী বলেন, আমার বিরুদ্ধে অনেকেই ষড়যন্ত্র করে আসছে। শ্বশুরবাড়ি থেকে প্রায় ২০ লাখ টাকা পেয়েছি। তা দিয়েই এসব সম্পদ করেছি।",21/9/2020,country-news
প্রধানমন্ত্রীর উপহার পেল গঙ্গাচড়ার ৫ শতাধিক পরিবার,"করোনার সংকটকালে রংপুরের গঙ্গাচড়া উপজেলার ৫ শতাধিক কর্মহীন দিনমজুর পরিবারের মাঝে বুধবার প্রধানমন্ত্রীর উপহার হিসেবে ১০ কেজি করে চাল বিতরণ করা হয়।



বুধবার দুপুরে গঙ্গাচড়া সরকারি ডিগ্রি কলেজ মাঠে সামাজিক দূরত্ব বজায় রেখে চাল বিতরণ করেন গঙ্গাচড়া উপজেলা নির্বাহী অফিসার তাসলিমা বেগম।এসময় উপস্থিত ছিলেন, গঙ্গাচড়া উপজেলা পরিষদের ভাইস চেয়ারম্যান সাজু আহমেদ লাল, উপজেলা প্রকল্প বাস্তবায়ন (পিআইও) কর্মকর্তা জাহাঙ্গীর আলম প্রমুখ।উল্লেখ্য, ইতিমধ্যেই গঙ্গাচড়া আসনের প্রত্যেক ইউনিয়ন ও সিটির ১-৮নং ওয়ার্ডে প্রায় ১৫ হাজার পরিবারকে খাদ্য সহায়তা দেয়া হয়েছে।",21/9/2020,country-news
রংপুরে পারিবারিক বিরোধের জেরে গৃহবধূ খুন,"রংপুরের গঙ্গাচড়ায় পারিবারিক বিরোধের জেরে মোসলেমা খাতুন (২৫) নামে এক গৃহবধূকে খুনের অভিযোগ পাওয়া গেছে ওই গৃহবধূর স্বামী ও শ্বশুরবাড়ির লোকজনের বিরুদ্ধে।



বুধবার গঙ্গাচড়ার মর্ণেয়া খলিফাটারি গ্রামের একটি বনজবৃক্ষের বাগান থেকে তার লাশ উদ্ধার করে পুলিশ। নিহত মোসলেমা খাতুন একই উপজেলার ভাঙ্গাগড়া গ্রামের এনামুল হকের স্ত্রী। এক বছর আগে তাদের বিবাহ বিচ্ছেদ ঘটে। পুলিশ ও স্থানীয়রা জানান, প্রায় ৬ বছর পূর্বে ভাঙ্গাগড়া গ্রামের এনামুল হকের সঙ্গে জমচওড়া গ্রামের মোসলেমা খাতুনের বিয়ে হয়। তবে মোসলেমা খাতুনের এটি তৃতীয় বিয়ে ছিল। বুধবার সকালে ওই গ্রামের একটি বনজবৃক্ষের বাগানে লাশ পড়ে থাকতে দেখে স্থানীয়রা পুলিশকে খবর দেয়। পুলিশ খবর পেয়ে ঘটনাস্থল থেকে লাশ উদ্ধার করে রংপুর মেডিকেল কলেজ হাসপাতাল মর্গে পাঠায়।গঙ্গাচড়া মডেল থানার ওসি সুশান্ত কুমার সরকার বলেন, পারিবারিক বিরোধের জেরে তাকে হত্যার পর লাশ ফেলে রাখা হয়েছে বলে প্রাথমিকভাবে ধারণা করা হচ্ছে। নিহতের গলায় আঘাতের চিহ্ন রয়েছে।লাশ উদ্ধার করে ময়নাতদন্তের জন্য মর্গে পাঠানো হয়েছে। হত্যাকাণ্ডের রহস্য উদঘাটনে তদন্ত করছে পুলিশ। জিজ্ঞাসাবাদের জন্য এনামুল হককে আটক করা হয়েছে। এ ঘটনায় এখনো মামলা দায়ের করা হয়নি।",21/9/2020,country-news
রংপুরে ৭৮ কেজি গাঁজাসহ মাদক কারবারী আটক,"রংপুরের কাউনিয়া উপজেলায় ৭৮ কেজি গাঁজাসহ জাকির হোসেন (৪২) নামে এক মাদক কারবারীকে আটক করেছে র‌্যাব।



উপজেলার কুর্শা ইউনিয়নের মহেশা গ্রামে অভিযান চালিয়ে তাকে আটক করা হয়। বুধবার দুপুরে র‌্যাব-১৩-এর মিডিয়া অফিসার এএসপি খন্দকার গোলাম মোস্তফা গণমাধ্যমকে বিষয়টি নিশ্চিত করেন।সংবাদ বিজ্ঞপ্তিতে বলা হয়, র‌্যাব-১৩-এর একটি বিশেষ দল গোপন সংবাদের ভিত্তিতে বুধবার দিবাগত রাতে রংপুরের কাউনিয়া উপজেলার কুর্শা ইউনিয়নের মহেশা গ্রামে অভিযান চালায়। এ সময় টিনশেড আলুর ঘরে বিশেষ কায়দায় রাখা ৭৮ কেজি গাঁজাসহ মহেশা গ্রামের মৃত আইজুল ইসলাম সরকারের ছেলে জাকির হোসেনকে আটক করা হয়। প্রাথমিক জিজ্ঞাসাবাদে তিনি দীর্ঘদিন যাবৎ মাদক ব্যবসার সঙ্গে তার সম্পৃক্ততার কথা স্বীকার করেন। তার সঙ্গে জড়িত অন্য মাদক ব্যবসায়ীদের গ্রেফতারের প্রক্রিয়া চলমান রয়েছে। এ বিষয়ে মাদকদ্রব্য আইনে মামলা দায়ের করা হয়েছে।",21/9/2020,country-news
রংপুরে অটোরিকশার ধাক্কায় নারী নিহত,"রংপুরের কাউনিয়া উপজেলায় ব্যাটারিচালিত অটোরিকশার ধাক্কায় ওসেনা বেগম (৫০) নামে এক নারী পথচারী নিহত হয়েছেন। মঙ্গলবার রাতে উপজেলার হারাগাছ পৌরসভায় এ দুর্ঘটনা ঘটে।



ওসেনা বেগম হারাগাছ পৌর সভার পশ্চিম পোদ্দার পাড়া গ্রামের আফসার আলীর স্ত্রী।প্রত্যক্ষদর্শীরা জানায়, রাত পৌনে ৮টার দিকে হারাগাছ থেকে রংপুরগামী ব্যাটারিচালিত একটি অটোরিকশা দ্রুত বেগে যাওয়ার সময় ওসেনা বেগমকে ধাক্কা দেয়। এতে ঘটনাস্থলেই তিনি মারা যান।হারাগাছ মেট্রো থানার ওসি ঘটনার সত্যতা নিশ্চিত করেছেন।",21/9/2020,country-news
রংপুরের কাউনিয়ায় সেনাবাহিনীর ত্রাণ বিতরণ,"পবিত্র রমজান উপলক্ষে রংপুরের কাউনিয়া উপজেলায় বাংলাদেশ সেনাবাহিনী রংপুর ৬৬ পদাতিক ডিভিশনের তত্ত্বাবধানে ২৫ বীর সাপোর্ট ব্যাটালিয়ন ত্রাণ বিতরণ করেছে।



উপজেলার রেলস্টেশন দারুল উলুম কওমি মাদ্রাসা এবং এতিমখানায় দরিদ্র পরিবারের মাঝে এই ত্রাণ বিতরণ করা হয়। এসময় করোনা ভাইরাস মোকাবেলায় জনগণকে সচেতন করেন ব্যাটালিয়নের সদস্যরা। ত্রাণ বিতরণ দলের কমান্ডার ছিলেন ক্যাপ্টেন আকিব মুশরান।বিশ্বজুড়ে মানুষ এখন করোনাভাইরাসে বিপর্যস্ত। মহামারীতে বাংলাদেশেও শ্রমিকসহ বিভিন্ন পেশাজীবী মানুষ কর্মহীন হয়ে পড়ায় মানবেতর জীবনযাপন করছেন।এসব শ্রমহীন দরিদ্র ও অসহায় পরিবারের মাঝে ২৫ বীর সাপোর্ট ব্যাটালিয়নের সদস্যরা নিয়মিত খাদ্য সামগ্রী বিতরণ করছেন। গতকাল শনিবার মিঠাপুকুর উপজেলায় ত্রাণ বিতরণ করেন তারা।উল্লেখ্য, রংপুরের পীরগঞ্জ, মিঠাপুকুর, পীরগাছা ও কাউনিয়া এই চারটি উপজেলায় ৬৬ পদাতিক ডিভিশনের ২৫ বীর সাপোর্ট ব্যাটালিয়ন করোনা প্রতিরোধ এবং বিভিন্ন জনস্বার্থমূলক কাজ নিরলসভাবে চালিয়ে যাচ্ছে।",21/9/2020,country-news
সাবেক এমপি রহিম উদ্দিন ভরসা আর নেই,"রংপুরের বিশিষ্ট শিল্পপতি ও সাবেক সংসদ সদস্য রহিম উদ্দিন ভরসা আর নেই (ইন্নালিল্লাহি ... রাজিউন)।



বুধবার বেলা ১টা ২০ মিনিটে বার্ধক্যজনিত কারণে রাজধানীর স্কয়ার হাসপাতালে চিকিৎসাধীন থেকে তার মৃত্যু হয়। মৃত্যুকালে তার বয়স হয়েছিল ৮৬ বছর।রহিম উদ্দিন ভরসার মৃত্যুর বিষয়টি নিশ্চিত করেছেন তার ছেলে কাউনিয়া উপজেলা বিএনপির সভাপতি এমদাদুল হক ভরসা।তিনি জানান, বাবা দীর্ঘদিন ধরে বার্ধক্যজনিত নানা রোগে ভুগছিলেন। বেলা ১টা ২০ মিনিটে রাজধানীর স্কয়ার হাসপাতালে চিকিৎসাধীন থেকে তার মৃত্যু হয়।রহিম উদ্দিন ভরসা রংপুর জেলা বিএনপির সাবেক সভাপতি ও স্থানীয় দৈনিক যুগের আলো পত্রিকার প্রতিষ্ঠাতা ছিলেন।রহিম উদ্দিন ভরসা ১৯৩৪ সালে জন্মগ্রহণ করেন। তার বাবার নাম মনের উদ্দিন পাইকার।জিয়াউর রহমানের শাসনামলে তিনি বিএনপিতে যোগ দেন। তিনি বিলুপ্ত রংপুর-১০ (বর্তমান রংপুর-৪) আসন থেকে ১৯৭৯ সালের জাতীয় সংসদ নির্বাচনে সংসদ সদস্য নির্বাচিত হন।রহিম উদ্দিন ভরসা রংপুর জেলা বিএনপির সভাপতি হিসেবে দীর্ঘদিন দায়িত্ব পালন করেন। ২০০১ সালে অষ্টম জাতীয় সংসদ নির্বাচনে ও ২০০৮ সালের নবম জাতীয় নির্বাচনে রংপুর-৪ আসন থেকে বিএনপির হয়ে নির্বাচন করে পরাজিত হন তিনি।",21/9/2020,country-news
"অক্সিজেন সংকটে রোগীর মৃত্যু, মিঠাপুকুর হাসপাতালে ভাংচুর","রংপুরের মিঠাপুকুর স্বাস্থ্য কমপ্লেক্সে অক্সিজেন সংকটের কারণে মোশারফ হোসেন (৬৫) নামে এক রোগীর মৃত্যুর অভিযোগ পাওয়া গেছে। এ ঘটনায় তার স্বজনসহ উত্তেজিত জনতা ওই হাসপাতাল ঘেরাও করে জরুরি বিভাগ ভাংচুর করেছে। রোববার রাত সাড়ে ১০টার দিকে এ ঘটনা ঘটে।



মৃত মোশারফ হোসেন ওই উপজেলার লতিবপুর ইউনিয়নের রশিদপুর গ্রামের বাসিন্দা। এ ঘটনার সঠিক কারণ জানতে সোমবার একটি তদন্ত কমিটি গঠন করেছে স্বাস্থ্য বিভাগ।নিহতের স্বজনদের অভিযোগ, রোববার সন্ধ্যায় নিজ বাড়িতে শারীরিক দুর্বলতা দেখা দেয়ায় মোশারফ হোসেনকে চিকিৎসার জন্য হাসপাতালে ভর্তি করেন তার স্বজনরা। পরে তার অবস্থার অবনতি হলে তাকে জরুরি বিভাগে নেয়া হয়। এতে তার শ্বাসকষ্টসহ নানা জটিলতা দেখা দিলেও দীর্ঘ সময় তাকে অক্সিজেন দেয়া হয়নি। এ অবস্থায় রাত ৯টার দিকে তিনি মারা যান।চিকিৎসায় অবহেলার অভিযোগ তুলে নিহতের স্বজনসহ উত্তেজিত এলাকাবাসী বিক্ষোভ ও হাসপাতাল ঘেরাও করেন। তারা জরুরি বিভাগের টেবিল-চেয়ারসহ বিভিন্ন আসবাবপত্র ভাংচুর করেন। এতে গোটা হাসপাতালে ভীতির সৃষ্টি হয়।মিঠাপুকুর উপজেলা স্বাস্থ্য ও পরিবার পরিকল্পনা কর্মকর্তা আবদুল হাকিম বলেন, ওই রোগীর চিকিৎসার জন্য প্রয়োজনীয় ব্যবস্থা নেয়া হয়। এর মধ্যে শরীরে দ্রুত ‘হাইপো ভলিমিক শক’ প্রাপ্ত হন এবং তিনি মারা যান। চিকিৎসকের দায়িত্বে অবহেলার অভিযোগ পাওয়া গেলে প্রয়োজনীয় ব্যবস্থা নেয়া হবে।মিঠাপুকুর থানা ওসি আমিরুজ্জামান বলেন, রোগীর মৃত্যুর ঘটনাকে কেন্দ্র করে নিহতের স্বজনসহ এলাকাবাসী উত্তেজিত হয়ে স্বাস্থ্য কমপ্লেক্সের জরুরি বিভাগের চেয়ার-টেবিল ভাংচুর করেছে। খবর পেয়ে পুলিশ ঘটনাস্থলে গিয়ে পরিস্থিতি স্বাভাবিক করে।",21/9/2020,country-news
গরিবের ভাতার দেড় কোটি টাকা মেম্বার-চেয়ারম্যানের পকেটে!,"রংপুরের মিঠাপুকুরে সরকারিভাবে গরিবের জন্য বরাদ্দকৃত টাকা মেম্বার-চেয়ারম্যানদের পকেটে। ওই টাকা বরাদ্দ করা হয়েছে তিন ভাগে বিভক্ত- বয়স্ক, বিধবা ও প্রতিবন্ধীদের জন্য। তাদের জন্য বরাদ্দকৃত প্রায় দেড় কোটি টাকা লুটপাটের অভিযোগ পাওয়া গেছে। এসব টাকা লুটপাটের সঙ্গে স্থানীয় জনপ্রতিনিধিরা জড়িত বলে ভুক্তভোগীরা অভিযোগ করেছেন।



উপজেলা সমাজসেবা কার্যালয় সূত্রে জানা গেছে, ২০১৯-২০ অর্থবছরে উপজেলায় ১৭ ইউনিয়নে বয়স্ক ১ হাজার ৯১৭ জন, বিধবা ১ হাজার ৭০৮ জন এবং ৩ হাজার ৫০ জন প্রতিবন্ধী ভাতার আওতায় অন্তর্ভুক্ত করা হয়েছে। ভাতাভোগীরা বয়স্ক ৬ হাজার, বিধবা ৬ হাজার ও প্রতিবন্ধী ৯ হাজার করে টাকা উত্তোলন করেছেন।অভিযোগ রয়েছে, সংশ্লিষ্ট ইউপি সদস্য ও চেয়ারম্যানরা দুস্থদের উত্তোলনকৃত টাকার মধ্যে প্রায় দেড় কোটি টাকা আত্মসাৎ করেছেন।অনুসন্ধানে এমন তথ্য মিলেছে বালারহাট ইউনিয়নের কুতুবপুর গ্রামের নজরুল ইসলাম বয়স্ক ভাতাভোগীর কাছ থেকে। কয়েক দিন আগে তিনি বালারহাট ব্যাংক হতে ৬ হাজার টাকা উত্তোলন করেছেন। টাকা তোলার পরই ইউপি সদস্য ৫ হাজার টাকা নিয়ে ১ হাজার টাকা দেন নজরুল ইসলামকে। শুধু নজরুল ইসলামের ক্ষেত্রে এমনটি ঘটেনি, একই কায়দায় উপজেলার ১৭ ইউনিয়নের প্রায় সাড়ে ৬ হাজার দুস্থের বয়স্ক, বিধবা ও প্রতিবন্ধী ভাতার টাকা তুলে লুটপাট করেছেন ইউপি সদস্য ও চেয়ারম্যানরা।বালারহাট ইউনিয়নের কুতুবপুর গ্রামের প্রতিবন্ধী আবু সাইদ বলেন, আমি ব্যাংক হতে ৯ হাজার টাকা উত্তোলন করেছি। মেম্বার ৯ হাজারের মধ্যে আমাকে দিয়েছে মাত্র ১ হাজার টাকা। বাকি টাকাগুলো ভাতা করে দেয়ার জন্য তিনি কেটে নিয়েছেন।একই অভিযোগ করেন প্রতিবন্ধী কারিমন নেছার বাবা কায়দে আজম। তিনি বলেন, আমি সাড়ে ৪ হাজার টাকা তুলেছি। এর মধ্যে পেয়েছি মাত্র ১ হাজার টাকা।বিধবা ভাতাভোগী জুলেখা বেগম বলেন, ভাতা করার জন্য আগাম ৩ হাজার টাকা দিয়েছি। ৬ হাজার টাকা তোলামাত্রই মেম্বার ৫ হাজার টাকা কেটে নিয়েছেন।স্থানীয় আবদুল খালেক ও শাহ জালাল বলেন, টাকা ছাড়া কোনো ভাতা হয় না। মেম্বার-চেয়ারম্যানরা অগ্রিম ও প্রথম উত্তোলনের সময় মোটা অংকের টাকা কেটে নেয়।নাম প্রকাশ না করার শর্তে কয়েকজন ইউপি সদস্য বলেন, আমরা নির্বাচন করার সময় টাকা খরচ হয়েছে। সেগুলো তোলার জন্য আমাদের টাকা কেটে নিতে হচ্ছে। এছাড়াও এই টাকার ভাগ অনেক জায়গায় দিতে হয়।বালারহাট ইউপি সদস্য মনজু মিয়া বলেন, অনেকে ভাতা করে দেয়ার সময় টাকা দিতে পারে না। এজন্য প্রথম কিস্তির উত্তোলনের সময় টাকা কেটে নেয়া হয়। তবে সবার কাছ থেকে টাকা নেয়া হয়নি।বালারহাট ইউনিয়ন পরিষদ চেয়ারম্যান আব্দুল কুদ্দুস বলেন, নতুন ভাতাভোগীদের টাকা উত্তোলনের সময় মোটা অংকের টাকা কেটে নেয়ার বিষয়ে কেউ আমাকে অভিযোগ দেয়নি। তারপরও আমি বিষয়টি নিয়ে অনুসন্ধান করব। দোষী ব্যক্তিরা কখনই ছাড় পাবে না।উপজেলা সমাজসেবা অফিসার ফিরোজ কবীর বলেন, এ ধরনের অভিযোগ এখনও পাইনি। তবে শোনা যাচ্ছে মেম্বার-চেয়ারম্যানরা ভাতাভোগীদের টাকা কেটে নিচ্ছেন। তদন্ত করে আইনানুগ ব্যবস্থা গ্রহণ করা হবে।",21/9/2020,country-news
মিঠাপুকুরে নৈশপ্রহরীকে চুরির অপবাদে পিটিয়ে হত্যা,"মিঠাপুকুরে চুরির অপবাদে ৪ ঘণ্টা বেঁধে রেখে পিটিয়ে এক নৈশপ্রহরীকে হত্যা করা হয়েছে। শনিবার শঠিবাড়ী বাজারে এ ঘটনা ঘটেছে। এ ঘটনায় তিনজনকে গ্রেফতার করেছেন পুলিশ।



ঘটনার প্রতিবাদে শনিবার রাতে রংপুর-ঢাকা মহাসড়ক অবরোধ করে প্রতিবাদ জানিয়েছে স্থানীয়রা। এ ঘটনায় দায়িত্ব অবহেলার কারণে মিঠাপুকুর থানার ওসি জাফর আলী বিশ্বাসকে প্রত্যাহার করে পুলিশ লইনসে সংযুক্ত করা হয়েছে।এ ঘটনায় নিহতের ছেলে ইয়াছিন আলী মিঠাপুকুর থানায় রোববার হত্যা মামলা করেছেন। পুলিশ হত্যাকাণ্ডের সঙ্গে জড়িত থাকার অভিযোগে মামলার এজাহারভুক্ত আসামি রমজান আলী, আমিনুল ইসলাম ও জামিরুল ইসলামকে গ্রেফতার করেছে। পুলিশ জানায়, শঠিবাড়ী বাজারে ব্যবসায়ী আমিনুল ইসলামের মুদির দোকানে শনিবার ভোররাতে চুরির ঘটনা ঘটে।এ সময় স্থানীয়রা রমজান আলীকে ধরে ফেলে। তাকে জিজ্ঞাসাবাদ করলে, তিনি নৈশ্যপ্রহরী তছলিম মিয়ার সম্পৃক্ততা স্বীকার করে। ক্ষিপ্ত হয়ে স্থানীয় ক্ষুব্ধ জনতা তাকে (তছলিম) ৪ ঘণ্টা বেঁধে রেখে পিটিয়ে গুরুতর জখম করে। এতে তার অবস্থার অবনতি হলে রংপুর মেডিকেল কলেজ হাসপাতালে নেয়ার পথে তছলিম মিয়া মারা যান। তছলিম দুর্গাপুর ইউনিয়নের শীতলগাড়ী গ্রামের নিজাম উদ্দিনের ছেলে।মিঠাপুকুর থানা পুলিশ পরিদর্শক (তদন্ত) জাকির হোসেন বলেন, চুরি ও হত্যার ঘটনায় মামলা হয়েছে। হত্যা মামলায় দু’জন ও চুরির ঘটনায় একজনকে আটক করে জেলহাজতে পাঠানো হয়েছে। ",21/9/2020,country-news
চুরির অপবাদে গণপিটুনিতে নৈশপ্রহরী নিহত,"রংপুরের মিঠাপুকুর উপজেলায় চুরির অপবাদে গণপিটুনির শিকার হয়ে মারা গেছেন এক নৈশপ্রহরী।



এ ঘটনার প্রতিবাদে শনিবার রাতে সড়ক অবরোধ করেছেন এলাকাবাসী। এ ঘটনায় পুলিশ দুজনকে গ্রেফতার করেছে।নিহত নৈশপ্রহরী তছলিম মিয়া (৫৫) দুর্গাপুর ইউনিয়নের শীতলগাড়ি গ্রামের নিজাম উদ্দিনের ছেলে।মিঠাপুকুর থানার ওসি জাফর আলী বিশ্বাস জানান, উপজেলার শঠিবাড়ি বন্দরের ব্যবসায়ী জামিরুল ইসলামের মুদির দোকানে শনিবার ভোরে চুরির ঘটনা ঘটে। এ সময় স্থানীয়রা চোর রমজান আলীকে ধরে ফেলেন।তাকে জিজ্ঞাসাবাদে করলে, তিনি নৈশপ্রহরী তছলিম মিয়ার সম্পৃক্ততার কথা স্বীকার করেন। এ সময় ক্ষুব্ধ জনতা নৈশপ্রহরী তছলিম মিয়াকে গণপিটুনি দেন। এতে তার অবস্থার অবনতি ঘটলে রংপুর মেডিকেল কলেজ হাসপাতালে নেয়ার পথে সন্ধ্যায় তছলিম মিয়া মারা যান।এ ঘটনায় রমজান আলীকে আটক করেছে পুলিশ।এদিকে নৈশপ্রহরী তছলিম মিয়া নিহতের প্রতিবাদে সঠিক বাজাইবাজারে রাত ৯টার দিকে সড়ক অবরোধ করে রাখেন স্থানীয় জনতা। পরে পুলিশ এসে জড়িতদের গ্রেফতার আশ্বাস দিলে তারা অবরোধ তুলে নেন।",21/9/2020,country-news
যুবলীগ নেতার বিরুদ্ধে চাঁদাবাজির অভিযোগ প্রধান শিক্ষকের,"মিঠাপুকুরে যুবলীগ নেতার বিরুদ্ধে চাঁদাবাজির অভিযোগ করেছেন একজন প্রধান শিক্ষক। এ ঘটনায় মিঠাপুকুর থানায় অভিযোগ দিলেও মামলা নেয়নি পুলিশ। এ নিয়ে জেলা শিক্ষা অফিস, উপজেলা নির্বাহী অফিসার ও মাধ্যমিক শিক্ষা অফিসারের কাছে অভিযোগ করেছেন ওই শিক্ষক। ঘটনাটি ঘটেছে উপজেলার জালালগঞ্জ উচ্চবিদ্যালয়ে।



অভিযোগ সূত্রে জানা গেছে, উপজেলার বালারহাট ইউনিয়ন যুবলীগের সাধারণ সম্পাদক শহিদুজ্জামান বাবু জালালগঞ্জ উচ্চবিদ্যালয়ের কম্পিউটার শিক্ষক। তিনি ওই বিদ্যালয়ের সভাপতি পদে তার বাবা আবদুল লতিফকে, বন্ধু নুর আলমকে, ভাই রুহুল আমিনকে ও ভাবি রনজিনা বেগমকে অভিভাবক সদস্য এবং নিজে শিক্ষক প্রতিনিধি হিসেবে কমিটি অনুমোদন নিয়ে আসেন।এই কমিটি বাতিলের জন্য প্রতিষ্ঠাতা সদস্য মজিবর রহমান ও অভিভাবক মফিজ উদ্দিন উচ্চ আদালতে মামলা করেন। আদালত এই কমিটি ৬ মাসের জন্য স্থগিত করেন। এতে ক্ষিপ্ত হয়ে যুবলীগ নেতা শহিদুজ্জামান বাবু কমিটি পুনর্বহাল করার জন্য ভারপ্রাপ্ত প্রধান শিক্ষক আবদুল কুদ্দুস মিয়াকে চাপ প্রদান করেন। এ ছাড়াও, অশ্লীল ভাষায় গালিগালাজ ও মামলা চালানোর জন্য ১ লাখ ৪০ হাজার টাকা চাঁদা দাবি করেন।এ ঘটনায় ওই শিক্ষক জেলা মাধ্যমিক শিক্ষা অফিসার, উপজেলা নির্বাহী অফিসার, উপজেলা মাধ্যমিক অফিসার ও মিঠাপুকুর থানায় একটি অভিযোগ দায়ের করেন। কিন্তু রাজনৈতিক প্রভাবের কারণে অভিযোগ কেউ কানে নেয়নি। সরেজমিন তদন্ত করে ঘটনার সত্যতা পেলেও মামলা গ্রহণ করেনি পুলিশ।প্রতিষ্ঠাতা সদস্য মজিবর রহমান বলেন, শহিদুজ্জামান বাবু প্রভাব খাটিয়ে প্রতিষ্ঠাতা সদস্য ও অনেক অভিভাবক সদস্যকে বাদ দিয়ে পারিবারিকভাবে কমিটি অনুমোদন নিয়ে আসেন। মামলা করার ফলে আদালত ওই কমিটি স্থগিত করেন। এ কারণে তিনি আমাদের নানাভাবে ভয়ভীতি ও চাপ প্রদান করছেন।ওই বিদ্যালয়ে অভিভাবক মফিজ উদ্দিন বলেন, শহিদুজ্জামান বাবু যুবলীগ নেতা হওয়ায় তিনি রাজনৈতিক প্রভাব খাটিয়ে আমাদের কোণঠাসা করে রেখেছেন। আমরা তার প্রভাবেব কাছে অসহায়।জালালগঞ্জ উচ্চবিদ্যালয়ের কৃষি শিক্ষক রিয়াজ আহম্মেদ বলেন, শহিদুজ্জামান বাবু আমাদের শিক্ষকদের অশ্লীল ভাষায় গালিগালাজ ও নির্যাতন করছেন। আমরা তার রাজনৈতিক প্রভাবের কাছে সব শিক্ষকরা অসহায়।ওই বিদ্যালয়ের ভারপ্রাপ্ত প্রধান শিক্ষক আবদুল কুদ্দুস মিয়া বলেন, প্রতিষ্ঠাতা সদস্য মামলা করায় কমিটি স্থগিত হয়েছে। এ কারণে, মামলা খরচ চালানোর জন্য শহিদুজ্জামান বাবু আমার কাছে চাঁদা দাবি করেছেন। আমি দাবিকৃত টাকা না দেয়ায় তিনি আমাকে অফিস কক্ষে গালিগালাজ ও শারীরিকভাবে নির্যাতন করেছেন। বিভিন্ন দফতরে অভিযোগ দিয়েও কোনো প্রতিকার পাইনি।অভিযুক্ত যুবলীগ নেতা ও ওই বিদ্যালয়ের কম্পিউটার শিক্ষক শহিদুজ্জামান বাবু বলেন, ভারপ্রাপ্ত প্রধান শিক্ষকের ইন্ধনে কমিটির বিরুদ্ধে মামলা করেন দুজন ব্যক্তি। এর ফলে কমিটি ৬ মাস স্থগিত হয়। ওই মামলা খরচ বাবদ টাকা দেয়ার কথা ছিল। কিন্তু ভারপ্রাপ্ত প্রধান শিক্ষক আমার বিরুদ্ধে বিভিন্ন অভিযোগ করছেন।উপজেলা মাধ্যমিক শিক্ষা অফিসার জাহিদুল ইসলাম বলেন, অভিযোগের অনুলিপি আমি পেয়েছি। থানা পুলিশকে অভিযোগ করার জন্য বলা হয়েছে। এর আগেও শহিদুজ্জামান বাবু বিরুদ্ধে ছাত্রীর সঙ্গে অশালীন আচরণের বিষয়ে তদন্ত করেছিলাম।মিঠাপুকুর থানা পুলিশ পরিদর্শক (তদন্ত) জাকির হোসেন বলেন, কমিটি বিষয়ে প্রধান শিক্ষকের সঙ্গে শহিদুজ্জামান বাবুর বিরোধ চলছে। কমিটি পুনর্বহাল করার জন্য বেশকিছু টাকা দাবি করেছেন বাবু। এ ছাড়াও অশ্লীল ভাষায় গালিগালাজ ও হুমকি প্রদানও প্রাথমিক তদন্তে বেড়িয়ে এসেছে।উপজেলা নির্বাহী অফিসার মামুন ভূঁইয়া বলেন, অফিসকক্ষে সন্ত্রাসী আচরণসহ অবৈধভাবে টাকা দাবি বিষয়ে অভিযোগ করেছেন ভারপ্রাপ্ত প্রধান শিক্ষক। চাঁদা দাবি বিষয়ে দেখবেন থানা পুলিশ। এ কারণে আমার দফতর হতে বিষয়টি নিয়ে তদন্ত করা হয়নি।",21/9/2020,country-news
অবৈধ বালু উত্তোলন বন্ধে মাঠে নেমেছে প্রশাসন,"মিঠাপুকুরে অবৈধভাবে বালু উত্তোলন বন্ধে অবশেষে স্থানীয় প্রশাসন মাঠে নেমেছ। উপজেলা ৩০টি পয়েন্টে অবৈধভাবে বালু উত্তোলন বন্ধে প্রশাসনের পক্ষ থেকে নোটিশ জারি করা হয়েছে।



গত দুই দিনে অবৈধভাবে বালু উত্তোলনের দায়ে চার বালু ব্যবসায়ীকে ভ্রাম্যমাণ আদালত ২ লাখ টাকা জরিমানাসহ ড্রেজার মেশিন ও স্কেবেটর জব্দ করেছে। গত ৩ জুলাই যুগান্তরের ‘মিঠাপুকুরে ৩০টি পয়েন্টে অবৈধভাবে বালু উত্তোলন’ শিরোনামে সংবাদ প্রকাশের পর মিঠাপুকুর উপজেলা প্রশাসনের টনক নড়ে। অবৈধ বালু উত্তোলন বন্ধের জন্য নোটিশ জারি করা হয়েছে।বুধবার দুপুরে উপজেলা সহকারী কমিশনার (ভূমি) নুরে আলম সিদ্দিকীর নেতৃত্বে ভ্রাম্যমাণ আদালত অভিযান চালান। এ সময় ২ লাখ ৫ হাজার টাকা জরিমানা করা হয় অবৈধভাবে বালু উত্তোলনকারীদের।উপজেলা সহকারী কমিশনারের কার্যালয় সূত্রে জানা গেছে, রানীপুকুর ইউনিয়নের বলদীপুকুর ও মোলংহাট এলাকায় গুরুত্বপূর্ণ স্থাপনার পাশে ড্রেজার মেশিন বসিয়ে দীর্ঘদিন ধরে বালু উত্তোলন করে আসছিল একটি প্রভাবশালী চক্র। এর ফলে সড়ক, ফসলী জমি ও শিক্ষাপ্রতিষ্ঠান হুমকির মুখে পড়েছে।এ সংক্রান্ত পত্রিকায় সংবাদ প্রকাশ হলে বুধবার সেখানে অভিযান পরিচালনা করা হয়। এ সময় বালু ব্যবসায়ী রানীপুকুরের হাবিবপুর এলাকায় মামুনুর রশীদের ছেলে মারুফ মিয়া, আমজাদ হোসেনের ছেলে মিজানুর রহমান, পাইকান গ্রামের হেফাজ উদ্দিনের ছেলে এনামুল হক ও গাড়িচালক আলম মিয়াকে আটক করে ভ্রাম্যমাণ আদালত।এরপর নির্বাহী ম্যাজিস্ট্রেট ও সহকারী কমিশনার (ভূমি) নূরে আলম সিদ্দিকী ভ্রাম্যমাণ আদালত বসিয়ে তাদেরকে ২ লাখ ৫ হাজার টাকা জরিমানা করেন। এর মধ্যে মারুফ মিয়াকে ১ লাখ, মিজানুর ও এনামুলের ৫০ হাজার করে এবং গাড়িচালক আলম মিয়ার ৫ হাজার টাকা জরিমানা করা হয়। এ ছাড়াও ২টি ড্রেজার মেশিন ও একটি স্কেবেটর জব্দ করা হয়েছে।মিঠাপুকুর সহকারী কমিশনার (ভূমি) নূরে আলম সিদ্দিকী বলেন, রানীপুকুর ইউনিয়নের মোলং ও বলদীপুকুর এলাকায় অবৈধভাবে বালু উত্তোলনকারীদের বিরুদ্ধে অভিযান পরিচালনা করে জরিমানা এবং বালু উত্তোলনের কাজে ব্যবহৃত ড্রেজার মেশিন ও একটি স্কেবেটর জব্দ করা হয়েছে। এই অভিযান অব্যাহত থাকবে বলে জানান তিনি।",21/9/2020,country-news
"রংপুর ক্লিনিকে প্রসূতির মৃত্যু, ৩ লাখ টাকায় মীমাংসা","রংপুরের মিঠাপুকুরে সিজারিয়ান অপারেশন করার সময় এক প্রসূতির মৃত্যুর অভিযোগ পাওয়া গেছে। এ ঘটনায় বিক্ষুব্ধ স্বজনেরা ক্লিনিক ঘেরাও করে রাখে। পুলিশ ঘটনাস্থলে গিয়ে পরিস্থিতি নিয়ন্ত্রণে আনে।



সোমবার মধ্যরাতে এ ঘটনা ঘটে। পরে ৩ লাখ টাকায় ঘটনাটি রফাদফা করা হয়েছে বলে জানা গেছে। প্রত্যক্ষদর্শী সূত্রে জানা যায়, উপজেলার রানীপুকুর ইউনিয়নের কৃষ্ণপুর গ্রামের আসাদুজ্জামানের ছেলে রাশেদ মণ্ডল। তার স্ত্রী আকলিমা বেগম সাথীর (৩০) প্রসব বেদনা শুরু হলে সোমবার দুপুরে গড়েরমাথায় রয়েল হেল্থ সিটি হাসপাতালে ভর্তি করতে নিয়ে যাওয়া হয়। সেখানে স্বাভাবিকভাবে প্রসব হবে না বলে ক্লিনিক কর্তৃপক্ষ জানান। তাদের পরামর্শে সন্ধ্যায় তার সিজারিয়ান অপারেশন শুরু হয়। সিজারিয়ান অপারেশন করে ফুটফুটে কন্যা সন্তান জন্ম দিয়ে মারা যান প্রসূতি আকলিমা বেগম সাথী। এরপর কাউকে কিছু বুঝতে না দিয়ে রুম থেকে লাশ বের করে তড়িঘড়ি করে অ্যাম্বুলেন্সে করে রংপুর শহরের দিকে নিয়ে যাওয়ার চেষ্টা করা হয়। পরে প্রসূতির স্বজনরা অ্যাম্বুলেন্সটি আটক করে। ঘটনার পর ক্লিনিকের লোকজন পালিয়ে যায়। খবর পেয়ে নিহতের স্বজনরা ক্লিনিক ঘেরাও করে। পরে থানা পুলিশ ঘটনাস্থলে গিয়ে পরিস্থিতি নিয়ন্ত্রণে আনে। এ ঘটনায় ৩ লাখ টাকায় মৃত্যুর ঘটনাটি মীমাংসা করা হয়েছে বলে জানা গেছে। নিহতের পরিবার সূত্রে জানা গেছে, উপজেলার লতিবপুর ইউনিয়নের নিশ্চিন্তপুর গ্রামের মৃত আকমল হোসেনের মেয়ে আকলিমা বেগম সাথীকে ৭ বছর আগে বিয়ে করেন রাশেদ মণ্ডল। বিয়ের পর শ্বশুরবাড়িতেই ঘরজামাই হিসেবে বসবাস করেন তিনি। তাদের ইতিপূর্বে আরও একটি ছেলে সন্তান আছে।রয়েল হেলথ্ সিটি হাসপাতালের ব্যবস্থাপক ইবনে সবুজ বলেন, সিজারিয়ান অপারেশন করার ৪০ মিনিট পর প্রসূতির মৃত্যু ঘটে। পরে স্বজনরা ক্লিনিক ঘেরাও করলে বিষয়টি মীমাংসা করা হয়েছে। মিঠাপুকুর থানার ওসি জাফর আলী বিশ্বাস বলেন, খবর পেয়ে সেখানে পুলিশ পাঠানো হয়। নিহতের পরিবারের কোনো অভিযোগ না দেয়ায় মামলা হয়নি। এ কারণে আইনগত কোনো ব্যবস্থা নেয়া সম্ভব হচ্ছে না।",21/9/2020,country-news
"প্রেমের প্রস্তাবে সাড়া না দেয়ায় তরুণীকে ধর্ষণ, দুই যুবক গ্রেফতার","রংপুরের মিঠাপুকুরে প্রেমের প্রস্তাবে সাড়া না দেয়ায় তরুণীকে জোরপূর্বক ধর্ষণের অভিযোগে সজিব বাবু ও শিপন মিয়া নামে দুই যুবককে গ্রেফতার করেছে র‌্যাব। রোববার র‌্যাব-১৩ অফিস রংপুরের মিডিয়া অফিসার সিনিয়র এএসপি সিদ্দিক আহমদ এ তথ্য নিশ্চিত করেছেন।



গ্রেফতারকৃতরা হল মিঠাপুকুর উপজেলার খামার তৈয়তপুর গ্রামের ননী গোপালের ছেলে সজিব বাবু সাকিব (২৬) ও একই উপজেলার দুর্গাপুর গ্রামের মৃত মুয়াজ্জেম হোসেনের ছেলে শিপন মিয়া (২২)।জানা গেছে, দুই যুবক এক তরুণীকে প্রেম নিবেদনসহ বিভিন্ন কু-প্রস্তাব দেয়। এতে সাড়া না দেয়ায় শুক্রবার রাতে বিয়ের প্রলোভন দেখিয়ে সজিব বাবু ওরফে সাকিব ওই নাবালিকাকে বাড়ির পাশের একটি সুপারি বাগানে ডেকে নিয়ে জোরপূর্বক ধর্ষণ করে। পরবর্তীকালে সেখানে উপস্থিত শিপন মিয়াও জোরপূর্বক ধর্ষণ করে।এ ঘটনায় ওই নাবালিকার পরিবার থেকে ধর্ষণের অভিযোগ করা হলে র‌্যাব-১৩ অভিযান চালিয়ে আসামিদের গ্রেফতার করে। তাদের বিরুদ্ধে দায়েরকৃত মামলায় গ্রেফতারকৃতদের মিঠাপুকুর থানায় হস্তান্তর করা হয়েছে।",21/9/2020,country-news
নিখোঁজ শিশুর লাশ নদী থেকে উদ্ধার,"রংপুরের বদরগঞ্জ উপজেলা থেকে নিখোঁজের তিনদিন পর রিতু মনি নামে পাঁচ বছরের এক শিশুর লাশ পার্শ্ববর্তী মিঠাপুকুর উপজেলায় নদী থেকে উদ্ধার করা হয়েছে।



সোমবার বিকালে মিঠাপুকুর উপজেলার যমুনেশ্বরী নদী দিয়ে ভেসে যাওয়ার সময় বালারহাট এলাকা থেকে শিশুটির লাশ উদ্ধার করে পুলিশ।শিশুটির লাশ ময়নাতদন্তের জন্য রংপুর মেডিকেল কলেজ হাসপাতালের মর্গে পাঠানো হয়েছে। রিতু মনি বদরগঞ্জ উপজেলার কালুপাড়া ইউনিয়নের মিয়াপাড়া গ্রামের মৃত সোলায়মান আলীর মেয়ে। পুলিশ ও স্বজনদের সূত্রে জানা যায়, গত শুক্রবার বদরগঞ্জ উপজেলার কালুপাড়া ইউনিয়নের বৈরামপুর মিয়াপাড়া থেকে সোলায়মান আলীর মেয়ে রিতু মনি নিখোঁজ হয়। ওই দিন আশপাশের এলাকায় অনেক খোঁজাখুঁজির পর তার কোনো সন্ধান পাওয়া যায়নি। অবশেষে পরের দিন তার মা নিলুফা বেগম বদরগঞ্জ থানায় একটি সাধারণ ডায়েরি (জিডি) করেন। সোমবার বিকালে যমুনেশ্বরী নদী দিয়ে একটি শিশুটির লাশ ভেসে যাচ্ছিল। এ সময় মিঠাপুকুর উপজেলার বালারহাট এলাকার লোকজন পুলিশে খবর দেয়। খবর পেয়ে পুলিশ এসে শিশুটির লাশ উদ্ধার করে। পরে জানা যায় বদরগঞ্জ থেকে নিখোঁজ হওয়া ওই লাশটি শিশু রিতু মনির। বদরগঞ্জ থানা পুলিশ ঘটনাস্থল থেকে মরদেহটি উদ্ধার করে ময়নাতদন্তের জন্য সোমবার সন্ধ্যায় রংপুর মেডিকেল কলেজ হাসপাতালের মর্গে পাঠায়।বদরগঞ্জ থানার ওসি হাবিবুর রহমান হাওলাদার বলেন, সন্তান নিখোঁজ হওয়ায় দুইদিন আগে ওই শিশুর মা থানায় জিডি করেন। রহস্যজনক এ ঘটনাটির তদন্ত করে কঠোরভাবে আইনগত ব্যবস্থা নেয়া হবে।
",21/9/2020,country-news
রংপুরে সড়ক দুর্ঘটনায় নিহত ১ ,"রংপুরের মিঠাপুকুরে মাইক্রোবাস, মোটরসাইকেল ও বাইসাইকেলের ত্রিমুখী সংঘর্ষে মতিয়ার রহমান (৬০) নামে এক কৃষকের মৃত্যু হয়েছে। এ সময় আহত হয়েছেন আরও দু'জন।



শুক্রবার সকালে রংপুর-ঢাকা মহাসড়কের জায়গীর বাসস্ট্যান্ড এলাকায় এ দুর্ঘটনা ঘটে। নিহত মতিয়ার রহমান উপজেলার লতীবপুর ইউনিয়নের অভিরামপুর গ্রামের বাসিন্দা। প্রত্যক্ষদর্শীরা জানায়, শুক্রবার সকালে জমি থেকে সবজি তুলে বিক্রির উদ্দেশ্যে বাইসাইকেলযোগে জায়গীর বাজারে যাচ্ছিলেন কৃষক মতিয়ার রহমান। জায়গীর বাসস্ট্যান্ড এলাকায় পৌঁছলে একটি মোটরসাইকেল ও ঢাকাগামী একটি মাইক্রোবাসের সঙ্গে ত্রিমুখী সংঘর্ষের ঘটনা ঘটে। এতে ঘটনাস্থলেই নিহত হন কৃষক মতিয়ার রহমান। এ সময় মোটরসাইকেল থেকে ছিটকে পড়ে জখম হন দুই মোটরসাইকেল আরোহী। মিঠাপুকুর থানা ওসি জাফর আলী বিশ্বাস ঘটনার সত্যতা নিশ্চিত করেন।
",21/9/2020,country-news
দরিদ্র আদিবাসী পরিবারের মাঝে সেনাবাহিনীর ত্রাণ বিতরণ,"মিঠাপুকুর উপজেলার দুর্গাপুর ইউনিয়নের আদিবাসী দরিদ্র পরিবারের মাঝে ৬৬ পদাতিক ডিভিশন রংপুর সেনানিবাসের ২৫ বীর সাপোর্ট ব্যাটালিয়নের পক্ষ থেকে ক্যাপ্টেন মো. ইখতিয়ার ও বিভিন্ন পদবীর সেনা সদস্য ত্রাণ বিতরণ করেছেন।



শুক্রবার বেলা ১২টায় এই ত্রাণ বিতরণ করা হয়। পাশাপাশি বিভিন্ন উপজেলাগুলোতে ঘূর্ণিঝড়ে বিধ্বস্ত বাড়িঘরও সংস্কার এবং মেরামত করে দেয়া হয়।বর্তমানে করোনাভাইরাসের ছোবলে পর্যুদস্ত সারা বিশ্বের মানুষ। বাংলাদেশেও করোনাভাইরাসে শ্রমিকসহ বিভিন্ন পেশাজীবী মানুষ কর্মহীন হয়ে পড়ায় মানবেতর জীবনযাপন করছে। ওইসব শ্রমহীন দরিদ্র ও অসহায় পরিবারের মাঝে ২৫ বীর সাপোর্ট ব্যাটালিয়নের সদস্যরা নিয়মিত খাদ্য সামগ্রী বিতরণ করছেন এবং করোনা ভাইরাস প্রতিরোধে বিভিন্ন ব্যবস্থা গ্রহণ করতে সাধারণ জনগণকে উদ্বুদ্ধ করছেন। উল্লেখ্য, রংপুরের পীরগঞ্জ, মিঠাপুকুর, পীরগাছা ও কাউনিয়া এই চারটি উপজেলায় ৬৬ পদাতিক ডিভিশনের ২৫ বীর সাপোর্ট ব্যাটেলিয়ন করোনাভাইরাস প্রতিরোধ এবং বিভিন্ন জনস্বার্থমূলক কাজ নিরলসভাবে চালিয়ে যাচ্ছে।",21/9/2020,country-news
রংপুরে দুই তরুণীসহ ইউপি সদস্য আটক,"রংপুরের মিঠাপুকুর উপজেলার পায়রাবন্দ বেলবাড়ি গ্রামের একটি বাড়ি থেকে দুই তরুণীসহ হেলাল মিয়া নামে এক ইউপি সদস্যকে আটক করে পুলিশে দিয়েছে স্থানীয়রা।



শনিবার রাতে উপজেলার পায়রাবন্দ ইউনিয়নের ইসলামপুর বেলবাড়ি গ্রামের একটি বাড়ি থেকে অসামাজিক কর্মকাণ্ডের অভিযোগে তাদের আটক করা হয়।আটককৃত উপজেলার ভাংনী ইউনিয়নের ১নং ওয়ার্ডের সদস্য। আটক দুই তরুণীর বাড়িও একই ইউনিয়নে।স্থানীয় সূত্র জানায়, উপজেলার পায়রাবন্দ ইউনিয়নের ইসলামপুর বেলবাড়ি গ্রামের মৃত. শহিদুল ইসলামের বাসায় দীর্ঘদিন ধরে বিভিন্ন এলাকা থেকে নারী এনে অসামাজিক কাজ চালিয়ে আসছেন তার স্ত্রী রেহেনা বেগম। শনিবার রাতে ইউপি সদস্য হেলাল মিয়া বহিরাগত দুই তরুণীকে ওই বাড়িতে ডেকে এনে অসামাজিক কাজের আয়োজন করে। এ সময় এলাকাবাসী তাদের আটক করে পুলিশে খবর দেয়। খবর পেয়ে পুলিশ ঘটনাস্থলে গিয়ে ইউপি সদস্য হেলাল মিয়াসহ দুই তরুণীকে আটক করে থানায় নিয়ে আসে।অভিযুক্ত রেহেনা বেগম বলে, স্থানীয় সাবান আলী ও ইউপি সদস্য হেলাল মিয়া কয়েকদিন আগে বাড়ি ভাড়া নেয়ার কথা বলেছিল। কিন্তু তারা যে এ ধরনের কাজ করবে- তা আমার জানা ছিল না।বিষয়টি নিশ্চিত করে মিঠাপুকুর থানার ওসি জাফর আলী বিশ্বাস বলেন, আটকদের জেলহাজতে পাঠানো হয়েছে। তদন্তের পর প্রয়োজনীয় আইনানুগ ব্যবস্থা গ্রহণ করা হবে।",21/9/2020,country-news
রংপুরে চোলাইমদ পানে ২ জনের মৃত্যু,"রংপুরের মিঠাপুকুরে বিষাক্ত চোলাইমদ পান করে ২ জনের মৃত্যু হয়েছে। শনিবার রংপুর মেডিকেল কলেজ হাসপাতালে চিকিৎসাধীন অবস্থায় একজনের এবং শুক্রবার রাতে মদ পানের পর ঘটনাস্থলেই অপরজনের মৃত্যু হয়।



কাফ্রিখাল ইউনিয়ন পরিষদের চেয়ারম্যান মাহমুদুল হাসান জানান, যাদবপুর গ্রামের মৃত. রফিকুলের ছেলে আব্দুস সামাদ (৫৫), খোর্দ্দ মহদীপুর গ্রামের হাকিম মিয়া ছেলে মোকছেদুল ইসলাম (৩৭) ও আনছার আলী (৬৫) প্রায় সময় মাদক সেবন করে এলাকায় মাতলামি করেন। তাদের অত্যাচারে মানুষজন অতিষ্ট। গত শুক্রবার কোমরগঞ্জ বাজারে তারা চোলাইমদ সেবন করেন। চোলাইমদের বিষক্রিয়ায় ঘটনাস্থলেই আব্দুস সামাদ মারা যান। গুরুতর অসুস্থ্ অবস্থায় মোকছেদুল ও আনছারকে রংপুর মেডিকেল কলেজ হাসপাতালে ভর্তি করা হয়। সেখানে চিকিৎসাধীন শনিবার সকালে মোকছেদুল মারা যান।মিঠাপুকুর থানা ওসি জাফর আলী বিশ্বাস বলেন, তারা বিষক্রিয়ায় মারা গেছেন। বাদি না থাকায় মামলাদায়ের করা সম্ভব হচ্ছে না। তবে কেউ মামলা করলে আইনগত ব্যবস্থা নেয়া হবে।",21/9/2020,country-news
"সাইকেল চাপা দিয়ে ভ্যানে ট্রাকের ধাক্কা, প্রাণ গেল দুইজনের","রংপুরে মিঠাপুকুর উপজেলায় সড়ক দুর্ঘটনায় দুই যুবক নিহত হয়েছেন। আহত হয়েছেন আরও পাঁচজন।



শুক্রবার রাত ১২টার দিকে রংপুর-ঢাকা মহাসড়কে উপজেলার জায়গীর বাসস্ট্যান্ডসংলগ্ন জ্ঞান বিকাশ শিশু নিকেতন স্কুলের সামনে এ দুর্ঘটনা ঘটে।নিহতরা হলেন- মিঠাপুকুর উপজেলার জায়গীর বাসস্ট্যান্ডসংলগ্ন নিশ্চিন্তপুর গ্রামের আবু বক্করের ছেলে রোকন (২৩) এবং একই এলাকার আবদুল মালেকের ছেলে ফ্লেক্সিলোড ব্যবসায়ী দুলাল মিয়া (২৮)।মিঠাপুকুর থানার ওসি জাফর আলী বিশ্বাস জানান, শুক্রবার রাত ১২টার দিকে জায়গীর বাসস্ট্যান্ড বাজারে দোকান বন্ধ করে নিশ্চিন্তপুর গ্রামে নিজ বাড়িতে ফিরছিলেন সাইকেলআরোহী দুলাল ও ভ্যানে আরও পাঁচজন।রংপুর-ঢাকা মহাসড়কে উপজেলার জায়গীর বাসস্ট্যান্ডসংলগ্ন জ্ঞান বিকাশ শিশু নিকেতন স্কুলের সামনে একটি ট্রাক প্রথমে সাইকেলআরোহী দুলালকে চাপা দেয়। এরপর ভ্যানে ধাক্কা দিয়ে পালিয়ে যায় ট্রাকটি।এতে ঘটনাস্থলেই সাইকেলআরোহী দুলাল ও ভ্যানযাত্রী রোকনের মৃত্যু হয়। এসময় আহত হন ভ্যানচালকসহ পাঁচজন।আহতদের রংপুর মেডিকেল কলেজ হাসপাতালে ভর্তি করা হয়েছে।",21/9/2020,country-news
"মাইকে ঘোষণা দিয়ে হামলা, সাড়ে ৩শ’ গাছসহ ফসল কেটে সাবাড়","মিঠাপুকুর উপজেলার চর তরফসাদী গ্রামে ক্রিকেট খেলাকে কেন্দ্র করে মাইকে ঘোষণা দিয়ে গ্রামবাসীর উপর হামলার ঘটনা ঘটেছে। এ ঘটনায় আহত হয়েছেন ৮জন।



এ সময় হামলাকারীরা সাড়ে ৩শ’ ইউক্যালিপটাস গাছসহ প্রায় ১০ বিঘা জমির ভুট্টা, আখ ও ধান কেটে সাবাড় করেছে তারা।সোমবার সকালে উপজেলার মিলনপুর ইউনিয়নের ওইী গ্রামে এ ঘটনা ঘটেছে।প্রত্যক্ষদর্শী ও স্থানীয় সূত্রে জানা গেছে, উপজেলার মিলনপুর ইউনিয়নের চর তরফসাদী গ্রামের যমুনেশ্বরী নদীর চরে কিশোরেরা নিজেদের মধ্যে ক্রিকেট খেলছিল। রোববার পাশের হরেকৃষ্ণপুর গ্রামের কিশোরেরা তাদের সঙ্গে খেলাতে চায়। তারা ওই কিশোরদের সঙ্গে খেলতে অস্বীকৃতি জানায়। এসময় দুপক্ষের মধ্যে ধাক্কাধাক্কি ও বাক-বিতণ্ডার ঘটনা ঘটে।খবরটি এলাকায় ছড়িয়ে পড়লে দুপক্ষের মধ্যে সংঘর্ষ লেগে যায়। এতে প্রায় ৮ জন আহত হয়েছেন। তারা হলেন, চর তরফসাদী গ্রামে ছামছুল হক (৪২), সেকেন্দার আলী (৪৫), সেলিম মিয়া (১৮), আনোয়ার হোসেন (৪৫), জাফর আলী (৩০), মজনু মিয়া (২৮), সোহাগ মিয়া (১৫), শাহ জাহান আলী (৪০), কবিরুল ইসলাম (৩০) ও সেলিম মিয়া (৪০)।এর জের ধরে পরদিন সোমবার সকালে হরেকৃষ্ণপুর গ্রামে লোকজন মাইকে ঘোষণা দিয়ে চর তরফসাদী গ্রামের কৃষকদের ফসলী জমিতে হামলা চালায়। এ সময় তারা ৫ বিঘা জমির ভুট্টা, ৩ বিঘা আখক্ষেত, ২ বিঘা ধান ক্ষেত ও সাড়ে ৩শ’ ইউক্যালিপটাস গাছ কেটে ফেলে। এছাড়াও ৩টি সেচ পাম্প নষ্ট ও একটি ডিজেল চালিত শ্যালোমেশিন নিয়ে যায় হামলাকারীরা। এতে প্রায় ৮ লাখ টাকার ক্ষয়ক্ষতি হয়েছে।স্থানীয় ছামছুল আলম বলেন, গ্রামের ছেলেদের সঙ্গে ক্রিকেট খেলা নিয়ে কথা কাটাকাটির এক পর্যায়ে তারা আমাদের ওপর হামলা চালায়। পরদিন আবারও হামলা করে জমির ফসল গাছগাছালি কেটে ফেলে সেচপাম্প লুট করে নিয়ে যায়।স্থানীয় বাসিন্দা ও আনছার ভিডিপির সদস্য আহম্মদ আলী বলেন, ওই ঘটনার জের ধরে যমুনেশ্বরী নদীর পশ্চিম পাড়ে চর তরফসাদী গ্রামে যে সব মানুষদের জমিজমা রয়েছে। তারা ওই জমিগুলোর সব ফসল কেটে ফেলেছে।মিলনপুর ইউনিয়নের গ্রাম পুলিশ বিরেন্দ্রনাথ বলেন, আমি হরেকৃষ্ণপুর গ্রামে হামলাকারীদের কাছে গিয়েছিলাম এ ঘটনা কেন ঘটালো তা জানতে। কিন্তু তারা চরের মানুষদের প্রাণনাশের হুমকি দিচ্ছে।সরেজমিনে গিয়ে দেখা গেছে, চর তরফসাদী গ্রামের যমুনেশ্বরী নদীর পশ্চিম পাড়ে প্রায় ১০ বিঘা জমিতে লাগানো ভুট্টা, আখ ও গাছগুলো কেটে ফেলে রাখা হয়েছে। প্রায় ঘন্টাব্যাপি ধ্বংসযজ্ঞে প্রায় ৮ লাখ টাকার ক্ষয়ক্ষতি লক্ষ্য করা গেছে। পুলিশ ঘটনাস্থল পরিদর্শন করেছেন।খোঁজ নিয়ে জানা গেছে, হরেকৃষ্ণপুর গ্রামের আছের কবিরাজ, আবদুল জলিল, ছামছুল হক, মেনাজুল ইসলাম, আবদুল লতিফ, শহিদুল ইসলাম ও গোলাম মোস্তফা এই হামলার নেতৃত্ব দেন। তবে অভিযুক্তরা এ অভিযোগ অস্বীকার করেছেন।মিঠাপুকুর থানার ওসি জাফর আলী বিশ্বাস বলেন, সকালে ঘটনাস্থলে পুলিশ পাঠানো হয়েছিল। তদন্ত শেষে প্রয়োজনীয় আইনানুগ ব্যবস্থা গ্রহণ করা হবে।",21/9/2020,country-news
"রংপুরে ২ নারীর মৃত্যু, অ্যাম্বুলেন্সে লাশ রেখে পালাল চালক ও স্বজনরা","রংপুরের কাউনিয়া ও মিঠাপুকুরে দুই নারী করোনাভাইরাসের উপসর্গ জ্বর ও শ্বাসকষ্ট নিয়ে মারা গেছেন।



রংপুরের সিভিল সার্জন ডা. হিরম্ব কুমার জানিয়েছেন, দু'জনেই অসুস্থ ছিলেন। তবে তাদের অসুস্থতার বিষয়টি সন্দেহজনক হওয়ায় নমুনা সংগ্রহ করা হয়েছে। পরীক্ষার ফল পাওয়ার পর জানা যাবে তারা করোনাভাইরাসে আক্রান্ত ছিলেন কিনা।হারাগাছ মেট্রোপলিটন থানার ওসি রেজাউল করিম জানান, কাউনিয়ার হারাগাছ খানসামাহাট গ্রামের সুইপার মিনা রানী শ্বাসকষ্ট ও ডায়রিয়ায় আক্রান্ত হয়ে মঙ্গলবার গভীর রাতে হারাগাছ স্বাস্থ্য কেন্দ্রে ভর্তি হন। বুধবার সকালে তিনি মারা যান।হারাগাছ স্বাস্থ্য কেন্দ্রের প্রধান ডা. শামসুজ্জোহা বলেন, মিনা করোনায় আক্রান্ত হয়ে মারা গেছেন কিনা তা নিশ্চিত করে বলা সম্ভব নয়। তার নমুনা পরীক্ষার জন্য সংগ্রহ করা হয়েছে। মৃত্যুর পর মিনার স্বজনদের আইসোলেশনে রাখা হয়েছে।এ দিকে মিঠাপুকুরের ভাংনি ইউনিয়নের কামালপুর গ্রামের এক নারী জ্বর ও শ্বাসকষ্টে আক্রান্ত হয়ে মঙ্গলবার টাঙ্গাইলের হাসপাতালে মারা যান। এরপর নমুনা সংগ্রহের জন্য অ্যাম্বুলেন্সে করে লাশ রংপুর মেডিকেল কলেজ হাসপাতালে পাঠানো হয়।নমুনা নেয়ার পর লাশটি ফের মিঠাপুকুর উপজেলা স্বাস্থ্য কমপ্লেক্সে পাঠানো হয়। লাশ নিয়ে আসার পর অ্যাম্বুলেন্সের চালক ও ওই নারীর স্বজনরা গাঢাকা দিয়েছেন। অ্যাম্বুলেন্সের মধ্যে লাশটি পড়ে ছিল।মিঠাপুকুর উপজেলা স্বাস্থ্য কমপ্লেক্সের টিএইচও ডা. আবদুল হাকিম জানান, বিষয়টি খতিয়ে দেখা হচ্ছে।রংপুরের সিভিল সার্জন জানান, দুটি মৃত দেহের নমুনা সংগ্রহ করে পরীক্ষার জন্য রংপুর মেডিকেল কলেজের (রমেক) করোনা ল্যাবে পাঠানো হবে। পরীক্ষার প্রতিবেদন পাওয়ার পর পুরো বিষয়টির নিশ্চিত হওয়া যাবে তারা কী রোগে মারা গেছেন।",21/9/2020,country-news
রংপুরে অবসরপ্রাপ্ত পুলিশ সদস্যকে পিটিয়ে মারল ছোট ভাই,"রংপুরের মিঠাপুকুরে কলাপাতার গাছের ছায়া নিয়ে বিরোধের জেরে আফসার আলী (৬৫) নামে এক অবসরপ্রাপ্ত পুলিশ সদস্যকে পিটিয়ে মেরেছে তার ছোট ভাই, ছোট ভাইয়ের স্ত্রী ও পুত্রবধূ।



সোমবার রাতে রংপুর মেডিকেল কলেজ হাসপাতালে চিকিৎসাধীন তিনি মারা যান। নিহত আফসার আলী মিঠাপুকুর উপজেলার বালারহাটের সংগ্রামপুর এলাকার মৃত মমিন উদ্দিনের ছেলে।পরিবারের বরাত দিয়ে পুলিশ জানায়, সোমবার বিকালে ওই এলাকার মৃত মমিন উদ্দিনের ছোট ছেলে দেলোয়ার হোসেনের জমিতে বড় ছেলে সাবেক পুলিশ সদস্য আফসার আলীর কলাগাছের ছায়া পড়ে। এ নিয়ে দুই ভাইয়ের মধ্যে বাকবিতণ্ডার একপর্যায়ে বড় ভাই আফসার আলীকে লাঠি দিয়ে পেটাতে থাকে ছোট ভাই দেলোয়ার। তার সঙ্গে যোগ দিয়ে পেটাতে থাকে দেলোয়ারের স্ত্রী রেখা এবং পুত্রবধূ আতিকা। এতে গুরুতর আহত হলে তাকে রংপুর মেডিকেল কলেজ হাসপাতালে ভর্তি করা হয়। মঙ্গলবার রাতে তিনি চিকিৎসাধীন অবস্থায় মারা যান। মিঠাপুকুর থানার ওসি জাফর আলী বিশ্বাস জানান, ঘটনার পরপরই পালিয়ে গেছে ছোট ভাই দেলোয়ার ও তার পরিবারের সদস্যরা। এ ঘটনায় নিহতের পরিবারের সদস্যরা দোষীদের দৃষ্টান্তমূলক শাস্তি দাবি করেছেন। এ ঘটনায় মামলা দায়ের হয়েছে।",21/9/2020,country-news
৯৯৯-এ ফোনের আড়াই ঘণ্টার মধ্যে অপহৃত ব্যবসায়ী উদ্ধার,"জাতীয় জরুরি সেবা ৯৯৯-এ ফোন কল পেয়ে চট্টগ্রামের অপহৃত ব্যবসায়ীকে উদ্ধার করেছে রংপুর মিঠাপুকুর থানার পুলিশ। এ সময় দুই অপহরণকারীকে আটক করা হয়েছে।



৯৯৯-এর মিডিয়া সেল থেকে গণমাধ্যমকে বিষয়টি নিশ্চিত করা হয়েছে।বুধবার দুপুর ১টায় চট্টগ্রামের বাঁশখালী থানার মধ্য মানিক পাঠান গ্রাম থেকে এক ব্যক্তি 'জাতীয় জরুরি সেবা ৯৯৯'-এ ফোন করে জানান তার বড় ভাইকে রংপুরের মিঠাপুকুর থানা এলাকা থেকে অপহরণ করা হয়েছে। অপহরণকারীরা তাদের কাছে ফোনে মুক্তিপণ হিসেবে ১০ লাখ টাকা দাবি করেছে এবং টাকা না দিলে তার ভাইকে মেরে ফেলার হুমকি দিয়েছে। অপহৃত ব্যবসায়ীর ছোট ভাই জানান, তার ভাই একজন কলা ব্যবসায়ী। তিনি রংপুর থেকে কলা এনে চট্টগ্রামের বাঁশখালীতে বিক্রি করেন। তার ভাইয়ের পূর্ব পরিচিত এক ব্যক্তি ব্যবসার কথা বলে রংপুর যেতে বললে তার ভাই গত ২১ ফেব্রুয়ারি চট্টগ্রাম থেকে রংপুর যান। এরপর ২২ ফেব্রুয়ারি তারা অপহরণকারীদের ফোন কল পান, ‘তার ভাইকে জীবিত ফিরে পেতে চাইলে ১০ লাখ টাকা মুক্তিপণ দিতে হবে।‘তিনি আরও জানান, তারা ইতিমধ্যে অপহরণকারীদের একটি বিকাশ নম্বরে দেড় লাখ টাকা পাঠিয়েছেন। কিন্তু আর টাকা দেয়ার সামর্থ্য এই মুহূর্তে তাদের নেই। তারা চট্টগ্রাম থেকে কীভাবে তার ভাইকে উদ্ধার করবেন বা রংপুর পুলিশের সঙ্গে যোগাযোগ করবেন বুঝতে পারছিলেন না। কোনো উপায় না পেয়ে তিনি ৯৯৯-এ ফোন করেন।৯৯৯ থেকে কলারের সঙ্গে তাৎক্ষণিকভাবে রংপুর মিঠাপুকুর থানার ওসি জাফর আলীর সঙ্গে কথা বলিয়ে দেয়। অপহরণকারীদের যে বিকাশ নম্বরে টাকা পাঠানো হয়েছে এবং টাকা পাঠানোর জন্য একটি ব্যাংকের অ্যাকাউন্ট নম্বর তারা দিয়েছিল- সে সব তথ্য ওসিকে জানানো হয়। এরপর রংপুর মিঠাপুকুর থানা পুলিশ উদ্ধার অভিযানে নামে।অবশেষে বিকাল সাড়ে ৩টায় ৯৯৯-কে মিঠাপুকুর থানার ওসি জানান, তারা চট্টগ্রামের অপহৃত কলা ব্যবসায়ী আতিকুর রহমান হাসানকে (২৯) মিঠাপুকুরের তাজুরপাড়া এলাকার একটি নির্মাণাধীন ভবনের ৩য় তলা থেকে উদ্ধার করেন এবং অপহরণের সঙ্গে জড়িত থাকার অভিযোগে মিঠাপুকুরের আশকরপুর গ্রামের বাসিন্দা রেজাউল (৩৫) ও শাহীনুর আক্তার (২৮) দম্পতিকে আটক করেন। ওসি আরও জানান, অভিযুক্তদের কাছ থেকে মুক্তিপণ হিসেবে আদায়কৃত এক লাখ টাকা উদ্ধার করা হয়। এ বিষয়ে থানায় একটি মামলা দায়ের করা হয়েছে এবং অন্য অপহরণকারীদের আটকের চেষ্টা চলছে।",21/9/2020,country-news
"পুলিশ কর্মকর্তার স্ত্রীর লাশ উদ্ধার, শ্যালকের বিরুদ্ধে মামলা","রংপুরের পীরগাছায় পুলিশ কর্মকর্তার স্ত্রী আকলিমা বেগমের (৩০) লাশ উদ্ধারের ঘটনায় হত্যা মামলা দায়ের করা হয়েছে। নিহতের স্বামী ফজল মাহমুদ বাদী হয়ে তার শ্যালক শহিদুল ইসলামসহ অজ্ঞাত ৫ জনকে আসামি করে ওই মামলা দায়ের করেন।



শুক্রবার বিকালে মামলার বিষয়টি নিশ্চিত করেন রংপুরের সহকারী পুলিশ সুপার (সি-সার্কেল) আরমান হোসেন। তিনি জানান, লাশের সুরতহাল রিপোর্টের সময় লাশের শরীরে আঘাতের কোনো চিহ্ন পাওয়া যায়নি। তাকে শ্বাসরোধে হত্যা করা হয়েছে বলে ধারণা করা হচ্ছে।বৃহস্পতিবার বিকাল ৪টার দিকে উপজেলার তালুক ঈসাদ (ডারারপাড়) গ্রামে বাড়ির পাশের একটি পুকুর থেকে আকলিমা বেগমের লাশ উদ্ধার করা হয়। তিন সন্তানের জননী আকলিমা বেগম ওই গ্রামের ফজল মাহমুদের স্ত্রী। ফলজ মাহমুদ পুলিশের এসআই পদে ঢাকা মেট্রোপলিটনের একটি থানায় কর্মরত।পুলিশ ও এলাকাবাসী সূত্রে জানা যায়, তালুক ঈসাদ (ডারারপাড়) গ্রামের নুরুল ইসলাম ডলারের মেয়ে আকলিমা বেগমের সঙ্গে কুড়িগ্রামের বাসিন্দা ফজল মাহমুদের প্রায় ১৫ বছর আগে বিয়ে হয়। বিয়ের পর ফজল মাহমুদ শ্বশুরবাড়ির পাশে জমি কিনে বাড়ি করেন। গত বুধবার রাতে স্বামীর বাড়ি থেকে পাশেই বাবার বাড়িতে তরকারি আনতে গিয়ে নিখোঁজ হন আকলিমা বেগম। এর পর থেকে আত্মীয়-স্বজনের বাড়িসহ সম্ভাব্য বিভিন্ন স্থানে খুঁজে তাকে পাওয়া যাচ্ছিল না।একপর্যায়ে ওই দিন বিকালে বাড়ির পাশের একটি পুকুরে আকলিমার লাশ ভেসে থাকতে দেখে পুলিশকে খবর দেয় স্থানীয়রা। পরে পুলিশ লাশ উদ্ধার করে ময়নাতদন্তের জন্য রংপুর মেডিকেল কলেজ হাসপাতাল মর্গে প্রেরণ করে।মামলার বিবরণে জানা যায়, পূর্ব শক্রতার জের ধরে বোনকে শ্বাসরোধে হত্যা করে পুকুরের পানিতে ফেলে রাখা হয়। পরে লাশ ভেসে উঠলে লোকজন দেখতে পায়।পীরগাছা থানার ওসি রেজাউল করিম বলেন, আকলিমা বেগমের হত্যার সঙ্গে জড়িতদের গ্রেফতারে অভিযান অব্যাহত রয়েছে।",21/9/2020,country-news
"মোবাইলে ব্যস্ত মা, পানিতে পড়ে মারা গেল মেয়ে","রংপুরের পীরগাছায় পানিতে বর্ষার জমে থাকা পানিতে ডুবে দুই বয়সের এক শিশুর মৃত্যু হয়েছে। ঘটনাটি ঘটেছে শুক্রবার বিকালে উপজেলার ছোট ঝিনিয়া গ্রামে। এ সময় শিশুটির মা মোবাইল ফোনে কথা বলছিলেন।



জানা যায়, ওই গ্রামে রেজাউল করিম ঢাকায় চাকরি করায় তার স্ত্রী শিরিনা বেগম দুই শিশু সন্তান নিয়ে বাড়িতে থাকেন। শুক্রবার বিকেল সাড়ে ৪টার দিকে শিরিনা বেগম তার শিশু সন্তান রিয়া মনিকে (২) বাড়ির বাহির উঠানে খেলতে দিয়ে মোবাইল ফোনে স্বামীর সঙ্গে কথা বলতে থাকেন। খেলার একপর্যায়ে শিশু রিয়া মনি পাশের ডোবায় বর্ষার জমে থাকা পানিতে পড়ে মারা যায়। ফোনে কথা বলা শেষ করে শিরিনা বেগম তার শিশু সন্তান রিয়া মনিকে দেখতে না পেয়ে খুঁজতে থাকেন এবং ডোবায় তার সন্তানের লাশ দেখতে পান।পীরগাছা থানার ওসি রেজাউল করিম ও পীরগাছা ইউনিয়নের চেয়ারম্যান মোস্তাফিজার রহমান রেজা পানিতে ডুবে শিশু মৃত্যুর বিষয়টি নিশ্চিত করেছেন।",21/9/2020,country-news
পীরগাছায় পুলিশ অফিসারের নিখোঁজ স্ত্রীর লাশ মিলল পুকুরে,"রংপুরের পীরগাছায় বাবার বাড়িতে তরকারি আনতে গিয়ে নিখোঁজ হওয়ার প্রায় ২০ ঘণ্টা পর আকলিমা বেগম (৩০) নামের পুলিশের এক এসআইয়ের স্ত্রী লাশ উদ্ধার করেছে থানা পুলিশ।



বৃহস্পতিবার বিকাল সাড়ে ৪টার দিকে উপজেলার অনন্তরাম গ্রামের একটি পুকুর থেকে ওই লাশ উদ্ধার করা হয়।জানা যায়, তিন সন্তানের জননী আকলিমা বেগম ওই গ্রামের ফজলুল হকের স্ত্রী। ফলজুল হক পুলিশের এসআই পদে ঢাকার খিলখেত থানায় কর্মরত।পুলিশ ও মৃতের স্বজনরা জানায়, উপজেলা সদরের অনন্তরাম গ্রামের নুরুল হকের মেয়ে আকলিমা বেগমের সঙ্গে ১০-১৫ বছর আগে পাশের বাড়ির ফজলুল হকের বিয়ে হয়। বুধবার রাত ৮টার দিকে স্বামীর বাড়ি থেকে পাশেই বাবার বাড়িতে তরকারি আনতে যান আকলিমা বেগম। এরপর থেকে তাকে আত্মীয়-স্বজনের বাড়িসহ কোথাও খুঁজে পাওয়া যাচ্ছিল না। স্থানীয় লোকজন বৃহস্পতিবার বিকালে বাড়ির পাশের একটি পুকুরে আকলিমার লাশ ভেসে থাকতে দেখে পুলিশকে খবর দেয়।পীরগাছা থানার ওসি রেজাউল করিম ঘটনার সত্যতা নিশ্চিত করে বলেন, এলাকাবাসীর সংবাদে ঘটনাস্থল থেকে লাশ উদ্ধার করে রংপুর মেডিকেল কলেজ হাসপাতালের মর্গে পাঠানো হয়েছে। ধারণা করা হচ্ছে আকলিমাকে হত্যা করে তার লাশ পুকুরে ফেলা রাখা হয়েছিল।",21/9/2020,country-news
রংপুরে চাচার জানাজার আগে ভাতিজার মৃত্যু,"রংপুরের পীরগাছা উপজেলার তাম্বুলপুরে চাচার মৃত্যুর পর তাকে কবর দিতে জানাজার আয়োজন চলছিল। এমন সময় বিদ্যুৎস্পৃষ্টে মারা গেল ভাতিজা হাফেজ শাহিন মিয়া (১৫)। এ ঘটনায় এলাকায় শোকের ছায়া নেমে আসে।



বুধবার সকালে এ ঘটনা ঘটে উপজেলার তাম্বুলপুর গ্রামে। পরে চাচা ও ভাতিজাকে পারিবারিক কবরস্থানে পাশাপাশি দাফন করা হয়।বিষয়টি নিশ্চিত করেন তাম্বুলপুর ইউপি চেয়ারম্যান রওশন জমির রবু।স্থানীয় ও পরিবার সূত্রে জানা গেছে, ওই গ্রামের জাফর আলী (৬০) বুধবার ভোররাতে মস্তিষ্কে রক্তক্ষরণে মারা যান। সকালে তার জানাজার প্রস্তুতি চলছিল। ৯টার দিকে লাশ গোসল করানোর পর ভাতিজা হাফেজ শাহীন মিয়া ফ্যানের সুইচ দিতে গিয়ে বিদ্যুৎস্পৃষ্টে ঘটনাস্থলেই মারা যান। শাহিন মিয়া একই গ্রামের আফর আলীর ছেলে। ",21/9/2020,country-news
পীরগাছা উপজেলা স্বাস্থ্য কর্মকর্তা করোনা আক্রান্ত,"রংপুরের পীরগাছা উপজেলা স্বাস্থ্য ও পরিবার পরিকল্পনা কর্মকর্তা আবু আল হাজ্জাজের করোনা শনাক্ত হয়েছে। এ নিয়ে উপজেলায় মোট আক্রান্তের সংখ্যা দাঁড়াল ৩৩ জনে।



বুধবার সন্ধ্যায় এ তথ্য নিশ্চিত করেন উপজেলা স্বাস্থ্য কমপ্লেক্সের আবাসিক মেডিকেল অফিসার ডা. সানোয়ার হোসেন।তিনি জানান, রংপুর মেডিকেল কলেজ পিসিআর ল্যাবে নমুনা পরীক্ষা করে পীরগাছা উপজেলা স্বাস্থ্য ও পরিবার পরিকল্পনা কর্মকর্তার করোনা পজিটিভ আসে। মঙ্গলবার তার নমুনা সংগ্রহ করা হয়েছিল। তিনি বর্তমানে হোম আইসোলেশনে রয়েছেন। খোঁজ নিয়ে জানা গেছে, বর্তমানে এই উপজেলায় হোম আইসোলেশনে চিকিৎসাধীন রয়েছেন মোট ২৩ জন। অন্যদিকে এ পর্যন্ত সুস্থ হয়েছেন ১০ জন।আক্রান্তদের মধ্যে উপজেলা স্বাস্থ্য কমপ্লেক্সের অধীনে আটজন ও রংপুর করোনা ডেডিকেটেড আইসোলেশন হাসপাতালে দু'জন চিকিৎসা নিয়ে সুস্থ হয়েছেন। গত ১ মে উপজেলায় প্রথম করোনাভাইরাসের সংক্রমণ শনাক্ত হওয়ার পর থেকে এখন পর্যন্ত একব্যক্তি মারা গেছেন। এ ছাড়া উপসর্গ নিয়ে মারা গেছেন আরও একজন।
",21/9/2020,country-news
রংপুরে হাঁসের বাচ্চার মাথায় শিং,"রংপুরে হাঁসের ছানার মাথায় শিং গজিয়েছে। পীরগাছা উপজেলার কল্যাণী ইউনিয়নের বড়দরগাহ আনিসুর রহমানের বাড়িতে অদ্ভুত এ ঘটনাটি ঘটেছে। আর এ খবরটি চারদিকে ছড়িয়ে পড়লে হাঁসের ছানাটিকে এক নজর দেখতে ওই বাড়িতে আশপাশের মানুষ প্রতিদিন ভিড় করছে।



সরেজমিন গিয়ে জানা যায়, প্রায় এক মাস ৮ দিন আগে বড়দরগাহ বাজার সংলগ্ন আনিসুর রহমানের বাড়িতে ১৪টি হাঁসের ছানা ফুটানো হয়। হাঁসের ছানাগুলো ভালোভাবেই বেড়ে ওঠছিল। কিন্তু গত বৃহস্পতিবার আনিসুর রহমান খেয়াল করেন একটি হাঁসের বাচ্চার মাথায় শক্ত কিছু একটা উঠছে। ছানাটি নিয়ে তিনি চিন্তায় পড়ে যান। বাজারে নিয়ে গেলে উপস্থিত সবাই মাথার শক্ত অংশটিকে শিং বলে জানান। গত কয়েক দিনে শক্ত অংশটি অনেকটাই বেড়েছে। বর্ধিত অংশটি অন্যান্য প্রাণীর শিংয়ের সঙ্গে হুবহু মিল রয়েছে। বর্ধিত অংশটি শক্ত হওয়ায় হাত দিয়েও বাঁকানো সম্ভব হচ্ছে না। এটি অন্যান্য প্রাণীর শিং-এর মতই মনে হচ্ছে।পীরগাছা উপজেলা প্রাণিসম্পদ বিভাগের ভেটেরিনারি সার্জন ফরহাদ নোমান শিমুল বলেন, এটি জিনগত রোগ। শরীরে জিনগত সমস্যার কারণে এমনটি হয়ে থাকে।
",21/9/2020,country-news
পীরগাছায় পুকুরে মাছ শিকারে গিয়ে বিদ্যুৎস্পর্শে বাবা-ছেলে নিহত,"রংপুরের পীরগাছায় রাতে পুকুরে মাছ ধরতে গিয়ে বিদ্যুৎস্পর্শে বাবা ও ছেলে নিহত হয়েছেন।



মঙ্গলবার সকালে উপজেলার পূর্বপরান গ্রামের পুকুর থেকে তাদের মরদেহ উদ্ধার করা হয়।নিহতরা হলেন– উপজেলার পূর্বপরান গ্রামের আজিজার রহমান (৬০) ও তার ছেলে সুমন মিয়া (২৫)।স্থানীয়দের বরাত দিয়ে পীরগাছা থানার ওসি রেজাউল করিম জানান, সোমবার রাত ১২টার দিকে ছেলে সুমনকে নিয়ে আজিজার রহমান নিজের পুকুরে মাছ ধরতে যান। পুকুরে বৈদ্যুতিক বাল্ব লাগাতে গিয়ে বিদ্যুৎস্পর্শে ঘটনাস্থলেই বাবা-ছেলের মৃত্যু হয়।সারারাত তারা বাড়ি না ফেরায় পরিবারের লোকজন তাদের খুঁজতে থাকেন। পরে মঙ্গলবার সকালে পুকুরে তাদের ভাসমান মরদেহ দেখে পরিবারের লোকজন পুলিশে খবর দেন। নিহত বাবা ও ছেলের মরদেহ উদ্ধার করা হয়েছে।",21/9/2020,country-news
রংপুরে ট্রেনের ইঞ্জিনের ধাক্কায় তিন নারীসহ নিহত ৪,"করোনার কারণে সারা দেশে রেল যোগাযোগ বন্ধের মধ্যেই রংপুরের পীরগাছায় ট্রেনের ইঞ্জিনের ধাক্কায় চারজন নিহত হওয়ার খবর পাওয়া গেছে।



নিহতদের মধ্যে তিনজনই নারী। অন্যজন অটোচালক। তাৎক্ষণিকভাবে তাদের পরিচয় জানা যায়নি। সোমবার দুপুরে উপজেলার অন্যদানগর রেলগেটে এ দুর্ঘটনা ঘটে।পীরগাছা থানার ওসি মো. রেজাউল করিম যুগান্তরকে দুর্ঘটনার সত্যতা নিশ্চিত করেছেন। স্থানীয় সূত্রে জানা গেছে, লালমনিরহাট থেকে আসা তিন নারী যাত্রী অটোরিকশাযোগে পীরগাছায় আত্মীয়ের বাড়িতে যাচ্ছিলেন। অন্যদানগর রেলগেট পার হওয়ার সময় একটি ট্রেনের ইঞ্জিন তাদের অটোকে ধাক্কায় দেয়। এতে ঘটনাস্থলেই অটোচালক ও এক নারী নিহত হয়। আহত বাকি দুই নারীকে উদ্ধার করে রংপুর মেডিকেল কলেজ হাসপাতালে নেয়ার পর তাদেরও মৃত্যু হয়। ",21/9/2020,country-news
ভারতের পেঁয়াজ রফতানি বন্ধ আমাদের জন্য বড় শিক্ষা: বাণিজ্যমন্ত্রী,"বাণিজ্যমন্ত্রী ও রংপুর-৪ (পীরগাছা-কাউনিয়া) আসনের সংসদ সদস্য টিপু মুনশি বলেছেন, ভারতে পেঁয়াজের দাম আমাদের দেশের চেয়ে বেশি ওঠেছিল। তাই তারা পেঁয়াজ রফতানি বন্ধ করেছিল। এটা স্বাভাবিক ব্যাপার। কিন্তু বিষয়টি আমাদের আগে থেকে জানানো উচিত ছিল। ভারতের পেঁয়াজ রফতানি বন্ধের বিষয়টি আমাদের জন্য বড় শিক্ষা।



শনিবার সকালে রংপুরের সাংবাদিকদের সঙ্গে মতবিনিময় কালে এসব কথা বলেন।তিনি বলেন, দেশজ উৎপাদন বৃদ্ধির উদ্যোগ নেওয়া হয়েছে। কৃষকরা যাতে দাম পান, সে চেষ্টা করব। এনিয়ে কৃষি মন্ত্রণালয়ও কাজ করছে। আর সীমান্তের ঘটনাগুলো মাঝে মধ্যে ঘটছে। সমস্যা সমাধানে উভয়পক্ষের মধ্যে আলোচনা হচ্ছে। এসব বিষয় বাংলাদেশ ও ভারতের মধ্যকার বাণিজ্যিক সম্পর্কে প্রভাব ফেলবে না।রমজান মাসে নিত্য পণ্যের দাম নিয়ে বাণিজ্যমন্ত্রী বলেন, ‘আসন্ন রমজান মাসে তেল-চিনির সংকট হওয়ার শঙ্কা নেই। কারণ গত রমজানে টিসিবিতে তেলের মজুদ ছিল তিন হাজার মেট্রিক টন। এবার আমরা তার চেয়ে প্রায় ২০ গুণ বেশি অর্থাৎ ৫০ হাজার টনের লক্ষ্যমাত্রা নির্ধারণ করেছি।’তিনি বলেন, ‘আমাদের যে পরিমাণ চিনি আছে, তাতে রমজানে ঘাটতি হবে না। ওই সময় নতুন পেঁয়াজও উঠে যাবে, আবার আমদানিও করা হবে। সব মিলিয়ে রমজানে এসব পণ্যের সংকট হবে না বলে আশা করছি।’",21/9/2020,country-news
"পীরগঞ্জে গৃহবধূর হাত-পা বেঁধে নির্যাতন, উদ্ধার করল পুলিশ","রংপুরের পীরগঞ্জে যৌতুকের টাকা আদায়ে পাষণ্ড স্বামী জুয়েল মিয়া (৩৫) তার স্ত্রী নুরুন্নাহার বেগম মুন্নীকে (২৮) হাত-পা বেঁধে মারধর করেছে। খবর পেয়ে পুলিশ ওই গৃহবধূকে হাত বাঁধা আহত অবস্থায় উদ্ধার করে। পরে ওই গৃহবধূর পরিবার তাকে পীরগঞ্জ হাসপাতালে ভর্তি করেছে।



সোমবার বিকালে উপজেলার শানেরহাট ইউনিয়নের কাজীরপাড়া গ্রাম থেকে আহত গৃহবধূকে উদ্ধার করা হয়। ঘটনার পর থেকেই জুয়েলের পরিবারের লোকজন পালিয়ে গেছে।মামলা সূত্রে জানা গেছে, উপজেলার শানেরহাট ইউনিয়নের কাজীরপাড়ার মৃত. ডিপটি মিয়ার ছেলে জুয়েল মিয়া রংপুর সিটি কর্পোরেশনের ৩২নং ওয়ার্ডের ধর্মদাস মিলনপাড়ার নুরুল ইসলামের মেয়ে নুরুন্নাহার বেগম মুন্নিকে বিয়ে করে। তাদের ১০ বছরে সংসারে ১ ছেলে সন্তান জন্ম নেয়। বিয়ের পর জুয়েলকে মোটা অংকের যৌতুক দিলেও আরও ২ লাখ টাকা যৌতুক দাবি করে মুন্নিকে প্রায়ই মারধর করে। অসহায় মুন্নির পরিবার ওই টাকা দিতে ব্যর্থ হলে মুন্নিকে শারীরিক নির্যাতনে তার শ্বশুরবাড়ির লোকজনও অংশ নেয়।একপর্যায়ে সোমবার সকালে মুন্নির স্বামী, ননদ, ভাসুর, চাচী শাশুড়িসহ কয়েকজন মুন্নির হাত-পা বেঁধে বেদম মারপিট করে বাড়িতেই ফেলে রাখে। এ খবর পেয়ে মুন্নির বাবার বাড়ির লোকজন পীরগঞ্জ থানার পুলিশের সহযোগিতা হাত বাঁধা অবস্থায় মুন্নিকে উদ্ধার করে হাসপাতালে ভর্তি করায়। তার অবস্থার অবনতি হলে পরে তাকে রংপুর মেডিকেল কলেজ হাসপাতালে প্রেরণ করা হয়।এ ঘটনায় মুন্নির বাবা নুরুল ইসলাম বাদী হয়ে ৬ জনকে আসামি করে থানায় মামলা করেছেন।নুরুল ইসলাম বলেন, আমার মুন্নির মৃত্যুর খবর দিয়েছে। এসে দেখি তাকে হাত-পা বেঁধে বাড়ীর ভিতরে ফেলে রাখা হয়েছে।পীরগঞ্জ থানার এসআই সুশীল রায় জানান, অভিযোগ পাওয়ার পর ওই গৃহবধূকে হাত বাঁধা অবস্থায় জুয়েলের বাড়ির ভিতর থেকে উদ্ধার করা হয়েছে।পীরগঞ্জ থানার ওসি (তদন্ত) মাসুমুর রহমান বলেন, ঘটনাটি নির্মম। এ ব্যাপারে আইনগত ব্যবস্থা নেয়া হবে।",21/9/2020,country-news
পীরগঞ্জে সোয়া ১১ কোটি টাকার চেক হস্তান্তর,"রংপুরের পীরগঞ্জে ৮৫০ মসজিদের ইমাম-মুয়াজ্জিন, বিভিন্ন বিশ্ববিদ্যালয়ে অধ্যয়নরত ক্ষুদ্র নৃগোষ্ঠীর শিক্ষার্থী এবং ৬ লেন রাস্তার জন্য জমি অধিগ্রহণের জন্য সোয়া ১১ কোটি টাকার চেক হস্তান্তর করা হয়েছে।



রোববার বেলা ১১টায় উপজেলা নির্বাহী অফিসারের কনফারেন্স হল থেকে জুম কনফারেন্সের মাধ্যমে ওই চেক হস্তান্তর অনুষ্ঠানে স্পিকার ড. শিরীন শারমিন চৌধুরী এমপি প্রধান অতিথি ছিলেন।জানা গেছে, রংপুর-৬, পীরগঞ্জ আসনের এমপি সংসদের স্পিকার ড. শিরীন শারমিন চৌধুরী জাতীয় সংসদ ভবনস্থ সরকারি বাসভবন থেকে জুম কনফারেন্সের মাধ্যমে যুক্ত হন। এ সময় উপজেলার ১৫টি ইউনিয়ন ও ১টি পৌরসভার ৮৫০টি জামে মসজিদের ইমাম-মুয়াজ্জিনের নামে ২০ হাজার টাকা করে মোট ১ কোটি ৭০ লাখ টাকা, ক্ষুদ্র নৃগোষ্ঠীর ২৫ জন শিক্ষার্থীকে ২৫ হাজার টাকা করে ৬ লাখ ২৫ হাজার টাকা এবং রংপুর-ঢাকা ৬ লেনের রাস্তায় ৮৭ জনের কাছ থেকে জমি অধিগ্রহণের জন্য ৯ কোটি ৫৬ লাখ ২৬ হাজার ৯২০ টাকার চেক হস্তান্তর করা হয়।বিভিন্ন স্থানে জুম কনফারেন্সে উপজেলা চেয়ারম্যান নূর মোহাম্মদ মণ্ডল, উপজেলা আওয়ামী লীগের সভাপতি অ্যাডভোকেট আজিজুর রহমান রাঙ্গা, ১৫টি ইউনিয়নের চেয়ারম্যান, ট্যাগ অফিসার ও ইউনিয়ন আওয়ামী লীগের সভাপতি-সম্পাদকরা উপস্থিত ছিলেন।উপজেলা প্রশাসনের আয়োজনে অনুষ্ঠানটির সঞ্চালক ইউএনও টিএমএ মমিন বলেন, প্রধানমন্ত্রী শেখ হাসিনার ত্রাণ তহবিল থেকে ১১ কোটি ৩২ লাখ ৫১ হাজার ৯২০ টাকার চেক হস্তান্তর করা হয়। অনুষ্ঠানে স্পিকার ড. শিরীন শারমিন চৌধুরী প্রধান অতিথি হিসেবে জুম কনফারেন্সের মাধ্যমে অনুষ্ঠানে সংযুক্ত হন।",21/9/2020,country-news
কাজ শেষ না হতেই নদীতে ধসে গেল পাউবোর ব্লক!,"কাজ শেষ হতে না হতেই রংপুরের পীরগঞ্জে প্রায় সাড়ে ৪ কোটি টাকা ব্যয়ে করতোয়া নদীর ভাঙ্গন ঠেকাতে স্থাপন করা ব্লক (বোল্ডার) ধসে নদীতে গেছে। উপজেলার চতরা ইউনিয়নের বড়বদনারপাড়া টোংরারদহ নামক স্থানে ঘটনাটি ঘটেছে।



সংশ্লিষ্ট সূত্রে জানা গেছে, রংপুরের মিঠাপুকুর, পীরগাছা, পীরগঞ্জ ও রংপুর সদর উপজেলায় যমুনেশ্বরী, ঘাঘট ও করতোয়া নদী সংরক্ষণ ও নদী প্রকল্পের আওতায় রংপুর পানি উন্নয়ন বোর্ড (পাউবো) পীরগঞ্জের করতোয়া নদী শাসনে ব্লক বসানো ও খনন কাজ করছে। এ প্রকল্পের আওতায় পীরগঞ্জ উপজেলার চতরা ইউনিয়নের বড়বদনারপাড়ায় নদীর ৪০০ মিটার বাম তীর রক্ষায় ‘মেসার্স খায়রুল কবির রানা’ নামের ঠিকাদারি প্রতিষ্ঠান ব্লক বসানোর জন্য গত বছরের ১৯ মার্চ কার্যাদেশ পায়। প্রতিষ্ঠানটি কাজটির প্রাক্কলিত মূল্য ৪ কোটি ৬৭ লাখ টাকা।ঠিকাদারি প্রতিষ্ঠান ৩ সাইজের ১৮ হাজার করে ৩৬ হাজার এবং ২৭ হাজার ৯০০সহ মোট ৬৩ হাজার ৯০০টি ব্লক পিসিং (স্থাপন) করে। বাঁধে ‘জিওটেক্স’ (মোটা কাপড়ের মতো) দিয়ে তার ওপর খোয়া বিছিয়ে ব্লক বসানো হয়েছে। ৩১ মে কাজটি শেষ হওয়ার তারিখ ছিল। কিন্তু কাজ শেষ হতে না হতেই ব্লক ধসে গেছে। স্থানীয়দের অভিযোগ, জিওটেক্সটি নিম্নমানের হওয়ায় এবং বালু দুরমুজ (কমপ্যাক্ট) না করায় ব্লক দেবে ধসে গেছে।জানা গেছে, ওই এলাকায় নদী শাসনে দুর্নীতি ও অনিয়ম এবং ১০-১২ বিঘা জমিতে জোরপূর্বক বাঁধ নির্মাণের প্রতিবাদে ক্ষতিগ্রস্ত এলাকাবাসী রংপুরের বিভাগীয় কমিশনার, ডিসি, এডিসি, ইউএনও, এসিল্যান্ডসহ সংশ্লিষ্ট কর্তৃপক্ষের কাছে লিখিত অভিযোগ করেছেন।এ ব্যাপারে ওই এলাকার বাসিন্দা চতরা ডিগ্রি কলেজের শিক্ষক জাকির হোসেন বলেন, শুরু থেকেই টোংরারদহে নদী খনন ও ব্লক নির্মাণে সংশ্লিষ্ট ঠিকাদাররা ঘাপলা করছে। আমরা বাঁধা দিলেও তারা শোনেনি।জমি রক্ষায় এলাকাবাসীর পক্ষে অভিযোগকারী আবু জাফর আহম্মেদ জানান, আমাদের পৈত্রিক ১০-১২ বিঘা জমিতে জোরপূর্বক ব্লক বসানোর চেষ্টা করছে। প্রতিবাদ করায় ঠিকাদার ও স্থানীয় কিছু দুষ্কৃতকারী আমাদেরকে মামলায় জড়ানোর হুমকি দেয়। আমরা তদন্তসাপেক্ষে বিচার চাই।ঠিকাদারি প্রতিষ্ঠানটির পক্ষে আশরাফুল আলম বলেন, পানির কারণে ব্লকগুলো ধসে গেছে। তবে তিনি নিম্নমানের কাজের ব্যাপারে মুখ খোলেননি।করতোয়া নদীর টোংরারদহে ব্লক ধসে যাওয়ার ব্যাপারটি নিশ্চিত করে রংপুর পানি উন্নয়ন বোর্ডের নির্বাহী প্রকৌশলী মেহেদী হাসান বলেন, আগাম বন্যা এবং করোনার কারণে আমরা এখনও কাজ বুঝে নেইনি। কাজ চলমান রয়েছে। আগামী বছরের জুন পর্যন্ত কাজটির মেয়াদ বাড়ানো হয়েছে।তিনি আরও বলেন, ধসে যাওয়া অংশটি ঠিকাদারকে মেরামত করার নির্দেশ দিয়েছি।",21/9/2020,country-news
পীরগঞ্জে বিষাক্ত স্পিরিটে প্রাণ গেল আ’লীগ নেতাসহ ৬ জনের,"রংপুরের পীরগঞ্জে বিষাক্ত রেক্টিফায়েড স্পিরিট পানে আওয়ামী লীগের এক নেতা, ৩ মাদক ব্যবসায়ীসহ ৬ জন মারা গেছেন। আরও ৫ জনের অবস্থা আশংকাজনক।



উপজেলার শানেরহাট নামক স্থানে ওই ঘটনায় বুধবার পুলিশের সার্কেল-ডি এর এএসপি আরমান হোসেন ঘটনাস্থলে পরিদর্শনে গিয়ে ২ জনকে আটক করে জিজ্ঞাসাবাদের জন্য থানায় এনেছেন।এলাকাবাসী সূত্রে জানা গেছে, উপজেলার শানেরহাট ইউনিয়নের শানেরহাট বাজারে আবদুর রাজ্জাক, নওশা মিয়া এবং দুলা মিয়া রেক্টিফায়েড স্পিরিট বিক্রি করত। মাসখানেক আগে খোলাহাটি গ্রামের মাদক ব্যবসায়ী আবদুর রাজ্জাককে পুলিশ গ্রেফতার করে। গ্রেফতারের আগে রাজ্জাক তার রেক্টিফায়েড স্পিরিটের পাত্র মাটিতে পুতে রাখে। ১৯ মে জামিনে এসে রাজ্জাক ঈদের সুযোগে মাটিতে পুতে রাখা রেক্টিফায়েড স্পিরিটগুলো বের করে বিক্রি শুরু করে।ঈদের ৪ দিন আগে রেক্টিফায়েড স্পিরিট পান করে মেস্টা গ্রামের মাদক ব্যবসায়ী নওশা মিয়া (৫৫) মারা যায়। এরপর ঈদের চাঁদরাত উপলক্ষে রাজ্জাকসহ এলাকার বেশ কয়েকজন শানেরহাটের একটি হোটেলে বসে স্পিরিট পান করে।এতে ঈদের দিন বেলা ১১টায় শানেরহাট ইউনিয়ন আওয়ামী লীগের সাবেক সভাপতি সেলিম মিয়া (৫০), রাত দেড়টায় মাদক ব্যবসায়ী রায়তি সাদুল্লাপুরের দুলা মিয়া (৫২), ঈদের পরদিন সকালে মাদক ব্যবসায়ী মাদক ব্যবসায়ী আব্দুর রাজ্জাক (৪৫), ওইদিন বিকাল ৩টায় ছোট পাহাড়পুরের জাইদুল ইসলাম (৩৫) এবং শানেরহাটের পার্শ্ববর্তী মিঠাপুকুর উপজেলার বাজিতপুরের চন্দন কুমার (৩০) একই দিন দুপুরে মারা যায়।অপরদিকে গ্রেফতার এড়াতে অসুস্থ মাদকসেবী ধল্লাকান্দি গ্রামের আকবর আলী (৪৫), আবদুল খালেক (৫০), ডিশ মতি (৩৫), রবিউল ইসলাম (৩৫), কাজীরপাড়ার খোড়া শাহীন (৪০) গোপনে চিকিৎসা নিচ্ছে বলে এলাকাবাসী জানায়। বুধবার অসুস্থদের বাড়িতে গিয়ে কাউকে পাওয়া যায়নি। অসুস্থরা কেউ চোখে দেখতে পাচ্ছে না বলে জানা গেছে।এ ব্যাপারে শানেরহাট ইউনিয়নের পবনপাড়া গ্রামের রফিকুল ইসলাম ঘুঘু বলেন, আমাদের চেয়ারম্যান মাদক-জুয়া বন্ধে ব্যাপক পদক্ষেপ নিয়েছে। ইউনিয়নটি মাদকমুক্ত হলেও শানেরহাটের ৩/৪ জন কোনোভাবেই কথা শোনেনি।শানেরহাট ইউপির চেয়ারম্যান মিজানুর রহমান রেক্টিফায়েড স্পিরিট পানে ৬ জনের মৃত্যুর বিষয়টি নিশ্চিত করে বলেন, আমি মৃতদের একজনের জানাজায় গিয়েছিলাম।বুধবার রংপুর পুলিশের সার্কেল ডি এর এএসপি আরমান হোসেন পীরগঞ্জ থানার ওসিসহ ঘটনাস্থল পরিদর্শন করেন। এ সময় তারা মাদক ব্যবসায়ী মৃত. রাজ্জাকের স্ত্রী পারভীন বেগম এবং তার জামাতা হাজীপুরের মহসিনকে পুলিশ থানায় আনে।ওসি সরেস চন্দ্র বলেন, শানেরহাটে ৬ ব্যক্তির মৃত্যুর ঘটনায় ২ জনকে জিজ্ঞাসাবাদের জন্য আনা হয়েছে।এএসপি আরমান হোসেন, বলেন, মাদকের ব্যাপারে রংপুরের পুলিশ জিরো টলারেন্স। বিষয়টি তদন্ত করে দেখছি। দোষীদের গ্রেফতার পূর্বক আইনের আওতায় আনা হবে।",21/9/2020,country-news
ঈদে মোরগ-পোলাও খাবে পীরগঞ্জের কিশোরগাড়ীবাসী!,"এবারের ঈদুল ফিতরে এক গ্রামের সব মানুষ মোরগ-পোলাও খাবে বলে জানা গেছে। পীরগঞ্জ উপজেলার সদর ইউপির চেয়ারম্যান নুরুল ইসলাম ময়নার ছেলে বিশিষ্ট ব্যবসায়ী সহকারী অধ্যাপক জাহিদুল ইসলাম রুবেল ওই খাবারের আয়োজন করেছেন।



তিনি করোনা পরিস্থিতি কর্মহীনদের মাঝে প্রায় ২ মাস ধরে খাদ্য সামগ্রী বিতরণ করে যাচ্ছেন। এরই অংশ হিসেবে রুবেল তার জন্মস্থান সদর ইউপির কিশোরগাড়ী গ্রামের প্রতিটি সচ্ছল-অসচ্ছল পরিবারেই একটি করে মোরগ ও ২ কেজি করে আতপ চাল বিতরণ করেছেন।গ্রামটির প্রায় ৩৫০ পরিবারে ওই খাদ্য সামগ্রী ইতিমধ্যেই পৌঁছে দেয়া হয়েছে। রুবেলের এমন উদ্যোগে গ্রামের আবাল, বৃদ্ধ, বনিতারাও বেজায় খুশী হয়েছেন।গ্রামের অসচ্ছল পরিবারের বয়োজ্যেষ্ঠ আবদুস সালাম, মাজেদ, মতিন মিয়া, মাজেদা বেগম, সাইবেনী মাই, কুলসুম বেগমসহ অনেকেই বলেন, ‘ঈদোত পোলাও, গোস্ত হামার কপালোত জোটেই না। এবারে হামার চেয়ারম্যানের ব্যাটা রুবেলটা সেই খাবারের বেবস্থা করি দিচে। তাই খুব ভাল মানুষ। পোত্যেক বছর রুবেল মানুষোক সাহায্য করে। আল্লাহ রুবেলোক অনেকদিন বাঁচে থুক।’রুবেল জানান, এটি সামাজিক উদ্যোগ। অন্ততপক্ষে ঈদুল ফিতরের দিন যেন আমার গ্রামের সবাই মোরগের মাংস আর পোলাও খায়, সেজন্য গ্রামের ৩৫০ পরিবারের মাঝে মোরগ আর আতপ চাল পৌঁছে দিয়েছি।উল্লেখ্য, জাহিদুল ইসলাম রুবেলের বাবা নুরুল ইসলাম ময়না পীরগঞ্জ সদর ইউনিয়নের চেয়ারম্যান। রুবেল পীরগঞ্জ শাহ আব্দুর রউফ কলেজের আইসিটি বিভাগের বিভাগীয় প্রধান। করোনা পরিস্থিতির কারণে তিনি উপজেলার ১৫টি ইউনিয়ন ও ১টি পৌরসভায় এ পর্যন্ত প্রায় ২ হাজার অসহায় পরিবারকে খাদ্য সহায়তা দিয়েছেন।",21/9/2020,country-news
পীরগঞ্জে ধান কাটা নিয়ে সংঘর্ষে নিহত ১,"রংপুরের পীরগঞ্জে ধান কাটা নিয়ে সংঘর্ষে ইদ্রিস আলী (৬৫) নামের এক ব্যক্তি নিহত হয়েছে। সংঘর্ষে মহিলাসহ ৬ জন আহত হয়েছে। ওই ঘটনায় পুলিশ ৬ জনকে আটক করেছে।



শুক্রবার সকালে উপজেলার কুমেদপুর ইউনিয়নের রত্নেশ্বরপুর গ্রামে ঘটনাটি ঘটেছে।পুলিশ ও গ্রামবাসী জানায়, ওই গ্রামে খাস জমি নিজ দখলে নিতে ওই গ্রামের লুৎফর রহমান ও দুদু মিয়ার মধ্যে দীর্ঘদিন ধরে নিতে বিরোধ চলছিল। বিতর্কিত ওই জমিতে লুৎফর রহমান বোরো চারা রোপণ করলে কিছুদিন পর দুদুর লোকজন ওই চারা উপড়ে ফেলে আবার চারা রোপণ করে।শুক্রবার ওই ধান কাটতে বাধা দিলে দুইপক্ষের সংঘর্ষে ৭ জন আহত হয়। আশঙ্কাজনক অবস্থায় লুৎফরের ভগ্নীপতি চাঁপাবাড়ি গ্রামের ইদ্রিস আলীকে রংপুর মেডিকেলে নেয়ার পথে সে মারা যায়।পীরগঞ্জ থানার ওসি সরেস চন্দ্র ঘটনার সত্যতা নিশ্চিত করে বলেন, সংঘর্ষের খবর পেয়ে পুলিশ ঘটনাস্থলে পৌঁছে বাবা-ছেলেসহ ৬ জনকে আটক করে থানায় নিয়ে আসে।",21/9/2020,country-news
"রংপুরে পুলিশ পরিচয়ে ছিনতাই, কাউন্সিলর-শিক্ষকের ছেলেসহ আটক ৬","রংপুরের পীরগঞ্জে পুলিশ পরিচয়ে ছিনতাইয়ের ঘটনায় কাউন্সিলর ও এক শিক্ষকের ছেলেসহ ৬ যুবককে আটক করেছে পুলিশ। শনিবার দ্রুত বিচার আইনে মামলার পর আটককৃতদের জেলহাজতে পাঠানো হয়েছে।



বিষয়টি নিশ্চিত করে পীরগঞ্জ থানার ওসি (তদন্ত) মাসুমুর রহমান মাসুম জানান, শুক্রবার রাতে ৬ যুবক ২টি মোটরসাইকেলযোগে উপজেলার রায়পুর কুমারগাড়ি মোড়ের মমিন মার্কেটে আসে। এ সময় নিজেদের পুলিশ পরিচয় দিয়ে এত রাতে দোকান খোলা কেন? মাস্ক নেই কেন? সামাজিক দূরত্ব দেখছি না কেন? এ সব বলে পথচারী ও ব্যবসায়ীদের মাঝে আতংক সৃষ্টি করে। এ সময় কয়েকজন পথচারীর নিকট থেকে নগদ টাকা ও মোবাইল ফোন কেড়ে নেয়া হয়। পরে মমিন মার্কেটের ওষুধ, কীটনাশক ও ফ্লেক্সিলোডের ৩টি দোকানের ক্যাশবাক্স থেকে মোটা অংকের টাকা ও মোবাইল ছিনিয়ে নেয়। এ সময় ওষুধ ব্যবসায়ী বিপু তাদের চিনতে পেরে পুলিশ নয় বলে আওয়াজ দিতে থাকে। ইতিমধ্যে ছিনতাইকারীরা মোটরসাইকেলে উঠে পালাতে চেষ্টা করে। উপস্থিত জনতা তাদের ধাওয়া করে এবং পুলিশে খবর দেয়। পথিমধ্যে শিমুল বাড়ি নামক স্থানে ছিনতাইকারীদের একটি মোটরসাইকেলসহ ৩ জনকে আটক করে গণধোলাই দেয় বিক্ষুব্ধ জনতা। অপর মোটরসাইকেলে ৩ ছিনতাইকারী পালিয়ে যায়। দ্রুত ঘটনাস্থলে পৌঁছে পুলিশ।এ সময় জনতার হাতে আটক পুলিশ পীরগঞ্জ পৌর কাউন্সিলর ও বণিক সমিতির সভাপতি থানাপাড়ার সাইফুল আজাদের ছেলে ইয়াতিমুল ইসলাম অলিন (২০), কাউন্সিলরের সহদোর আব্দুল হালিম মণ্ডলের ছেলে জিসান মণ্ডল (২২) ও উজিরপুর নিম্নমাধ্যমিক বিদ্যালয়ের প্রধান শিক্ষক তৈয়বুর রহমানের ছেলে আহসান হাবিব বিপু (২১) উদ্ধার করে হাসপাতালে আনে। প্রাথমিক চিকিৎসার পর আটককৃতদের তথ্যমতে রাতেই অভিযান চালিয়ে পলাতক উপজেলা সদরের সরদারপাড়ার মৃত মমতাজুর রহমানের ছেলে মওদুদ আহাম্মেদ ওরফে বিপ্লব সরদার, ধনশালা গ্রামের মজিবর রহমানের ছেলে মেহেদি হাসান শাওন ও প্রজাপাড়ার প্রদীপ চন্দ্র সরকারের ছেলে উজ্জ্বল চন্দ্র সরকারকে গ্রেফতার করে পুলিশ। এ ঘটনায় ওষুধ ব্যবসায়ী রুহুল আমিন বাদী হয়ে মামলা দায়ের করলে শনিবার তাদের জেলহাজতে পাঠানো হয়।",21/9/2020,country-news
করোনা আতংকে পীরগঞ্জে হোটেল-রেস্তোরাঁ বন্ধ!,"করোনাভাইরাস আতংকে রংপুরের পীরগঞ্জ উপজেলার হাট-বাজারসহ সব খাবারের হোটেল-রেস্তোরাঁ বন্ধ ঘোষণা করা হয়েছে।



শুক্রবার থেকে ওই নির্দেশ কার্যকর করা হবে। বৃহস্পতিবার দুপুরে বাংলাদেশে করোনাভাইরাস প্রতিরোধের জন্য উপজেলা পর্যায়ে উপজেলা স্বাস্থ্য কমপ্লেক্সে এক আলোচনা সভায় ওই সিদ্ধান্ত নেয়া হয়।এরপর ইউএনও টিএমএ মমিনকে সভাপতি এবং উপজেলা স্বাস্থ্য ও পরিবার পরিকল্পনা কর্মকর্তা ডা. রুহুল আমিনকে সদস্য সচিব করে ১০ সদস্য বিশিষ্ট কমিটি গঠন করা হয়।অনুষ্ঠানে ইউএনওর সভাপতিত্বে বক্তব্য রাখেন উপজেলা চেয়ারম্যান নুর মো. মণ্ডল, উপজেলা ভাইস চেয়ারম্যান শফিউর রহমান মণ্ডল ও রওশন আরা আলম রীনা, মেয়র তাজিমুল ইসলাম শামীম, ওসি মাসুমুর রহমান, পিআইও মিজানুর রহমানসহ আরও অনেকেই।সভায় বিয়ে-সাদী, ধর্মীয় অনুষ্ঠানসহ সামাজিক অনুষ্ঠান যেখানে জনসমাগম ঘটে এমন অনুষ্ঠান পরিহারের জন্য সভায় সর্বসম্মতিক্রমে সিদ্ধান্ত গৃহীত হয়।সভা শেষে ইউএনওর নেতৃত্বে কমিটির সদস্যরা উপজেলা সদরের সব হোটেল কর্তৃপক্ষকে হোটেল বন্ধ রাখার জন্য বলেন।উপজেলা সদরের ক্যাফে অনন্যার মালিক পলাশ মিয়া বলেন, ইউএনও হোটেলে এসে শুক্রবার থেকে হোটেল বন্ধ রাখার নির্দেশ দিয়েছেন।কমিটির সদস্য সচিব উপজেলা স্বাস্থ্য ও পরিবার পরিকল্পনা কর্মকর্তা ডা. রুহুল আমিন জানান, করোনাভাইরাস মহামারি আকার ধারণ করার আগেই আমরা জনগণকে সচেতন করতে উপজেলার সবপর্যায়ের প্রতিনিধির সমন্বয়ে সভা করে কমিটি গঠন করেছি। পাশাপাশি এই ভাইরাস প্রতিরোধে জনসমাগম ঘটে এমন অনুষ্ঠানগুলোও পরিহার করার জন্য আহ্বান জানিয়েছেন।উল্লেখ্য, স্বাস্থ্য বিভাগের অতিরিক্ত সচিব হাবিবুর রহমান খান স্বাক্ষরিত এক প্রজ্ঞাপনের আলোকে বৃহস্পতিবার ওই কমিটি গঠন ও সিদ্ধান্ত নেয়া হয়।",21/9/2020,country-news
বঙ্গবন্ধুর জন্মশতবার্ষিকীতে অপরূপ সাজে সেজেছে শেখ হাসিনার শ্বশুরবাড়ি!,"জাতির জনক বঙ্গবন্ধু শেখ মুজিবুর রহমানের শততম জন্মবার্ষিকী পালন উপলক্ষে স্পিকার ড. শিরীন শারমিন চৌধুরীর পরিকল্পনা ও অলংকরণে প্রধানমন্ত্রী শেখ হাসিনার শ্বশুরবাড়ি পীরগঞ্জকে অপরূপ সাজে সাজানো হয়েছে।



স্থানীয় কেন্দ্রীয় শহীদ মিনারের পাশে বঙ্গবন্ধুর পরিবারের বিশালাকৃতির ছবি, রাত্রিকালীন আলোকসজ্জা, ব্যানার, ফেস্টুনে ছেয়ে দেয়া হয়েছে। রাত্রিকালীন মনোরম আলোকসজ্জা দেখতে বিভিন্ন স্থান থেকে প্রতিদিন হাজারো মানুষ শহীদ মিনার প্রাঙ্গণে আসছেন।দর্শনার্থীরা মোবাইলে ছবি ও ভিডিও ধারণ করে ফেসবুকসহ সামাজিক যোগাযোগ মাধ্যমে ছড়িয়ে দিচ্ছেন।জানা গেছে, ১৯২০ সালের ১৭ মার্চ গোপালগঞ্জ মহকুমার পাটগাতি ইউনিয়নের টুঙ্গিপাড়া গ্রামে শেখ মুজিবুর রহমান জন্মগ্রহণ করেন। নির্যাতিত মানুষের স্বাধিকার আন্দোলন ও দেশ স্বাধীনের অন্যতম নায়ক হিসেবে শেখ মুজিব সাধারণ মানুষের কাছে অবিসংবাদিত নেতা হয়ে উঠেন।আন্দোলন-সংগ্রাম করার কারণে শেখ মুজিবের মাত্র ৫৫ বছর ৫ মাসের জীবনে তাকে ৪ হাজার ৬৮২ দিন কারাভোগ করতে হয়েছিল। নির্লোভ মনের কারণে তাকে বাঙ্গালি জাতিরজনক ও বঙ্গবন্ধু উপাধিতে ভূষিত করা হয়। এরপর তাকে হাজার বছরের শ্রেষ্ঠ বাঙ্গালি উপাধিও দেয়া হয়।মঙ্গলবার শেখ মুজিবুর রহমানের শততম জন্মবার্ষিকী। এ জন্য বাংলাদেশসহ পৃথিবীর ১৯৫টি দেশে জন্মশতবার্ষিকী পালিত হবে। আর বর্তমান আওয়ামী লীগ সরকার ২০২০ সালকে মুজিববর্ষ ঘোষণা করেছে। এ লক্ষ্যে সারা দেশে সাজসাজ রব পড়ে গেছে।পীরগঞ্জে এর প্রভাব বেশি। কারণ পীরগঞ্জে বর্তমান প্রধানমন্ত্রী শেখ হাসিনার বাড়ি এবং জাতীয় সংসদের স্পিকার ড. শিরীন শারমিন চৌধুরীর নির্বাচনী এলাকা। তাই পীরগঞ্জকে গত ১ জানুয়ারি থেকে সাজানো হচ্ছে।জাতির জনক, প্রধানমন্ত্রী, স্পিকার ও সজীব ওয়াজেদ জয়ের ছবি সংবলিত শত শত ব্যানার, অফিসপাড়া, ব্যবসা প্রতিষ্ঠান, সামাজিক-সাংস্কৃতিক সংগঠন এবং বাসা-বাড়িতে আলোকসজ্জাসহ উপজেলার বিভিন্ন প্রান্তকে নানা রঙ্গে সাজানো হয়েছে।এ ব্যাপারে স্পিকার ড. শিরীন শারমিন চৌধুরী বলেন, জাতির জনক বঙ্গবন্ধু শেখ মুজিবুর রহমান আমাদের আদর্শ। এবারে তারই জন্মের ১০০ বছর পূর্তি হচ্ছে। এ সুযোগ হাতছাড়া করতে চাই না। কারণ জীবনে তো আর শততম জন্মদিন পাব না।তিনি বলেন, করোনাভাইরাসের কারণে সরকার অনুষ্ঠানমালা সংকুচিত করেছে। তার জন্মদিনে আমার পরিকল্পনায় পীরগঞ্জকে অপরূপ সাজে সাজিয়েছি। এ দিন আমার নির্বাচনী এলাকা পীরগঞ্জে অবস্থান করে মুজিববর্ষ পালন করব ইনশাল্লাহ।",21/9/2020,country-news
নানা আয়োজনে ড. ওয়াজেদ মিয়ার জন্মবার্ষিকী,"আন্তর্জাতিক খ্যাতিসম্পন্ন পরমাণু বিজ্ঞানী ও প্রধানমন্ত্রী শেখ হাসিনার স্বামী প্রয়াত ড. এম এ ওয়াজেদ মিয়ার ৭৮তম জন্মবার্ষিকী রংপুরে নানা আয়োজনের মধ্য দিয়ে পালিত হয়েছে।



দিনটি উপলক্ষে রোববার রংপুর জেলা প্রশাসন, পীরগঞ্জ উপজেলা প্রশাসন, বেগম রোকেয়া বিশ্ববিদ্যালয়সহ বিভিন্ন রাজনৈতিক সংগঠন, প্রতিষ্ঠান ও সংস্থা দিনব্যাপী স্মৃতিচারণ, আলোচনা সভা, মিলাদ মাহফিল, গরীবদের মাঝে খাবার বিতরণ ও শিশু-কিশোরদের নানামুখী প্রতিযোগিতার কর্মসূচি পালন করে।এ দিকে রংপুরের পীরগঞ্জে লালদীঘি ফতেহপুর গ্রামে তার কবরে ফুল দিয়ে শ্রদ্ধা নিবেদন করেন রংপুরের জেলা প্রশাসক আসিব আহসান, জেলা পুলিশের অতিরিক্ত পুলিশ সুপার আবু মারুফ হোসেন ও পীরগঞ্জ পৌরসভার মেয়র তাজিমুল ইসলাম শামীম।এরপর বেগম রোকেয়া বিশ্ববিদ্যালয়ের ভিসি প্রফেসর ড. নাজমুল আহসান কলিমুল্লাহ, পীরগঞ্জ উপজেলা প্রশাসনের পক্ষ থেকে নির্বাহী অফিসার টি এম এ মমিন, পীরগঞ্জ থানা পুলিশের ওসি সরেশ চন্দ্র, ড. ওয়াজেদ মিয়া ফাউন্ডেশনের চেয়ারম্যান ছায়াদত হোসেন বকুল, আওয়ামী লীগ নেত্রী রওশন আরা ওয়াহেদ, জেলা ছাত্রলীগের সভাপতি মেহেদী হাসান রনি, উপজেলা কৃষকলীগের সাধারণ সম্পাদক মামুনুর রশীদ মেরাজুল ফুল দিয়ে শ্রদ্ধা নিবেদন করেন।পরে স্থানীয় আওয়ামী লীগ ও অঙ্গ সংগঠনের নেতাকর্মীসহ বিভিন্ন শিক্ষা প্রতিষ্ঠান, সংগঠন, সরকারি-বেসরকারি প্রতিষ্ঠান এবং সংস্থার পক্ষ থেকে ক্ষণজন্মা এই কীর্তিমান পুরুষের কবরে ফুল দিয়ে শ্রদ্ধা জানান। শ্রদ্ধা শেষে তার রূহের মাগফিরাত কামনায় মোনাজাত করা হয়।উল্লেখ্য, বর্ণাঢ্য কর্মময় জীবনের অধিকারী বিশ্ববরেণ্য এই পরমাণু বিজ্ঞানী ১৯৪২ সালের ১৬ ফেব্রুয়ারি রংপুরের পীরগঞ্জ উপজেলার লালদীঘি ফতেহপুর গ্রামের একটি সম্ভ্রান্ত মুসলিম পরিবারে জন্মগ্রহণ করেন। বাবা মরহুম আব্দুল কাদের মিয়া ও মা মরহুমা ময়জুনেসার চার পুত্র ও তিন কন্যার মধ্যে তিনি ছিলেন সর্ব কনিষ্ঠ। ২০০৯ সালের ৯ মে ৬৭ বছর বয়সে তিনি ইন্তেকাল করেন।মৃত্যুর পর তার শেষ ইচ্ছা অনুযায়ী পীরগঞ্জ উপজেলার ফতেহপুর গ্রামে তার বাবা-মায়ের কবরের পাশে তাকে দাফন করা হয়।",21/9/2020,country-news
"পীরগঞ্জে হাসপাতালের ডাস্টবিনে নবজাতক, গ্রেফতার ৪","রংপুরের পীরগঞ্জ উপজেলা হাসপাতালের ডাস্টবিন থেকে এক নবজাতক উদ্ধারের ৩৬ ঘণ্টার মধ্যে চারজনকে পুলিশ গ্রেফতার করেছে।



ওই নবজাতকের মা রায়পুর বালিকা বিদ্যালয়ের অষ্টম শ্রেণি থেকে ঝরে পড়া ছাত্রী।বৃহস্পতিবার গ্রেফতার চারজনকে কোর্ট হাজতে প্রেরণ করা হয়েছে।পুলিশ জানায়, পীরগঞ্জ উপজেলা হাসপাতালের ডাস্টবিন থেকে মঙ্গলবার রাতে শিশুর কান্না শুনতে পেয়ে পরিচ্ছন্নকর্মীরা এক ছেলে নবজাতককে উদ্ধার করে হাসপাতালে ভর্তি করে। এ সময় ‘মা’ পালিয়ে গেলেও পুলিশের হাতে ধরা পড়ে। পরে তাকে উপজেলা হাসপাতালে ভর্তি করা হয়।বুধবার দুপুরে উন্নত চিকিৎসার জন্য নবজাতকসহ মাকে রংপুর মেডিকেল কলেজ হাসপাতালে প্রেরণ করা হয়। উপজেলার মহদিপুরে কুমারী মায়ের বাড়ি।চিকিৎসাধীন ওই মায়ের স্বীকারোক্তি অনুযায়ী পুলিশ বুধবার সন্ধ্যায় কাজীরপাড়া গ্রামের আরিফুল ইসলামকে গ্রেফতার করে। পরে পীরগঞ্জ সদর থেকে পুলিশ উপজেলার সরলা-চান্দেরপাড়ার মৃত বিমল চন্দ্রের ছেলে তাপস চন্দ্র, ধনশালার সুবল রায়ের ছেলে সঞ্জিত কুমার রায় ও গাইবান্ধার সাদুল্লাপুরের বড় দাউদপুরের আতাউর রহমানের ছেলে রাহেল সরকার।বৃহস্পতিবার নবজাতকের নানি বাদী হয়ে থানায় মামলা করেছেন।পীরগঞ্জ থানার ওসি সরেস চন্দ্র বলেন, নবজাতক উদ্ধারের পর চারজনকে গ্রেফতার করা হয়েছে। এর মধ্যে আরিফুল ছাড়া অপর তিনজন মেয়েটিকে ধর্ষণের ঘটনা স্বীকার করেছে।",21/9/2020,country-news
আণ্ডা-আলুর ডালে ‘ভুরকা ভাত’ হল পীরগঞ্জে!,"রংপুরের পীরগঞ্জ উপজেলার কুমেদপুর ইউনিয়নে প্রায় ২ হাজার মানুষ স্থানীয় রীতি অনুযায়ী ‘ভুরকা ভাত’ (বনভোজন) খেয়েছে।



মঙ্গলবার রাতে উপজেলার কুমেদপুর কাদেরিয়া ফাজিল মাদ্রাসার বিশাল মাঠে ‘এসো উন্নত সমাজ গড়ি সমবায় সমিতি’র আয়োজনে অনুষ্ঠানটি হয়েছে।জানা গেছে, পীরগঞ্জের গ্রামাঞ্চলের মানুষ বনভোজনকে স্থানীয় ভাষায় ‘ভুরকা ভাত’ বলে থাকে। ফসলের মাঠে চুলা খুড়ে সামিয়ানা সাটিয়ে ‘ভুরকাভাত’ অনুষ্ঠান অনেক পুরনো স্মৃতি। কালের আবর্তে এখন তা হারিয়ে যেতে বসেছে।অতীতকে স্মরণে এবং আগামী প্রজন্মের মাঝে এ সংস্কৃতি বাঁচিয়ে রাখতেই ভুরকা ভাতের আয়োজন করা হয়। এতে প্রায় ২ হাজার পুরুষ মানুষ ১০ টাকা করে চাঁদা দিয়ে ডিম, আলুর ডাল এবং সাদা ভাত খায়। অনুষ্ঠানে প্রায় দেড় লাখ টাকা খরচ হয়।কুমেদপুর ইউনিয়ন আওয়ামী লীগের সভাপতি সাংবাদিক আমিনুল ইসলাম ওই অনুষ্ঠানের টাকার ঘাটতি পূরণসহ সার্বিক সহযোগিতা করেন।মজার ব্যাপার হল, আগে কলার পাতা বা কলাগাছের ছাল (পইট্যা) দিয়ে প্লেট তৈরি করে তাতে ভুরকা ভাত খাওয়া হতো। কিন্তু এবারের অনুষ্ঠানে প্লাস্টিকের প্লেট ব্যবহার করা হয়েছে।এ ব্যাপারে জব্বার মিয়া, নওয়াব আলী, সাদেকুল, মাজহারুল, সুমন মিয়া বলেন, আণ্ডা-আলুর ডাল দিয়া অনেকদিন হল এ রকম ভুরকা ভাত খাই না। একসঙ্গে অনেকগুলা মানুষ ভাত খেলাম। খুব মজা লাগল।ইউনিয়ন আওয়ামী লীগের সভাপতি আমিনুল ইসলাম বলেন, পুরাতন দিনের এ অনুষ্ঠান আয়োজনে সহযোগিতা করতে পেরে নিজেকে ভাল লাগছে। এটি স্থানীয় সংস্কৃতি। এমন সংস্কৃতি আগামী প্রজন্মের জন্য জিইয়ে রাখা উচিত। গ্রামবাসীও খুব মজা পেয়েছে।",21/9/2020,country-news
পীরগঞ্জে প্রাথমিক বিদ্যালয়ে নিয়োগ পাচ্ছেন ১০৭ জন!,"রংপুরের পীরগঞ্জে প্রায় ২৩৬টি প্রাথমিক বিদ্যালয়ে দীর্ঘদিন ধরে শতাধিক সহকারী শিক্ষক না থাকায় পাঠদানে মারাত্মক বিঘ্নের সৃষ্টি হচ্ছিল বলে জানা গেছে। বিদ্যালয়গুলোতে শিক্ষকদের সেই ঘাটতি পূরণ হতে চলেছে।



পীরগঞ্জে প্রায় ২৫০টি প্রাথমিক বিদ্যালয়ে নিয়োগের জন্য বৃহস্পতিবার রংপুর জেলা প্রাথমিক শিক্ষা অফিসে নিয়োগ পরীক্ষায় উত্তীর্ণ ১০৭ জন সহকারী শিক্ষকের কাগজপত্র যাচাই-বাছাই শুরু হয়েছে।এ ছাড়া জেলার ৮টি উপজেলায় মোট ২৬০টি শূন্য পদে শিক্ষক নিয়োগ দেয়া হচ্ছে।সংশ্লিষ্ট সূত্রে জানা গেছে, পীরগঞ্জে ২৩৬টি সরকারি প্রাথমিক বিদ্যালয় রয়েছে। ৯টি ক্লাস্টারের মাধ্যমে বিদ্যালয়গুলো শিক্ষার্থীদের পাঠদান করছে। বিদ্যালয়গুলোতে দীর্ঘদিন ধরে সহকারী শিক্ষক সংকটের কারণে পাঠদানে মারাত্মকভাবে বিঘ্নের সৃষ্টি হচ্ছিল। এমনকি অনেক বিদ্যালয়ে মাত্র ২ জন শিক্ষকও ছিল। ফলে এক শিক্ষকের সমস্যার কারণে জোড়াতালি দিয়ে ক্লাস চলছিল।শিক্ষার্থীদের শিক্ষক ভোগান্তি নিরসনে উপজেলা প্রাথমিক শিক্ষা বিভাগের দেয়া তথ্যের ভিত্তিতে শূন্য পদে ১০৭ জন সহকারী শিক্ষককে নিয়োগের প্রক্রিয়া সম্পন্ন করা হয়।সূত্র আরও জানায়, বৃহস্পতিবার থেকে রংপুর জেলা প্রাথমিক শিক্ষা অফিসে প্রথম পর্যায়ে পীরগঞ্জ উপজেলার সহকারী শিক্ষকদের কাগজপত্র যাচাই-বাছাই করা হয়। ২৫ জানুয়ারি নিয়োগপত্র ইস্যু করা হবে। ১৬ ফেব্রুয়ারি ওই শিক্ষকদের রংপুর জেলা প্রাথমিক শিক্ষা অফিসে যোগদান করে ৩ দিনের জন্য (১৭, ১৮ এবং ১৯ ফেব্রুয়ারি) তাদের ওরিয়েন্টেশন ক্লাস হবে।পীরগঞ্জ উপজেলা প্রাথমিক শিক্ষা কর্মকর্তা রফিক-উজ-জামান বলেন, পীরগঞ্জে শিক্ষক সংকটের কারণে পাঠদানে সমস্যা হচ্ছিল। এখন তা নিরসনের পথে।শিক্ষক নিয়োগ ও পদায়ন কমিটির সদস্য সচিব জেলা প্রাথমিক শিক্ষা অফিসার এএম শাহজাহান সিদ্দিক বলেন, বিধি অনুযায়ী বিভিন্ন কোটায় উপযুক্ত শিক্ষক নিয়োগে বিদ্যালয়ে পদায়নের কাজ শুরু হয়েছে। ভবিষ্যতের জটিলতা এড়াতে এবারের নিয়োগ প্রক্রিয়ায় সংশ্লিষ্ট মন্ত্রণালয় নির্ভুলভাবে কাজ করছে। আগামী ১৯ ফেব্রুয়ারি নতুন শিক্ষকদের বিদ্যালয়ে পদায়নের নির্দেশপত্র দেয়া হবে।উল্লেখ্য, রংপুর জেলার ৮ উপজেলায় এবারে ২৬০ জন সহকারী শিক্ষক নিয়োগ দেয়া হবে। এর মধ্যে পীরগঞ্জে ১০৭ জন, মিঠাপকুর ও পীরগাছায় ৪২ জন করে, কাউনিয়ায় ১০ জন, গঙ্গাচড়ায় ৩৭ জন, তারাগঞ্জে ৬ জন, বদরগঞ্জে ১২ জন এবং রংপুর সদরে ৪ জন রয়েছেন।",21/9/2020,country-news
"ধর্ষণে অন্তঃসত্ত্বার পর বিয়ে, অতঃপর...","রংপুরের তারাগঞ্জে বিয়ের প্রলোভনে ধর্ষণে অন্তঃসত্ত্বা হয়ে পড়েন তরুণী। বিষয়টি জানাজানি হলে পরিবার ও সমাজের চাপে তাকে বিয়ে করে প্রদীপ চন্দ্র রায় নামে এক যুবক। বিয়ের ৬ বছর পর নির্যাতন সইতে না পেরে আত্মহত্যা করেছে ওই গৃহবধূ নমিতা (২৭)।



এ ঘটনায় গৃহবধূর বড়ভাই প্রতিরাম রায় শুক্রবার বিকালে বোনকে বিষপানে হত্যার অভিযোগ এনে থানায় মামলা দায়ের করেছেন।খোঁজ নিয়ে জানা গেছে, উপজেলার সয়ার ইউনিয়নের কাংলাচড়া গ্রামের মৃত তারক চন্দ্রের স্কুল পড়ুয়া মেয়ে নমিতা রায়ের সঙ্গে প্রেমের সম্পর্ক চলছিল একই গ্রামের প্রসন্ন রায়ের পুত্র প্রদীপ চন্দ্র রায় (৩৪)। ওই সময় প্রেমিক প্রদীপ বিয়ের প্রলোভন দিয়ে নমিতাকে জোরপূর্বক একাধিকবার ধর্ষণ করে। এতে নমিতা ৭ মাসের অন্তঃসত্ত্বা হয়ে পড়ে।ঘটনাটি জানার পর প্রদীপ নতিমাকে বিয়ে করতে অস্বীকার জানালে নমিতার পরিবার অভিযুক্ত প্রদীপের বিরুদ্ধে থানায় মামলা করে। পরে মামলা থেকে বাঁচার জন্য প্রেমিকা নমিতাকে প্রদীপ ৬ বছর পূর্বে বিয়ে করেন। এ দিকে বিয়ের পর থেকেই নমিতার ওপর প্রায় দিনই শারীরিক নির্যাতন চালায় প্রদীপ। স্ত্রীকে নির্যাতনের ঘটনাটি নিয়ে অত্র এলাকায় বেশ কয়েকবার সালিশ বৈঠক হয়েছে এমন কথা বলেছেন এলাকার লোকজন। প্রদীপ ও নমিতার দাম্পত্য জীবনে ৪ বছরের এক কন্যা সন্তান রয়েছে।শুক্রবার প্রদীপের বাবার শ্রদ্ধা অনুষ্ঠান শেষ হলে তার আত্মীয়-স্বজন বিকালে চলে যাওয়া পর লোহার রড দিয়ে নমিতাকে মারধর করে প্রদীপ। নির্যাতনের জ্বালা সইতে না পেরে নমিতা বিষপান করলেও প্রদীপ ও তার পরিবারের লোকজন তাকে হাসপাতালে নেয়নি।পরে বিষের অসহ্য যন্ত্রণা সইতে না পেরে নমিতা তার মা কল্যাণী রানীকে মোবাইল ফোনে বলেন, মা আমি কত আর নির্যাতন সইব, তাই বিষপান করেছি। একনজর দেখতে চাই বলে ছটফট করতে থাকেন। মেয়ের এমন কথা শুনে মেয়ের বাড়িতে ছুটে আসেন।পরে নমিতার কাকাত ভাই ঘটনাস্থলে এসে নমিতাকে মোটরসাইকেলে উঠিয়ে নিয়ে প্রথমে তারাগঞ্জ হাসপাতালে ভর্তি করেন। এ সময় হাসপাতালে ওয়াশ করে কর্তব্যরত চিকিৎসক রংপুর মেডিকেল কলেজ হাসপাতালে রেফার্ড করেন। রাত ৯টায় সেখানকার চিকিৎসক নমিতাকে মৃত ঘোষণা করেন।নমিতার বড় ভাই প্রতিরাম রায় অভিযোগ করেন, আদরের বোনটাকে মারধর নির্যাতন করে মেরে ফেলল।তারাগঞ্জ থানার পরিদর্শক (তদন্ত) শুকুর আলী জানান, এ ঘটনায় হত্যা মামলা হয়েছে। লাশ উদ্ধার করে ময়নাতদন্তের জন্য রংপুর মেডিকেল কলেজ হাসপাতালে প্রেরণ করা হয়েছে।",21/9/2020,country-news
‘সোনার মুখ না দেখিয়া তোমরা কোনঠে গেইনেন’,"‘কাপাল খানাত কি মোড় সুখে সইল না। আল্লা, এই তুই কিরলু। সোনার মুখ না দেখিয়া তোমরা কোনঠে গেইনেন। সোনা মানিক আর কয়দিন পর যে তোমাক আব্বু করি ড্যাকাইল হায়, কাকে এখন সোনা মানিক আব্বু করি ডাকাইবে।’



এভাবেই বুক চাপরে প্রলাপ বকতে বকতে বার বার মুছায় যাচ্ছে তারাগঞ্জে ট্রাক উল্টে নিহত ফরহাদের স্ত্রী ৮ মাসের গর্ভবতী মোর্শেদা বেগম (১৮)। আর এমন নির্মম দৃশ্যে দেখে চোখের জল ভাসিয়েছেন শত শত গৃহবধূ।খোঁজ নিয়ে জানা গেছে, উপজেলার কুর্শা ইউনিয়নের দোলাপাড়া গ্রামের শমসের হোসেনের দ্বিতীয় ছেলে ফরহাদ হোসেন (২৫) উপজেলায় শ্রমিকের কাজ করেন। গত বছর একই ইউনিয়নের কুর্শা কাজিপাড়া গ্রামের মহির উদ্দিন ওরফে লাড্ডু মিয়ার একমাত্র মেয়ে মোর্শেদা বেগমকে বিয়ে করেন। এর মধ্যে আট মাসের অন্তঃসত্ত্বা হন মোর্শেদা।ফরহাদের ছোট্ট ভাই ফরিজুল ইসলাম জানায়, ফরহাদ ভাই ভাবিকে বেশ ভালবাসতেন।এদিকে বিকাল ৫টায় নিহতের বাড়িতে গেলে দেখা যায়, ছেলের মৃত্যুর খবর পেয়ে মা আমেনা বেগম (৪৮) বার বার মূর্ছা যাচ্ছেন।উল্লেখ্য, উপজেলায় বুধবার দুপুরে রড বোঝাই ট্রাক উল্টে ৪ জন শ্রমিক নিহত হয়। এদের ফরহাদ হোসেনও রয়েছেন।",21/9/2020,country-news
রংপুরে রডবোঝাই ট্রাক উল্টে ৪ শ্রমিক নিহত,"রংপুরের তারাগঞ্জ উপজেলায় রডবোঝাই ট্রাক উল্টে চার শ্রমিক নিহত হয়েছেন। এ সময় আহত হয়েছেন আরও পাঁচজন।

বুধবার দুপুরে তারাগঞ্জ-বুড়িরহাট সড়কের উপজেলার অনন্তপুর এলাকায় এ দুর্ঘটনা ঘটে।
নিহতরা হলেন- খয়রাত হোসেন (৫৫) নীলফামারীর কিশোরগঞ্জ উপজেলার পাচু মাহমুদের ছেলে, ফরহাদ হোসেন (২৫) তারাগঞ্জ উপজেলার কুর্শা ইউনিয়নের দোলাপাড়া গ্রামের সমসের আলীর ছেলে, অনিল চন্দ্র (৪৫) একই এলাকার দর্জিপাড়ার ভেরা বানিয়ার ছেলে এবং আবু বক্কর সিদ্দিক (৪৫) দোলাপাড়া এলাকার কচি মাহমুদের ছেলে।



তারাগঞ্জ থানার ওসি জিন্নাত আলী জানান, দিনাজপুর থেকে রডবোঝাই একটি ট্রাক রংপুরের তারাগঞ্জ উপজেলার ব্যবসায়ী আতিয়ার রহমানের গুদামে যাচ্ছিল।তারাগঞ্জ-বুড়িরহাট সড়কের অনন্তপুর এলাকায় পৌঁছালে ট্রাকটি সড়কে একটি অটোরিকশাকে সাইড দিতে গিয়ে নিয়ন্ত্রণ হারিয়ে উল্টে যায়। এ সময় ট্রাকের রডের নিচে চাপা পড়েন ৯ শ্রমিক।তাদের উদ্ধার করে তারাগঞ্জ উপজেলা স্বাস্থ্য কমপ্লেক্সে নেয়া হলে কর্তব্যরত চিকিৎসক চারজনকে মৃত বলে ঘোষণা করেন।",21/9/2020,country-news
"বিয়ের ৬ মাস পর তালাক, গৃহবধূর আত্মহত্যা","রংপুরের তারাগঞ্জে বিয়ের ৬ মাস পর স্বামীর কাছ থেকে তালাকের কপি পেয়ে গলায় ফাঁস দিয়ে আত্মহত্যা করেছেন আতোয়ারা বেগম (২০) নামে এক গৃহবধূ।



বৃহস্পতিবার বিকাল ৩টার দিকে উপজেলার হাড়িয়ারকুঠি ইউনিয়নের কিসামত মেনানগর কোরানিপাড়া গ্রামে এ ঘটনা ঘটে।নিহত আতোয়ারা বেগম ওই গ্রামের আলতাফ হোসেনের মেয়ে। তিনি তারাগঞ্জ ডিগ্রি কলেজের প্রথম বর্ষের ছাত্রী ছিলেন।জানা গেছে, প্রায় ৬ মাস আগে আতোয়ারা বেগমের সঙ্গে বিয়ে হয় একই উপজেলার ইকরচালি ইউনিয়নের দক্ষিণ হাজীপুর গ্রামের বাবু আহাম্মেদের ছেলে আসাদুজ্জামান দুখুর (২৬)। কয়েকদিন আগে ওই গৃহবধূ স্বামীর বাড়ি থেকে তার বাবার বাড়িতে আসেন।এরপর তার স্বামী ডাকযোগে স্ত্রী আতোয়ারা বেগমকে ডির্ভোসের কপি পাঠান। বৃহস্পতিবার সকালে কপিটি হাতে পাওয়ার পর বাবার বাড়িতে বিকালে গলায় ফাঁস দিয়ে আত্মহত্যা করেন।নিহতের পিতা আলতাফ হোসেন কান্নাজনিত কণ্ঠে বলেন, আমার মেয়ে জামাইয়ের দেয়া ডিভোর্সের কাগজ পেয়ে মনের দুঃখে আত্মহত্যা করেছে।হাড়িয়ারকুঠি ইউপি চেয়ারম্যান হারুন-অর-রশিদ বাবুল ওই গৃহবধূর আত্মহত্যার ঘটনাটি নিশ্চিত করেছেন।তারাগঞ্জ থানার ওসি জিন্নাত আলীর বলেন, ঘটনাটি কিছুক্ষণ আগে শুনেছি। ঘটনাস্থলে পুলিশ পাঠানো হয়েছে।
",21/9/2020,country-news
তারাগঞ্জে কৃষি শ্রমিকদের মাঝে কারুপণ্যের মাস্ক বিতরণ,"রংপুরের তারাগঞ্জে কৃষি শ্রমিকদের মধ্যে মাস্ক বিতরণ করেছে রংপুর জেলা প্রশাসন। কারুপণ্য রংপুরের সহযোগিতায় বিনামূল্যে রোববার ইকরচালী ইউনিয়নের জগদীশপুর মাঠে বোরো ধান কর্তন অনুষ্ঠান উদ্বোধনের আগে দুই শতাধিক শ্রমিকের মধ্যে ওই মাস্ক বিতরণ করা হয়।



এ সময় বক্তব্য দেন রংপুরের জেলা প্রশাসক আসিব আহসান, খামারবাড়ি রংপুরের উপ-পরিচালক সরওয়ারুল হক, উপজেলা পরিষদের চেয়ারম্যান আনিছুর রহমান, ইউএনও আমিনুল ইসলাম, উপজেলা কৃষি কর্মকর্তা অশোক কুমার।মাস্ক হাতে পেয়ে জগদীশপুর গ্রামের দিনমজুর আফজাল হোসেন বলেন, বাবা, করোনার জন্য তো এমনি কাম-কামাই নাই। ঠিক মতো দুই বেলা খাবারও জোটছে না। মাস্ক কিনব কি দিয়া। মাস্ক হামার খুব কামে দিবে। যায় হামাক মাস্ক দিচে তার যেন আল্লাহ ভালো করে।ওই গ্রামের আরেক দিনমজুর সাইফুল ইসলাম বলেন, এটা খুব ভালো মাস্ক। মুখে দিলে আরাম লাগছে।",21/9/2020,country-news
রংপুরে গাছ কাটা কেন্দ্র করে মাকে কুপিয়ে হত্যা,"রংপুরের তারাগঞ্জ উপজেলা সদরের কলেজ পাড়া গ্রামে গাছ কাটাকে কেন্দ্র করে ছেলে ও পুত্রবধূর ধারালো অস্ত্রের আঘাতে আহত নূরবানু মারা গেছেন।



সোমবার তারাগঞ্জ উপজেলা স্বাস্থ্য কমপ্লেক্সে তিনি মারা যান। এ ঘটনায় নিহতের ছেলে নুর জামাল ও তার স্ত্রী তাসলিমাকে গ্রেফতার করেছে পুলিশ।পুলিশ ও স্থানীয়রা জানায়, তারাগঞ্জে কলেজপাড়া গ্রামে বাড়ির চলাচলের রাস্তায় একটি গাছ কাটাকে কেন্দ্র করে পরিবারের সদস্যদের সঙ্গে নূরজামাল ও তার স্ত্রী তাসলিমার ঝগড়া বাঁধে। এ ঘটনার পর শনিবার ধারালো অস্ত্র দিয়ে ছেলে ও পুত্রবধূ ঘরে ঢুকে আসবাবপত্রসহ অন্যান্য জিনিষপত্র ভাংচুর করে।এ সময় বাঁধা দিতে গেলে নূরবানুকে কুপিয়ে জখম করে তারা পালিয়ে যায়। পরে বাড়ির অন্য সদস্যরা নূরবানুকে উদ্ধার করে তারাগঞ্জ উপজেলা স্বাস্থ্য কমপ্লেক্সে ভর্তি করেন। সোমবার দুপুরে তিনি সেখানেই চিকিৎসাধীন অবস্থায় মারা গেছেন।তারাগঞ্জ থানার ওসি জিন্নাত আলী জানান, এ ঘটনায় মামলা দায়ের হয়েছে। পুলিশ অভিযুক্ত ছেলে ও তার স্ত্রীকে গ্রেফতার করেছে।",21/9/2020,country-news
দাদার সঙ্গে মাছ ধরতে গিয়ে ২ শিশুর মৃত্যু,"ঠাকুরগাঁও সদর উপজেলায় পুকুরে ডুবে দুই শিশুর মৃত্যু হয়েছে।



নিহত নাহিদ হোসেন (৮) ও আব্দুল্লাহ (৫) সম্পর্কে ভাই।সোমবার সকালে নারগুন কিসমত দৌলতপুর গ্রামে এ ঘটনা ঘটে।পরিবার জানিয়েছে, দুই ভাই তাদের দাদার সঙ্গে বাড়ির অদূরে একটি পুকুরে মাছ ধরতে যায়। পরে দাদার অজান্তেই পানিতে পড়ে যায়। পরে তাদের উদ্ধার তাদের ঠাকুরগাঁও আধুনিক সদর হাসপাতালে নেয়া হলে কর্তব্যরত চিকিৎসক মৃত ঘোষণা করেন। নারগুন ইউপি চেয়ারম্যান পয়গাম আলী যুগান্তরকে এ তথ্য নিশ্চিত করে বলেন, এক সঙ্গে দুই ভাইয়ের মৃত্যুতে এলাকায় শোকের ছায়া নেমে এসেছে। ",21/9/2020,country-news
সৌদি আরবে করোনা কেড়ে নিল বাংলাদেশির প্রাণ,"সৌদি আরবের মদিনায় করোনাভাইরাসে আক্রান্ত হয়ে মোহাম্মদ গোরফান (৬০) নামে এক বাংলাদেশির মৃত্যু হয়েছে।



শুক্রবার বাংলাদেশ সময় ভোর ৪টার সৌদি আরবের মদিনা শহরে প্রিন্স আবদুল আজিজ হাসপাতালে চিকিৎসাধীন থেকে তিনি মারা যান।মৃত মোহাম্মদ গোরফানের বাড়ি ঠাকুরগাঁও সদর উপজেলার পূর্ব বেগুনবাড়ি নতুনপাড়া গ্রামে।মৃত মোহাম্মদ গোরফানের ছেলে আবদুল হালিম জানান, বাবা সেখানে দীর্ঘদিন ধরে ব্যবসা করতেন। নির্দিষ্ট সরকারি আনুষ্ঠানিকতা শেষে সৌদি সরকারের ব্যবস্থাপনায় সেখানে তার জানাজা ও দাফন শনিবার হতে পারে বলে জানান তিনি।",21/9/2020,country-news
ঠাকুরগাঁও সীমান্তে বিএসএফের গুলিতে বাংলাদেশি নিহত,"ঠাকুরগাঁওয়ের বালিয়াডাঙ্গী উপজেলায় সফিকুল ইসলাম (৩০) নামে এক বাংলাদেশিকে গুলি করে হত্যা করেছে ভারতীয় সীমান্তরক্ষী বাহিনী (বিএসএফ)।



বৃহস্পতিবার বেলা সাড়ে ১১টায় উপজেলার বেউরঝারী সীমান্তের জিরো লাইনের একটি কালভার্ট এলাকায় এ ঘটনা ঘটে।নিহত সফিকুল ইসলাম উপজেলার ছোট্ট চড়ই গেদী গ্রামের আবদুল হকের ছেলে।আমজানখোর ইউপির চেয়ারম্যান মো. আকালু এ তথ্য নিশ্চিত করেছেন।স্থানীয়রা জানান, নিহত সফিকুলসহ আরও কয়েকজন সকালে বাড়ির অদূরে নাগর নদীতে মাছ ধরতে যায়। একপর্যায়ে তারা নদী থেকে উঠে সীমান্ত এলাকায় গেলে বিএসএফ তাদের লক্ষ্য করে গুলি ছোড়ে। দুই সন্তানের বাবা সফিকুলের সঙ্গীরা কোনো রকমে প্রাণে রক্ষা পেলেও শফিকুকের জীবন রক্ষা হয়নি।বালিয়াডাঙ্গী থানার ওসি হাবিবুল হক প্রধান এ তথ্য নিশ্চিত করে বলেন, তিনি নদীতে মাছ ধরতে গিয়ে বিএসএফের গুলিতে নিহত হন। ঠাকুরগাঁও-৫০ বিজিবির অধিনায়ক লেফটেন্যান্ট কর্নেল সহিদুল ইসলাম বলেন, ঘটনাটি শুনেছি, খোঁজ নেয়া হচ্ছে।",21/9/2020,country-news
দুই যুবকের পায়ুপথে ৩২৮০ পিস ইয়াবা!,"ঠাকুরগাঁওয়ের বালিয়াডাঙ্গী উপজেলায় ৩ হাজার ২৮০ পিস ইয়াবাসহ ২ জনকে গ্রেফতার করেছে পুলিশ। তাদের পায়ুপথ থেকে এসব ইয়াবা উদ্ধার করা হয়।



বুধবার রাতে উপজেলার চৌরাস্তা মোড় থেকে বালিয়াডাঙ্গী উপজেলার ঝিকরা বেলসাড়া গ্রামের মিজানুর রহমান (৩৮) ও একই গ্রামের তরিকুল ইসলামকে (২০) গ্রেফতার করা হয় বলে জানান বালিয়াডাঙ্গী থানার পরিদর্শক (তদন্ত) আতিকুল ইসলাম আতিক।পুলিশ জানায়, চট্টগ্রাম থেকে বিশেষ কায়দায় বিপুল পরিমাণ ইয়াবা নিয়ে দূরপাল্লার বাসে করে মিজান ও তরিকুল বালিয়াডাঙ্গীতে এসে নামে। চলাফেরা সন্দেহজনক মনে হলে পুলিশ তাদের আটক করে জেরা করে। এক পর্যায়ে তারা স্বীকার করে তাদের পায়ুপথে ছোট ছোট পুটলি বানিয়ে বিশেষ কায়দায় ইয়াবা ট্যাবলেট ঢোকানো হয়েছে।বালিয়াডাঙ্গী থানার ওসি হাবিবুল হক প্রধান বলেন, স্থানীয় চিকিৎসকের সহায়তায় গ্রেফতারকৃত দুই যুবকের পায়ুপথ থেকে ৭টি ইয়াবার প্যাকেট উদ্ধার করা হয়। এতে ৩ হাজার ২৮০ পিস ইয়াবা ট্যাবলেট ছিল। বালিয়াডাঙ্গী থানায় মাদকদ্রব্য আইনে তাদের বিরুদ্ধে মামলা হয়েছে বলে তিনি জানান।",21/9/2020,country-news
নাগর নদীতে কুমির আতঙ্কে মাছ ধরা বন্ধ,"ঠাকুরগাঁওয়ের বালিয়াডাঙ্গী ও হরিপুর উপজেলার ভারত সীমান্তসংলগ্ন নাগর নদীতে কুমিরের দেখা মিলেছে। কুমিরগুলো লম্বায় ৬-৭ ফুট। ওজনে ৫০-৬০ কেজি। কোনটা আবার আকারে ছোট।



নদীতে কুমির দেখার পর জেলেরা প্রাণের ভয়ে মাছ ধরতে নদীতে নামছে না। কুমির আতঙ্কে ভুগছেন গ্রামবাসী।নাগর নদীসংলগ্ন বালিয়াডাঙ্গী উপজেলার নিটালডোবা গ্রামের সমিরউদ্দিন জানান, সোমবার বিকালে স্থানীয়রা ওই নদীতে মাছ ধরতে গিয়ে আকস্মিক দেখতে পায় ওই নদীতে একটি কুমির ভাসছে। কুমি দেখে জেলেরা চিৎকার করলে এলাকার শত শত মানুষ সেখানে ছুটে যান।উত্তর নিটালডোবা গ্রামের হালিমার মেয়ে লাবনী বলেন, তিনি দূর থেকে কুমিরটির ছবি তুলেছেন। তবে অনেক মানুষের সমাগম দেখে মুহূতের মধ্যে কুমিরটি পানিতে ডুব দিলে আর দেখা যায়নি।গ্রিনল্যান্ড টি কোম্পানির মালিক ফয়জুর রহমান বলেন, ওই নদীতে কুমির রয়েছে। তবে নিদিষ্ট করে বলা যাচ্ছে না।পাড়িয়া ইউপি চেয়ারম্যান জিল্লুর রহমান জানান, ৬-৭ দিন আগে হরিপুর উপজেলার জাদুরাণী এলাকায় একই নদীতে স্থানীয়রা কুমির দেখতে পান।বাংলাদেশ বর্ডার গার্ডের (বিজিবি) ডাবরী বিওপির কোম্পানি কমান্ডার নায়েক সুবেদার মিজানুর রহমান বলেন, পাঁচ-ছয়টা কুমির দেখা মিলেছে। তারা এ ব্যাপারে স্থানীয় জেলেদের নদীতে নামতে সতর্ক করেছেন।এ বছর বন্যায় এলাকা প্লাবিত হয়। বন্যার পানিতে কুমিরগুলো ভারত থেকে এই নদীতে ঢুকে পড়ে বলে এ মন্তব্য করেন গেদুরা ইউপি চেয়ারম্যান আব্দুল হামিদ।তবে তিনি বলেন, এখন নদীর পানি কমে যাওয়ায় কুমিরগুলো নিরাপদ আশ্রয় ও খাবারের জন্য ছোটাছুটি করছে।বরুয়াল গ্রামের আবদুল মতিন বলেন, এলাকার ৫০টি পরিবার নদীতে মাছ ধরে সংসার চালায়। কুমির দেখে এখন তারা নদীতে নামতে সাহস পাচ্ছেন না। এ ছাড়া কৃষকরা নদীর ওপারে গিয়ে ক্ষেত-খামারের পরিচর্যা করতে এবং গবাদিপশুকে ঘাস খাওয়াতে যেতে ভয় পাচ্ছেন। বন বিভাগের কর্মকর্তা হরিপদ দেবনাথ বলেন, তিন দিন আগে কুমির দেখা মিললেও এখন নেই।জেলা মৎস্য বিভাগের কর্মকর্তা আফতাব হোসেন বলেন, সরেজমিন দেখে জেলেদের বিষয়টি কর্তৃপক্ষকে জানাবে।ঠাকুরগাঁও জেলা প্রশাসক কেএম কামরুজ্জামান সেলিম বলেন, তিনি বিষয়টি দেখবেন।",21/9/2020,country-news
করোনায় আক্রান্ত এমপি দবিরুলকে হেলিকপ্টারে ঢাকায় আনা হল,"করোনায় আক্রান্ত ঠাকুরগাঁও-১ আসনের সংসদ সদস্য রমেশ চন্দ্র সেন সুস্থ হওয়ার পর এবার ঠাকুরগাঁও-২ আসনের সংসদ সদস্য দবিরুল ইসলাম করোনাভাইরাসে আক্রান্ত হয়েছেন। সোমবার দুপুরে তাকে উন্নত চিকিৎসার জন্য বিমানবাহিনীর হেলিকপ্টারে ঢাকায় আনা হয়েছে।



এমপি দবিরুল ইসলামের বড় ছেলে মাজহারুল ইসলাম সুজন বিষয়টির সত্যতা নিশ্চিত করেছেন। রোববার প্রাপ্ত রিপোর্ট অনুযায়ী এমপিসহ নতুন করে এ জেলায় আরও ১৬ জনের করোনা শনাক্ত হয়েছে। এ নিয়ে করোনাভাইরাসে আক্রান্তের সংখ্যা দাঁড়াল ৮১০ জনে।এর আগে ঠাকুরগাঁও-১ আসনের এমপি রমেশ চন্দ্র সেন ও তার সহধর্মিণী অঞ্জলি রানী সেন করোনাভাইরাসে আক্রান্ত হন। তারা এখন সম্পূর্ণ সুস্থ আছেন। গত ২০ আগস্ট তাদের পরীক্ষার ফলাফল নেগেটিভ আসে।সিভিল সার্জন ডা. মাহফুজার রহমান সরকার জানান, রোববার সন্ধ্যায় দিনাজপুর এম আব্দুর রহিম মেডিকেল কলেজ থেকে প্রাপ্ত রিপোর্ট অনুযায়ী সদর হাসপাতালের এক চিকিৎসকের মেয়েসহ তিনজন, ঠাকুরগাঁও-২ আসনের এমপি দবিরুল ইসলাম, সোনালী ব্যাংকের এক কর্মকর্তা ও তার স্ত্রী, একজন স্বাস্থ্যকর্মীসহ সাতজন, রাণীশংকৈলে উপজেলা কৃষি কর্মকর্তাসহ দুইজন, পীরগঞ্জে জনতা ব্যাংকের এক কর্মকর্তাসহ তিনজন এবং হরিপুরে একজনের করোনাভাইরাস শনাক্ত হয়েছে।এ পর্যন্ত সদরে ৪০০ জন, হরিপুরে ৭৯ জন, পীরগঞ্জে ৭৩ জন, রাণীশংকৈলে ৯৮ জন ও বালিয়াডাঙ্গী উপজেলায় ১৬০ জনের করোনা শনাক্ত হল।সিভিল সার্জন আরও জানান, আক্রান্তদের মধ্যে সম্পূর্ণ সুস্থ হয়েছেন ৪৩৬ জন। রোববার নতুন করে ৬৩ জনের নমুনা দিনাজপুরে পাঠানো হয়েছে। এ পর্যন্ত পাঠানো হল ৪ হাজার ৬১৪ জনের নমুনা।",21/9/2020,country-news
ঠাকুরগাঁওয়ে আরও এক ওসি প্রদীপ!,"টেকনাফ থানার ওসি প্রদীপ কুমার দাসের পর এবার ঠাকুরগাঁওয়ের পীরগঞ্জ থানার ওসি প্রদীপ কুমার রায়ের বিরুদ্ধে সাধারণ মানুষকে হয়রানি করা ও মামলা গ্রহণে মোটা অংকের অর্থ আদায়, টাকার বিনিময়ে প্রতিপক্ষের বিরুদ্ধে মিথ্যা মামলা করার হুমকি দেয়া এবং বিনাকারণে মানুষের সঙ্গে দুর্ব্যবহার করার একাধিক অভিযোগ পাওয়া গেছে। এসব অভিযোগের বিভাগীয় তদন্ত শুরু হয়েছে।



সংশ্লিষ্ট সূত্রে জানা গেছে, ঠাকুরগাঁওয়ের পীরগঞ্জ থানার ওসি প্রদীপ কুমার রায়ের বিরুদ্ধে আইজিপির কাছে রংপুর বিভাগীয় জয়িতা ও পীরগঞ্জের সমাজকর্মী নাহিদ পারভীন রিপা স্বাক্ষরিত একটি অভিযোগ দেয়া হয়। বৃহস্পতিবার সকাল থেকে এসব অভিযোগের ভিত্তিতে অভিযোগকারীসহ পীরগঞ্জ শহরের বিভিন্ন শ্রেণি-পেশার মানুষের সাক্ষ্যগ্রহণ অনুষ্ঠিত হয়। এসব অভিযোগের সরেজমিন তদন্ত করছেন রংপুর ডিআইজির ইন্সপেক্টর (ডিসিপ্লিন অ্যান্ড প্রফেশনাল স্ট্যান্ডার্ডস) তরিকুল ইসলাম তরিক। এছাড়াও ওসির বিরুদ্ধে ভুক্তভোগী শুকুর উদ্দীন কালু নামের আরও এক ব্যক্তির দায়ের করা অভিযোগের তদন্ত করছে ঠাকুরগাঁও জেলা পুলিশ প্রশাসন। সমাজকর্মী নাহিদ পারভিন রিপার দায়ের করা অভিযোগে জানা যায়, পীরগঞ্জ উপজেলার সেনগাঁও গ্রামের সোবাহানের কন্যা লিজা আখতার (৩০) তার স্বামী মোহাম্মদ আলীর নির্যাতনের শিকার হয়ে থানায় লিখিত একটি অভিযোগ দায়ের করেন। কিন্তু ওসি প্রদীপ কুমার রায় লিজার অভিযোগ মামলা হিসেবে গ্রহণ না করে তাকে দিনের পর দিন হয়রানি করেছেন। এ ঘটনায় ১৬ মার্চ লিজার সঙ্গে স্থানীয় সমাজকর্মী ও জয়িতা নাহিদ পারভীন রিপা থানায় যান। এ সময় ওসি প্রদীপ কুমার ওই সমাজকর্মীর সঙ্গে অসদাচরণ করেন এবং তাকে থানা থেকে বেরিয়ে যাওয়ার জন্য হুমকি-ধমকি দেন। এতে স্বামীর নির্যাতনের শিকার লিজা আখতার ন্যায়বিচার পাওয়া থেকে বঞ্চিত হয়ে পিতার বাড়িতে অবস্থান করছেন। এ ঘটনায় ওসি প্রদীপ কুমার রায়ের বিরুদ্ধে পুলিশের ডিআইজি, আইজিসহ বিভিন্ন দফতরে লিখিত অভিযোগ করেন সমাজকর্মী রিপা। এ ব্যাপারে সমাজকর্মী ও জয়িতা নাহিদ পারভীন রিপা বলেন, পুলিশ জনগণের বন্ধু। মানুষ আইনি সহায়তার জন্য পুলিশের দ্বারস্থ হয়। কিন্তু পীরগঞ্জ থানার ওসি মানুষের নিরাপত্তার জন্য সুবিচারের সহায়তা না করে নানাভাবে হয়রানি করেন। এতে পুলিশ বাহিনীর সুনাম নষ্ট হচ্ছে। তাই আমিসহ ভুক্তভোগীরা এসব অন্যায়ের সুবিচার চাই।এছাড়াও পীরগঞ্জ উপজেলার করনাই গ্রামের শুকুর উদ্দিন কালু নামে এক ব্যক্তি ১৯ মে আইজিপিসহ পুলিশের বিভিন্ন দফতরে ওসি প্রদীপ কুমার রায়ের বিরুদ্ধে লিখিত অভিযোগ করেন। অভিযোগে বলা হয়, ১২ মে রাতে প্রতিপক্ষরা হামলা চালিয়ে শুকুর উদ্দিন কালুসহ প্রতিবেশীদের বাড়িঘর ভাংচুর করে লুটপাট চালায় এবং তাকে মেরে ফেলার উদ্দেশ্যে অপহরণ করে। এ ঘটনা ওসি প্রদীপ কুমারকে মোবাইল ফোনে জানানো হলেও তিনি কোনো ব্যবস্থা নেননি। পরে ৯৯৯ নম্বরে ফোন করা হলে পীরগঞ্জ থানা থেকে পুলিশ তাকে উদ্ধার করে। কিন্তু প্রতিপক্ষের দ্বারা প্রভাবিত হয়ে ওসি প্রদীপ তার মামলা গ্রহণ করেননি। বরং প্রতিপক্ষের হয়ে তার (কালু) বিরুদ্ধে মিথ্যা মামলা দেয়ার হুমকি দেন ওসি। এ অভিযোগের পরিপ্রেক্ষিতে পুলিশ হেডকোয়ার্টার্সের নির্দেশে ঠাকুরগাঁও অতিরিক্ত পুলিশ সুপার আবু তাহের মোহাম্মদ আবদুল্লাহ ১৮ আগস্ট বিষয়টি তদন্তের জন্য অভিযোগকারী ও তার সাক্ষীদের সাক্ষ্যগ্রহণ করেছেন।অপরদিকে নাম প্রকাশে অনিচ্ছুক কয়েকজন ভুক্তভোগী জানান, ওসি প্রদীপ কুমার রায় যোগদানের পর বেশিরভাগ মানুষ পীরগঞ্জ থানায় আইনি সেবা নিতে এসে আইনি সেবার বদলে হয়রানির শিকার হয়েছেন।এ বিষয়ে ওসি প্রদীপ কুমার রায় যুগান্তরের কাছে তার বিরুদ্ধে এসব অভিযোগের তদন্তের কথা স্বীকার করেন।
",21/9/2020,country-news
পীরগঞ্জে দুই তরুণীকে গণধর্ষণ গ্রেফতার ২,"পীরগঞ্জে জুসের সঙ্গে ঘুমের ওষুধ খাইয়ে দুই তরুণীকে গণধর্ষণ করায় ৫ জনের বিরুদ্ধে মামলা হয়েছে। পুলিশ দুই আসামিকে গ্রেফতার করে জেলহাজতে পাঠিয়েছে।



জানা যায়, পূর্ব পরিচয়ের সূত্র ধরে সোমবার বিকালে ঠাকুরগাঁওয়ের পীরগঞ্জ উপজেলার সেনুয়া গ্রামের অটোরিকশাচালক নয়নের (২১) সঙ্গে দেখা করতে আসেন পার্শ্ববর্তী রানীশংকৈল উপজেলার দুই তরুণী। নয়ন ওই দুই তরুণীকে পরিচয় করে দেয় ফরিদ, হিরণ ও সেলিম নামের তার ৩ বন্ধুর সঙ্গে।ওইদিন সন্ধ্যায় পীরগঞ্জের পূর্ব চৌরাস্তার রনি টেলিকম থেকে নয়ন তাদের ব্যাটারি কিনে দেয়। এরপর রাত হওয়ার অজুহাতে নয়ন, হিরণ, সেলিম ও ফরিদ ওই দুই তরুণীকে পুনরায় সবুজের অটোরিকশায় নয়নের বাড়ি উপজেলার সেনুয়া গ্রামের দিকে নিয়ে যায়।গাড়িতে তরুণীদের জুসের সঙ্গে ঘুমের ওষুধ খাইয়ে নয়নের বাড়িতে না নিয়ে ভোমরাদহ ইউনিয়নের চিলাপাড়া গ্রামে অটোরিকশাচালক সবুজের বাড়িতে নিয়ে যায়। সেখানে সবুজসহ ৫ জন ওই দুই তরুণীকে গণধর্ষণ করে। রাতে তাদের একটি আখ ক্ষেতে নিয়ে ৫ জন মিলে আবারও গণধর্ষণ করে। ভোরে পার্শ্ববর্তী রেল লাইনে নিয়ে যায় তাদের। এ সময় অজ্ঞাত ব্যক্তির টর্চলাইটের আলো দেখে তরুণীদের রেখে তারা সবাই পালিয়ে যায়।",21/9/2020,country-news
"জুসের সঙ্গে ঘুমের ওষুধ খাইয়ে ২ তরুণীকে গণধর্ষণ, গ্রেফতার ২","ঠাকুরগাঁওয়ের পীরগঞ্জে জুসের সঙ্গে ঘুমের ওষুধ খাইয়ে দুই তরুণীকে রাতভর গণধর্ষণ করায় ৫ জনের বিরুদ্ধে পীরগঞ্জ থানায় মামলা হয়েছে। পুলিশ দুইজনকে আটক করে জেলহাজতে প্রেরণ করেছে।



পুলিশ ও মামলা সূত্রে জানা যায়, সোমবার বিকালে পূর্ব পরিচয়ের সূত্র ধরে ঠাকুরগাঁওয়ের পীরগঞ্জ উপজেলার সেনুয়া গ্রামের আলতাফুর রহমান ভোলার ছেলে আটোবাইকচালক নয়নের (২১) সঙ্গে দেখা করতে আসে পার্শ্ববর্তী রানীশংকৈল উপজেলার ভোলাপাড়া গ্রামের দুই তরুণী। প্রথমে পীরগঞ্জ পৌরশহরের পূর্ব চৌরাস্তায় নয়নের সঙ্গে দেখা হয় তাদের।এ সময় নয়ন ওই দুই তরুণীকে পরিচয় করে দেন ফরিদ, হিরণ ও সেলিম নামের তার ৩ বন্ধুর সঙ্গে। এরপর এক তরুণী তার মোবাইল ফোনের ব্যাটারি কিনতে চাইলে নয়ন জানায় উপজেলার লোহাগাড়া বাজারে তার এক বন্ধুর দোকান আছে। সেখান থেকে কম দামে মোবাইল ফোনের ব্যাটারি কিনে দেয়ার কথা বলে কৌশলে বন্ধুদের সহায়তায় ওই দুই তরুণীকে উপজেলার লোহাগাড়া বাজারে নিয়ে যান।সেখানে ব্যাটারির দাম বেশি চাওয়ায় নয়ন ও তার ওই ৩ বন্ধুসহ তাদের নিয়ে সবুজ নামক এক ব্যক্তির অটোবাইক যোগে ফের পীরগঞ্জ শহরে ফিরে আসেন। অবশেষে সন্ধ্যানাগাদ শহরের পূর্ব চৌরাস্তার রনি টেলিকমে মোবাইল ফোনের দোকানে ব্যাটারি কিনে দেন তাদের।এরপর রাত হওয়ার অজুহাতে নয়ন, হিরণ, সেলিম ও ফরিদ ওই দুই তরুণীকে পুনরায় সবুজের অটোবাইকে করে নয়নের বাড়ি উপজেলার সেনুয়া গ্রামের দিকে রওনা হয়। পথিমধ্যে গাড়িতে তরুণীদের জুসের সঙ্গে ঘুমের ওষুধ খাইয়ে নয়নের বাড়িতে না নিয়ে ভোমরাদহ ইউনিয়নের চিলাপাড়া গ্রামে সবুজের বাড়িতে নিয়ে যান। সেখানে প্রথমে ৫ জন মিলে ওই দুই তরুণীকে গণধর্ষণ করে। পরে রাতে তাদের পার্শ্ববর্তী জনৈক নজিবুলের আখক্ষেতে ৫ জন মিলে আবারও গণধর্ষণ চালায়। পরে গভীর রাতে ভোমরাদহ গ্রামের মুসলিমা নামক এক নারীর বাড়িতে তাদের নিয়ে যায়। মুসলিমা তাদের বাড়িতে স্থান না দেয়ায় ভোররাতে পার্শ্ববর্তী রেললাইনে নিয়ে যায় তাদের।এ সময় অজ্ঞাত ব্যক্তির টর্চলাইটের আলো দেখে তরুণীদের রেখে তারা সবাই পালিয়ে যায়। অবশেষে ওই দুই তরুণী বাড়ি ফিরে ঘটনাটি পরিবারকে জানায়। এ ঘটনায় পরদিন পীরগঞ্জ থানায় ৫ জনের বিরুদ্ধে মামলা হয়েছে। পুলিশ ২ আসামিকে গ্রেফতার করে আদালতে পাঠিয়েছে।পীরগঞ্জ থানার ওসি প্রদীপ কুমার রায় জানান, গণধর্ষণের শিকার ওই দুই তরুণীর ডাক্তারি পরীক্ষা সম্পন্ন হয়েছে। বাকি আসামিদের গ্রেফতারে অভিযান অব্যাহত রয়েছে।",21/9/2020,country-news
ঠাকুরগাঁওয়ে করোনায় স্কুলশিক্ষকের মৃত্যু,"করোনাভাইরাসে আক্রান্ত হয়ে ঠাকুরগাঁওয়ের পীরগঞ্জ উপজেলায় এক স্কুলশিক্ষকের মৃত্যু হয়েছে। তার নাম ইজাবুল হক।



মঙ্গলবার রাতে বালিয়াডাঙ্গী উপজেলা নির্বাহী অফিসার যোবায়ের হোসেন এ তথ্য নিশ্চিত করেছেন।তিনি বলেন, ওই স্কুলশিক্ষক গত ৯ আগস্ট করোনায় আক্রান্ত হয়ে দিনাজপুরের একটি হাসপাতালে চিকিৎসাধীন ছিলেন। মঙ্গলবার সেখানে চিকিৎসাধীন থেকে তিনি মারা যান। এ নিয়ে জেলায় এখন পর্যন্ত ১২ জন করোনাভাইরাসে আক্রান্ত হয়ে মারা গেলেন।এই মরণঘাতী রোগ কাউকে ছাড়ছে না। যেভাবে জেলায় করোনাভাইরাস ছড়িয়ে পড়েছে, এতে তিনি নিজেই ভয় পেয়েছেন বলে মন্তব্য করেন।ঠাকুরগাঁও সিভিল সার্জন ডা. মাহফুজুর রহমান সরকার বলেন, করোনাভাইরাস ব্যাপক আকারে গ্রাম ও শহরে ছড়িয়ে পড়েছে। চারদিক মৃত্যুর আতঙ্ক ছড়িয়ে পড়েছে।মঙ্গলবার নতুন করে পীরগঞ্জ উপজেলা হেলথ কমপ্লেক্সের মেডিকেল অফিসার ডা. জান্নাতুল ফেরদৌসসহ ২৯ জন বিভিন্ন পেশার নারী-পুরুষ করোনা শনাক্ত হয়েছেন।এখন পর্যন্ত এ জেলায় মোট আক্রান্ত হয়েছেন ৭১৮ জন এবং সুস্থ হয়ে বাড়ি ফিরেছেন ৩৫৬ জন।",21/9/2020,country-news
"ঠাকুরগাঁও হাসপাতালের ৭ চিকিৎসক করোনায় আক্রান্ত, চিকিৎসাসেবা বিঘ্নিত","ঠাকুরগাঁও আধুনিক সদর হাসপাতালের তত্ত্বাবধায়কসহ ৭ চিকিৎসক করোনাভাইরাসে আক্রান্ত হয়েছেন। এসব চিকিৎসক এখন হোম কোয়ারেন্টিনে রয়েছেন। ফলে চিকিৎসাসেবা বিঘ্নিত হচ্ছে।



করোনায় আক্রান্ত চিকিৎসকরা হলেন- ঠাকুরগাঁও আধুনিক সদর হাসপাতালের তত্ত্বাবধায়ক ডা. নাদিরুল আজিজ চপল, শিশু বিশেষজ্ঞ ডা. শাহজাহান নেওয়াজ, চক্ষু বিশেষজ্ঞ ডা. আশরাফুল ইসলাম, গাইনি বিশেষজ্ঞ ডা. রোকেয়া সাত্তার, কার্ডিওলজিস্ট ডা. রেজাউল করিম শিপলু, মেডিকেল অফিসার ডা. জিপি সাহা, রানীশংকৈল উপজেলা স্বাস্থ্য কমপ্লেক্সের মেডিকেল অফিসার ডা. মিজানুর রহমান। অন্যদিকে হরিপুর উপজেলার পরিবার ও পরিকল্পনা বিভাগের উপসহকারী কমিউনিটি হেলথ চিকিৎসক (সেকমো) জাকারিয়া হোসেন (৫৮) করোনাভাইরাসে আক্রান্ত হয়ে মারা গেছেন।শুক্রবার দুপুরে ঠাকুরগাঁও সিভিল সার্জন ডা. মাহফুজার রহমান সরকার বলেন, করোনা পরিস্থিতির অবনতি হচ্ছে এই জেলায়। এখানে ঠাকুরগাঁও-১ আসনের সংসদ সদস্য রমেশ চন্দ্র সেন, ঠাকুরগাঁও জেলা প্রশাসক কেএম কামরুজ্জামান সেলিমের বাবা-মাসহ বেশ কয়েকজন গুরুত্বপূর্ণ ব্যক্তি করোনাভাইরাসে আক্রান্ত হয়ে নিজ বাসভবনে চিকিৎসাধীন রয়েছেন। এখন পর্যন্ত জেলায় আক্রান্ত শনাক্ত হয়েছেন ৫৯৬ জন। তবে সুস্থ হয়ে উঠেছেন ৩০২ জন। গত ২৪ ঘণ্টায় ৭৫ বছর বয়সী এক নারীর মৃত্যু হয়েছে। এ নিয়ে আওয়ামী লীগ নেতা রওশন আলীসহ ১০ জন মারা গেলেন। আর নতুন করে আক্রান্ত হয়েছেন আরও ৭ জন। 
",21/9/2020,country-news
স্বাস্থ্যঝুঁকিতে ঠাকুরগাঁওয়ের ৪ গ্রামের মানুষ,"মাছি ও পচা দুর্গন্ধে স্বাস্থ্যঝুঁকিতে রয়েছেন ঠাকুরগাঁও সদর উপজেলার জগন্নাথপুর ইউনিয়নের চার গ্রামের মানুষ। পেটের পীড়া, শ্বাসকষ্টসহ বিভিন্ন রোগে আক্রান্ত হচ্ছেন এসব এলাকার নানা বয়সের মানুষ।



ভুক্তভোগীদের অভিযোগ, এলাকার দৌলতপুর গ্রামে নর্থ এগস লিমিটেড নামে একটি পোল্ট্রি খামার স্থাপন হওয়ার পর এ অবস্থার সৃষ্টি হয়েছে।ইউপি সদস্য আনিসুর রহমান বলেন, নিজেদের খাবার পাতে ভাগ বসাচ্ছে মাছির দল। শুধু মাছি নয়, প্রায় ১০ বছর ধরে দুর্গন্ধ এড়াতে নাক ঢেকে চলাফেরা করছেন জগন্নাথপুর ইউনিয়নের দৌলতপুর, কুমিল্লাহাড়ি ও বিলপাড়াসহ ৪ গ্রামের মানুষ।দৌলতপুর গ্রামের আবদুর রহমান অভিযোগ করেন, নলকূপের পানিতেও পচা গন্ধ। এতে বিশুদ্ধ পানির অভাবে ভুগছেন স্থানীয়রা।এ বিষয়ে জানতে চাইলে নর্থ এগস লিমিটেডের দেখাশোনার দায়িত্বে থাকা লাভলু চৌধুরী বলেন, শিগগিরই এখানে জৈবসার উৎপাদন শুরু হবে। জৈবসার উৎপাদন শুরু হলে এ পরিস্থিতি আর থাকবে না।ঠাকুরগাঁও আধুনিক সদর হাসপাতালের মেডিসিন কনসালটেন্ট ডা. মোজাম্মেল হক যুগান্তরকে বলেন, মশা-মাছি রোগের বাহক। এ কারণে ওই গ্রামগুলোর অধিকাংশ মানুষ অসুস্থ হচ্ছেন এবং হাসপাতালে ভর্তি হয়ে চিকিৎসা নিচ্ছেন।উপজেলা প্রাণিসম্পদ কর্মকর্তা ডা. মামুন অর রশিদ বলেন, খামারের অব্যবস্থাপনার কারণে ভোগান্তির শিকার গ্রামবাসী।উপজেলা নির্বাহী কর্মকর্তা আবদুল্লাহ আল মামুন বলেন, এ বিষয়ে তিন সদস্যের তদন্ত টিম গঠন করা হয়েছে।",21/9/2020,country-news
এমপি রমেশ চন্দ্র সেন করোনায় আক্রান্ত,"আওয়ামী লীগের সভাপতিমণ্ডলীর সদস্য ও ঠাকুরগাঁও-১ আসনের এমপি রমেশ চন্দ্র সেন করোনাভাইরাসে আক্রান্ত হয়েছেন।



বুধবার রাতে নমুনার ফলাফলে তার করোনা ‘পজিটিভ’ আসে।এই প্রথম জেলার কোনো সংসদ সদস্য করোনা পজিটিভ হিসেবে শনাক্ত হলেন। ঠাকুরগাঁওয়ের সিভিল সার্জন মাহফুজুর রহমান সরকার যুগান্তরকে জানান, কয়েক দিন আগে এমপি রমেশ চন্দ্র সেনের সর্দি-কাশি ছিল। এ কারণে ৩ আগস্ট সাংসদের নমুনা সংগ্রহ করা হয়। পরে তা পরীক্ষার জন্য সেই নমুনা দিনাজপুর এম আবদুর রহিম মেডিকেল কলেজ হাসপাতালের ল্যাবে পাঠানো হয়। বুধবার রাতে আসা নমুনা পরীক্ষার ফলাফলে তিনি পজিটিভ হিসেবে শনাক্ত হন।সংসদ সদস্য ছাড়াও এদিন আরও ৮ জনের করোনা ‘পজিটিভ’ এসেছে বলে জানান তিনি। সিভিল সার্জন জানান, আরও বলেন, সাংসদ রমেশ চন্দ্র সেন নিজ বাড়িতেই আইসোলেশনে আছেন। তার বাড়ির অন্য সদস্যরা সুস্থ আছেন। কারও মধ্যে করোনার কোনো উপসর্গ প্রকাশ পায়নি। তিনি বাড়িতে থেকেই চিকিৎসকের পরামর্শ নিচ্ছেন।বুধবার সকালে ঠাকুরগাঁও সার্কিট হাউসের হলরুমে জেলা প্রশাসনের আয়োজনে জাতীয় শোক দিবস পালনের প্রস্তুতিমূলক আলোচনা সভায় অংশ নিয়েছিলেন রমেশ চন্দ্র সেন। ওই সভায় জেলা প্রশাসক কে এম কামরুজ্জামান সেলিম, সিভিল সার্জন মাহফুজুর রহমান সরকার, অতিরিক্ত পুলিশ সুপার মুহাম্মদ কামাল হোসেন, অতিরিক্ত জেলা প্রশাসক (সার্বিক) নুর কুতুবুল আলমসহ বিভিন্ন সরকারি-বেসরকারি প্রতিষ্ঠানের কর্মকর্তারা উপস্থিত ছিলেন।",21/9/2020,country-news
"বিয়ের প্রলোভনে ধর্ষণ, পুলিশ সদস্য আটক","পীরগঞ্জ উপজেলার ৯নং সেনগাঁও ইউনিয়নের আগ্রাগরিনাবাড়ি গ্রামে বিয়ের প্রলোভনে এক তরুণীকে ধর্ষণের ঘটনায় এক পুলিশ কনস্টেবলকে আটক করেছে স্থানীয়রা।



স্থানীয় ইউপি চেয়ারম্যান মোস্তাফিজার সহ ওই তরুণীর স্বজনরা জানান, উপজেলার ৮নং দৌলতপুর ইউনিয়নের মৃত আবদুল হাসেমের পুত্র মাজেদুর রহমান ঢাকা মেট্রোপলিটন পুলিশে (ডিএমপি) কনস্টবল পদে চাকরি করেন। তিনি দীর্ঘদিন ধরে আগ্রাগরিনাবাড়ি গ্রামের মজিবর রহমানের কন্যাকে বিয়ের প্রলোভন দেখিয়ে অবৈধ সম্পর্ক স্থাপন করে।এ ঘটনায় মঙ্গলবার রাতে ওই পুলিশ কনস্টেবল মাজেদুর রহমান কৌশলে মজিবর রহমানের কন্যার ঘরে প্রবেশ করে। বিষয়টি জানাজানি হলে মঙ্গলবার ভোর রাতে স্থানীয়দের সহায়তায় পুলিশের কনস্টেবল মাজেদুর রহমানকে আটক করা হয়।এ বিষয়ে পীরগঞ্জ থানা অফিসার ইনচার্জ প্রদীপ কুমার রায় জানান, বিষয়টি আমি অবগত হয়েছি। মেয়েপক্ষের অভিযোগ পেলে দ্রুত আইনগত ব্যবস্থা নেয়া হবে।",21/9/2020,country-news
৫০ টাকায় গরুর চামড়া!,"ঠাকুরগাঁওয়ে কোরবানির পশুর চামড়া পানির দরে বিক্রয় হয়েছে। এতে করে চামড়া বিক্রয়ের অর্থ থেকে বঞ্চিত হচ্ছেন গরিব মানুষ।



জেলার বিভিন্ন এলাকায় কোরবানিদাতারা ফড়িয়া বা মৌসুমি ক্ষুদ্র ব্যবসায়ীদের নিকট তাদের কোরবানির মাঝারি গরুর চামড়া ৫০ থেকে ৬০ টাকায় বিক্রয় হয়েছে। আর বড় গরুর চামড়া ১৫০-২০০ টাকায় গাভীর চামড়া ৪০ টাকায় বিক্রি হয়েছে। ক্ষেত্র বিশেষে এর চেয়েও কম দামে বিক্রয় করছেন। একটু ত্রুটিপূর্ণ চামড়া ২০ টাকা থেকে ৩০ টাকায়ও বিক্রয় হয়েছে।এদিকে ছাগলের চামড়ার কোনও প্রকার বেচাকেনা হচ্ছে না বলেও জানা যায়। আর ছাগলের চামড়া বিক্রি না হওয়ায় তা কুকুরের খাদ্যে পরিণত হয়েছে। অনেকেই আবার চামড়া মাটিতে পুঁতে ফেলেছেন। চামড়ার দাম না থাকায় পশু কোরবানিদাতাদের অনেকেই হতাশা প্রকাশ করেছেন। চামড়ার অর্থ না পেয়ে মলিন হয়ে গেছে এলাকার দুস্থ ও অসহায় মানুষের মুখ।এ বিষয়ে সদর উপজেলার ফড়িয়ার চামড়া ব্যবসায়ী মাজেদুর রহমান যুগান্তরকে বলেন, চাহিদা না থাকায় বকরি ছাগলের চামড়া তার ব্যবসা প্রতিষ্ঠানে ফ্রি দিয়ে গেছে। তবে লবণ, শ্রমিক ও পরিবহন খরচ উঠবে কিনা এই ভয়ে চামড়া মাটিতে পুঁতে দিয়েছেন তিনি। কোরবানির পশুর চামড়া কেউ কিনতে চাচ্ছিল না। তবে গরুর চামড়া সাহস করে ৫০টাকা থেকে ৩শ-৪শ টাকা দরে কিনেছেন মাজেদ, সুলতাসহ অনেকে। গত বছর যে দাম ছিল তার চেয়ে দ্বিগুণ দাম কমে চামড়া বিক্রি করেছি।মৌসুমী ব্যবসায়ীদের মধ্যে দুই একজনের সঙ্গে কথা হলে তারা জানান, এলাকায় মুচি ছাড়া চামড়ার অন্য কোনো ক্রেতা না থাকায় এ অবস্থার সৃষ্টি হয়েছে।ঠাকুরগাঁওয়ে ছাগলের চামড়া কেনার লোক নেই । ফ্রি দিয়ে গেছে ব্যবসায়ীদের আড়তে । ঈদুল আযহার দিন দুপুরে কোরবানির পশুর চামড়া ফড়িয়াররা গ্রামে গ্রামে ঘুরে গরুর চামড়া কিনলেও ছাগলের চামড়া কিনতে অনিহা দেখা গেছে। চামড়া পচে যাওয়ার ভয়ে অনেকে স্থানীয় আড়ত গুলোতে বাকিতে দিয়ে যায় । তবুও ব্যবসায়ীরা খুশি না। আড়ানীর চামড়া আড়তদার ইলিয়াস হোসেন বলেন, চাহিদা না থাকায় চামড়া কম দামে নিতে হচ্ছে। এ চামড়া কিনেও লাভ হবে কিনা জানা নেই। তারপরও কিনেছি। ফড়িয়াদের কাছে দুই-এক টাকা বেশি দিয়ে চামড়া কিনেছি। এছাড়াও সমাজ প্রধানের প্রতিনিধিরা চামড়া নিয়ে আসছেন। তাদেরও কাছে থেকে ফড়িয়াদের মতো দাম দিয়ে কিনেছি।",21/9/2020,country-news
"স্কুল ছুটি, দিনমজুরের কাজ করছে ঠাকুরগাঁওয়ে শিক্ষার্থীরা!","করোনাভাইরাসের কারণে গত ১৭ মার্চ থেকে দেশের সকল শিক্ষা প্রতিষ্ঠান বন্ধ রয়েছে। দফায় দফায় সে ছুটি বেড়ে দাঁড়িয়েছে ৬ আগস্ট পর্যন্ত। কিন্তু এরপর স্কুল খুলবে কি না সেই নিশ্চয়তাও নেই। তবে বন্ধের এই সময় শিক্ষার্থীদের পাঠদান কার্যক্রম অব্যাহত রাখতে সংসদ টিভির মাধ্যমে অনলাইনে ক্লাস পরিচালনা করছে সরকার। একই সঙ্গে বিভিন্ন স্কুল-কলেজও আলাদা আলাদাভাবে অনলাইনে ক্লাস চালু করেছে।



তবে এসবের কোনও কিছুই প্রভাব ফেলছে না ঠাকুরগাঁওয়ের ৫টি উপজেলার বিভিন্ন গ্রামাঞ্চলে; বরং অবসরে এ সময়টাতে স্কুল শিক্ষার্থীরা টাকা রোজগারের পথে নেমে পড়েছে। আম-লিচু বাগানে শ্রমিকের কাজ করছে স্কুল-কলেজের শিক্ষার্থীরা। তবে এ কাজের সঙ্গে যুক্ত হওয়া বেশিরভাগই স্কুল শিক্ষার্থী। পীরগঞ্জ উপজেলা কলেজিয়েট উচ্চ বিদ্যালয়ের ৬ষ্ঠ শ্রেণীর ছাত্র মুন্নার সঙ্গে কথা হলে সে জানায়, স্কুল বন্ধে বোরিং লাগছে, তাই বাগনে কাজ করছি। প্রতিদিন কাজ করে ২ থেকে ৩শ টাকা পাই। আর এই টাকা বাবা-মাকে দেই। একই স্কুলের ছাত্র শাহিনুর রহমান বলে, তাদের মত অনেকে বাগানে কাজ করছে। একই ক্লাসের ছাত্র শরিফ বলে দীর্ঘ দিন স্কুল বন্ধ থাকলে লেখাপড়ার প্রতি তাদের মনযোগ হারিয়ে যাবে। নূরুল হুদা নামে এক অভিভাবক বলেন, সবার পক্ষে দামি ফোন কিনে অনলাইনে ছেলেমেয়েদের পড়ানো সম্ভব নয়। এ পদ্ধতির ফলে শিক্ষার্থীরা বৈষ্যমের শিকার হবে। সদর উপজেলার বগুলাডাঙ্গী সরকারি প্রাথমিক বিদ্যালয়ের সহকারী শিক্ষক মিজানুর রহমান বলেন, পরিস্থিতি অনুকুল না হওয়া পর্যন্ত আমাদেরকে ধৈর্য ধরে শিশু প্রতি আরও যত্নশীল হতে হবে। এ সঙ্গে অভিভাবক ও শিক্ষকদের সঙ্গে যোগাযোগ রেখে তাদের সন্তানদের লেখাপড়ার প্রতি মনযোগ বাড়িয়ে তুলতে হবে।শিক্ষাবিদ আব্দুস সামাদ বলেন বেশীর ভাগ পরিবারে কিংবা শিক্ষাপ্রতিষ্ঠানে কোথাও মনিটরিং নেই। অথচ শিক্ষার্থীদের বাইরে এরা শিশু; সংবিধান কিংবা দেশের প্রচলিত আইন অনুযায়ী শিশু শ্রম নিষিদ্ধ। সেই কাজটি জেলার প্রায় ৩ শতাধিক শিশু শিক্ষার্থী শ্রমিকের কাজে নেমেছে।সদর উপজেলা শিক্ষা অফিসার রুনা লায়লা বলেন, একজন শিক্ষককে অন্তত ৫ শিক্ষার্থীদের সঙ্গে ডিজিটাল পদ্ধতিতে পাঠদানে যুক্ত হতে নিদের্শ দেয়া হয়েছে। সেটি মনিটরিং করা হচ্ছে। উপজেলা মাধ্যমিক শিক্ষা অফিসার মোশাররফ হোসেন বলেন, জুম মিটিংয়ের মাধ্যমে শিক্ষার্থীদের সঙ্গে যোগাযোগ করার নির্দেশ দেয়া হয়েছে। তিনি আরও বলেন, সংসদ টিভি ছাড়াও কিশোর বাতায়ন নামে একটি ওয়েবসাইট চালু করা হয়েছে। এর মাধ্যমে শিক্ষার্থীদের লেখাপড়া চালিয়ে যাওয়ার পরামর্শ দেয়া হচ্ছে। 
",21/9/2020,country-news
ঠাকুরগাঁওয়ে ফুটবল খেলে গোসল করতে গিয়ে দুই শিক্ষার্থীর মৃত্যু,"ঠাকুরগাঁওয়ে হরিপুর উপজেলার একটি বিলে ফুটবল খেলা শেষে গোসল করতে গিয়ে দুই শিক্ষার্থীর মর্মান্তিক মৃত্যু হয়েছে।



রোববার বিকালে স্থানীয়রা দুই ঘণ্টা চেষ্টা চালিয়ে ওই দুই ছাত্রকে মৃত অবস্থায় উদ্ধার করে। রনহট্টা গ্রামের মো. আলমের ছেলে হামিদুর রহমান (১৫) এবং নারগুন গ্রামের মো.সোহাগের ছেলে মো.রহিত (১২)।প্রত্যক্ষদর্শীরা জানায়, দুপুরে ওই উপজেলার গন্দর ব্রীজ এলাকায় ১০ থেকে ১২জন বন্ধু ফুটবল খেলছিল। খেলা শেষে গোসল করতে গন্দর ব্রিজ থেকে ঝাঁপ দেয় হামিদুর রহমান ও রহিতসহ ৫ জন। অন্যরা সাতরিয়ে তীরে উঠলেও স্রোতের মধ্যে হারিয়ে যায় হামিদুর রহমান ও রহিত। কিছু সময় পর হামিদুর রহমানের মরদেহ ভেসে ওঠে। স্থানীয়রা ২ ঘণ্টা চেষ্টা চালিয়ে বিকালে রহিতকে মৃত অবস্থায় উদ্ধার করে। এঘটনায় ওই এলাকায় শোকের ছায়া নেমে এসেছে।
রহিত রনহট্টা চৌরঙ্গী উচ্চ বিদ্যালয়ের ৮ম শ্রেণির ছাত্র। আর হামিদুর রহমান একই বিদ্যালয় থেকে এবার এসএসসি পরীক্ষায় পাস করেছে।ডাঙ্গীপাড়া ইউপি চেয়ারম্যান মনিরুজ্জামান মনির ঘটনার সত্যতা নিশ্চিত করেছেন। 
",21/9/2020,country-news
ঠাকুরগাঁওয়ে সড়কে প্রাণ হারালেন স্বামী-স্ত্রীসহ ৩ জন,"ঠাকুরগাঁওয়ে ট্রাকের ধাক্কায় থ্রি হুইলারের (পাগলু) যাত্রী স্বামী ও স্ত্রীসহ তিনজন নিহত হয়েছেন। এ সময় আহত হয়েছেন শিশুসহ দুজন।



মঙ্গলবার রাতে ঠাকুরগাঁও-বালিয়াডাঙ্গী সড়কের কাদশুকা ইটভাটা এলাকায় এ দুর্ঘটনা ঘটে।নিহতরা হলেন– বালিয়াডাঙ্গী উপজেলার কালমেঘ শুকানিপাড়া গ্রামের সাদেকুল ইসলাম (৩২) ও তার স্ত্রী সুফিয়া। অপরজন নওগাঁর বাদালচানপুর গ্রামের একি উদ্দিনের ছেলে ইয়াকুব আলী (৫৫)। প্রত্যক্ষদর্শীরা জানান, ঠাকুরগাঁওয়ের শহর থেকে আসা ট্রাকের ধাক্কায় থ্রি হুইলারের দুই যাত্রী ঘটনাস্থলে নিহত হয়েছেন। পরে হাসপাতালে নেয়ার পথে আরও একজনের মৃত্যু হয়। এ ঘটনায় দুজন আহত হয়েছেন।

ঠাকুরগাঁও ফায়ার সার্ভিস ও সিভিল ডিভিশনের কর্মকর্তা মফিজার রহমান জানান, ঘটনাস্থল থেকে নিহত স্বামী ও স্ত্রীসহ তিনজনের মরদেহ উদ্ধার করে পুলিশের কাছে হস্তান্তর করা হয়েছে।এ বিষয়টি বালিয়াডাঙ্গী থানার ওসি হাবিবুল ইসলাম প্রধান জানান, নিহতদের মরদেহ উদ্ধার করা হয়েছে। আহতদের মধ্যে একজনকে ঠাকুরগাঁও আধুনিক সদর হাসপাতালে ভর্তি করা হয়। অপরজনকে গুরুতর অবস্থায় রংপুর মেডিকেল কলেজ হাসপাতালে স্থানান্তর করা হয়েছে।",21/9/2020,country-news
"প্রধানমন্ত্রীর দেয়া মসজিদের টাকা আত্মসাত, ইমামের কারাদণ্ড","প্রধানমন্ত্রীর বরাদ্দকৃত মসজিদের টাকা আত্মসাতের অভিযোগে ঠাকুরগাঁওয়ে জয়নাল আবেদীন মন্ডল (৪০) নামে এক ইমামের ৬ মাসের বিনাশ্রম কারাদণ্ড দিয়েছে ভ্রাম্যমাণ আদালত।



মঙ্গলবার দুপুরে ভ্রাম্যমান আদালতের নির্বাহী ম্যাজিষ্ট্রেট আব্দুল্লাহ আল মামুন এ রায় দেন। দণ্ডপ্রাপ্ত জয়নাল আবেদিন সদর উপজেলার শুখানপুখুরী ইউনিয়নের লাউথুতি গ্রামের তোয়াজ শেখের ছেলে। তিনি ব্যাংরোল বুঝারীপাড়া জামে মসজিদের ইমাম।অভিযোগে বলা হয়, প্রধানমন্ত্রীর তহবিলের বরাদ্দকৃত মসজিদের বরাদ্দ দেয়া অর্থের বিপরীতে উপজেলার শুখানপুখুরী ইউনিয়নের ৪৮টি মসজিদের নামের তালিকা দেয় ইসলামিক ফ্উন্ডেশনের ওই ইউনিয়ন টিম লিডার জয়নাল আবেদিন। এর মধ্যে ওই ইউনিয়নের ৬টি মসজিদের টাকা না পাওয়ার অভিযোগ করেন ইউপি সদস্য আমজাদ আলী। অভিযোগ তদন্তের পর ওই ইউনিয়নের লাউথুতি গাইজলখা পাড়া জামে মসজিদ, সারোডুবি মুন্সিপাড়া জামে মসজিদ ও সারোডুবি মাষ্টারপাড়া মসজিদ কমিটি ও ইমামরা পুরো ৫ হাজার করে টাকা না পাওয়ায় অভিযোগ করেন। সারোডুবি মুন্সিপাড়া জামে মসজিদের ইমাম আব্দুস সাত্তার বলেন, ৫ হাজার টাকার মধ্যে ২হাজার ৫শ টাকা দেন ওই টিম লিডার।

ভ্রাম্যমান আদালতের নির্বাহী ম্যাজিষ্ট্রেট আব্দুল্লাহ আল মামুন বলেন, তিনটি মসজিদের মধ্যে ২টি মসজিদ ২ হাজার ৫শ ও একটি ৩ হাজার ৫শ টাকা পায়। অবশিষ্ট টাকা আত্মসাত করার সত্যতা প্রমাণিত হওয়ায় জয়নাল আবেদীনের ৬ মাসের বিনাশ্রম কারাদণ্ড দেয়া হয়। ",21/9/2020,country-news
ঠাকুরগাঁওয়ে পাউবো কর্মকর্তাদের বেতনের টাকায় দেড় হাজার পরিবারে ত্রাণ,"করোনা সংকট মোকাবিলায় কর্মহীন, শ্রমজীবী অসহায় মানুষের পাশে দাঁড়িয়েছেন ঠাকুরগাঁও পানি উন্নয়ন বোর্ডের কর্মকর্তারা।



বৃহস্পতিবার সংশ্লিষ্ট বিভাগের কর্মকর্তাদের বেতনের টাকা দিয়ে ঠাকুরগাঁও জেলা শহরসহ সদর উপজেলার নারগুন, দেবীপুর, রহিমানপুরসহ বিভিন্ন গ্রামের দেড় হাজার পরিবারকে ত্রাণ বিতরণ করা হয়।ত্রাণ বিতরণ করেন পানি উন্নয়ন বোর্ডের রংপুর অঞ্চলের প্রধান প্রকৌশলী জ্যোতি প্রসাদ ঘোষ।",21/9/2020,country-news
ঠাকুরগাঁওয়ে ট্রাকের ধাক্কায় দুলাভাই-শ্যালিকা নিহত,"ঠাকুরগাঁওয়ে ট্রাকের ধাক্কায় মোটরসাইকেল আরোহী দুলাভাই ও শ্যালিকা নিহত হয়েছেন।



বৃহস্পতিবার সন্ধ্যা পৌঁনে ৭টার দিকে ঠাকুরগাঁও-দিনাজপুর মহাসড়কের আটাশ মাইল নামক এলাকায় এই দুর্ঘটনা ঘটে।পুলিশ ও দমকল বাহিনী জানায়, রংপুর থেকে মোটরসাইকেলযোগে শ্যালিকা সুবর্ণা (২২)কে নিয়ে ঠাকুরগাঁও শ্বশুরবাড়িতে যাচ্ছিলেন নিহত শহিদুজ্জামান সুমন (৩০)।ঠাকুরগাঁও প্রবেশ করার আগে আটাশ মাইল নামক স্থানে আসার সময় বিপরীত দিক থেকে আসা ট্রাকটি মোটরসাইকেলটিকে ধাক্কা দেয়। এতে ঘটনাস্থলে সুমন এবং তার শ্যালিকাকে ঠাকুরগাঁও আধুনিক সদর হাসপাতালে নেয়ার পথে মারা যান।শহিদুজ্জামান সুমনের বাড়ি রংপুরের আলম নগরে। তার শ্বশুরবাড়ি ঠাকুরগাঁওয়ের রাণীশংকৈল উপজেলার নেকমরদে।বীরগঞ্জ থানার এসআই নিতাই চন্দ্র রায় এ তথ্য নিশ্চিত করে বলেন, ঘাতক ট্রাকটিকে আটক করা সম্ভব হয়নি।",21/9/2020,country-news
ঠাকুরগাঁওয়ে সাঁতার শিখতে গিয়ে পানিতে ডুবে শিশুর মৃত্যু,"ঠাকুরগাঁও সদর উপজেলার দক্ষিণ বঠিনা গ্রামে সাঁতার শিখতে হিয়ে পানিতে ডুবে নবশীল নামে এক শিশুর মৃত্যু হয়েছে।



বৃহস্পতিবার বেলা সাড়ে ১১টার এ ঘটনা ঘটে। ফায়ার সার্ভিস কর্মীরা ওই শিশুটির মরদেহ উদ্ধার করে। নবশীল ওই গ্রামের মঙ্গলশীলের ছেলে। সে তৃতীয় শ্রেণির শিক্ষার্থী ছিল। স্থানীয়রা জানায়, নবশীল সহপাঠীদের সঙ্গে বাড়ি থেকে অদুরে একটি পুকুরে সাঁতার কাটতে যায়। এ সময় সে পানিতে তলিয়ে যায়। পরে ফায়ার সার্ভিস কর্মীরা তার মরদেহ উদ্ধার করে। উপজেলা আকচা ইউনিয়নের চেয়ারম্যান সুব্রত কুমার বর্মণ তার মৃত্যুর বিষয়টি নিশ্চিত করেন।",21/9/2020,country-news
মাটির ব্যাংকে জমানো টাকা ডিসির ত্রাণ তহবিলে দিল শিশু মাহি,"করোনাভাইরাস পরিস্থিতিতে মাটির ব্যাংকে জমানো টাকা ঠাকুরগাঁও জেলা প্রশাসকের ত্রাণ তহবিলে দিয়েছে মাইমুনা ইসলাম মাহি (৬) নামে এক শিশু শিক্ষার্থী।



বৃহস্পতিবার জেলা প্রশাসক কেএম কামরুজ্জামান সেলিমের হাতে নিজের মাটির ব্যাংকটি তুলে দেয় মাহি। জেলা প্রশাসক তা গ্রহণ করে বলেন, দরিদ্র মানুষের জন্য মাহির চিন্তা-চেতনা সত্যিকার অর্থে প্রশংসার যোগ্য। এ পদক্ষেপ অনুকরণীয় বলে মত প্রকাশ করেন তিনি। দেশের এই সংকটময় মুহূর্তে মাহির এই অবদান স্মরণীয় হয়ে থাকবে।মাহি পৌর শহরের রয়েল কিন্ডারগার্টেনের কেজি শ্রেণির শিক্ষার্থী ও শহরের চাঁনমারীপাড়ার হোমিওপ্যাথিক চিকিৎসক ডা. মাজহারুল ইসলাম মেয়ে।মাইমুনা ইসলাম মাহির মতো আরও দুই শিক্ষার্থী তাদের জমানো টাকা জেলা প্রশাসকের ত্রাণ তহবিলে জমা দেয়।",21/9/2020,country-news
ঠাকুরগাঁওয়ে ১২০০ পরিবারের খাবারের দায়িত্ব নিল ‘আমরা ক’জন’,"করোনাভাইরাসের সংক্রমণ রোধে দেশ জুড়ে চলছে সামাজিক বিচ্ছিন্নতা। বেকার হয়ে পড়েছেন দিনমজুররা। তাদের পাশে দাঁড়িয়েছে ‘আমরা ক’জন’ নামে একটি স্বেচ্ছাসেবী সংগঠন।



ঠাকুরগাঁও সদর উপজেলার জগন্নাথপুর ইউনিয়নের চেয়ারম্যান আলাউদ্দিন, ইউনিয়ন আওয়ামী লীগ নেতা ডা. দেবেশ শর্মা ও উত্তম কুমার রায়সহ সংগঠনটির নেতারা এলাকার ১ হাজার ২০০ পরিবারের খাদ্য সহায়তার দায়িত্ব নিয়েছেন।এর অংশ হিসেবে সোমবার জগন্নাথপুর ইউপি কার্যালয় এলাকায় ১ হাজার ২০০ নারী-পুরুষকে মাথা পিছু ৭ কেজি চাল বিতরণ করেন তারা। ইউপি চেয়ারম্যান আলাউদ্দিন বলেন, আমরা ক’জন নামে একটি স্বেচ্ছাসেবী সংগঠন নিয়ে করোনা সংকট শেষ না হওয়া পর্যন্ত মানবিক কার্যক্রম চালু রাখা হবে।সংগঠনের উপদেষ্টা ডা. দেবেশ শর্মা বলেন, প্রধানমন্ত্রী শেখ হাসিনার আহ্বানে ৬৫ জন হিতৈষী ব্যক্তি সাড়া দিয়ে এই মহৎ কাজে এগিয়ে এসেছেন।",21/9/2020,country-news
"ঠাকুরগাঁওয়ে ত্রাণের পচা চাল দেয়ার অভিযোগ, সংঘর্ষ","ঠাকুরগাঁওয়ের সদরে কর্মহীনদের মাঝে ত্রাণের পচা চাল দেয়ার প্রতিবাদে দু’গ্রুপে সংঘর্ষের ঘটনা ঘটেছে। তবে এ ঘটনায় কোনো হতাহতের খবর মেলেনি।



সোমবার দুপুরে সদর উপজেলার মোহাম্মদপুর ইউনিয়নের বানিয়াপাড়া গ্রামে এ ঘটনা ঘটে। ওই গ্রামের গণেশ দত্ত অভিযোগ করে বলেন, এলাকার কর্মহীন অনেক মানুষ এখনও সরকারি ত্রাণ সুবিধা পায়নি। ত্রাণ বঞ্চিত হতদরিদ্র মানুষকে খাদ্য সহায়তার জন্য মোহাম্মদপুর ইউনিয়নের ৪নং ওয়ার্ড ইউপি সদস্য গোলাম রব্বানী তার ৫ ভাইসহ স্থানীয় বিত্তবানদের কাছ থেকে ৬৫ হাজার টাকা চাঁদা আদায় করেন। তবে সেই টাকা বাঁচিয়ে খাওয়ার অনুপযোগী চাল কিনেন রব্বানী। রোববার এসব চাল কিনে কয়েকটি গ্রামের কর্মহীন ৩৬২ জনকে ৫ কেজি করে দেয়া হয়। কিন্তু ওই চাল নিয়ে রাতে ভাত রান্না করলে দুর্গন্ধের কারণে কেউ খেতে পারেনি বলে অভিযোগ স্থানীয়দের। ওই গ্রামে আবুল কাশেম ও সুকুমার কর্মকার অভিযোগ করে বলেন, যে চাল তাদের দেয়া হয়েছে তা রান্না করে মুখে দেয়া যায় না।সোমবার বানিয়াপাড়া প্রাথমিক বিদ্যালয় মাঠে দরিদ্র কর্মহীনরা ওই চাল ফেরত দিতে আসেন। তা জানতে পেরে ওই ইউপি সদস্যের সমর্থক ও কর্মীবাহিনী চাল ফেরত দিতে আসা মানুষের উপর চড়াও হয়। এ নিয়ে তাদের মধ্যে সংঘর্ষ বাধে। খবর পেয়ে পুলিশ এসে পরিস্থিতি নিয়ন্ত্রণে আনে।এ বিষয়ে ইউপি সদস্য গোলাম রব্বানী বলেন, গণেশ দত্ত আমার বিরুদ্ধে ভোটে দাঁড়িয়েছিল। সে উদ্দেশ্যমূলক এ ঘটনা ঘটায়। তা ছাড়া চাল কেনার সময় দেখিনি।",21/9/2020,country-news
ঠাকুরগাঁওয়ে এক রোগীর চিকিৎসা দিয়ে ১৩ জন কোয়ারেন্টিনে,"ঠাকুরগাঁও আধুনিক সদর হাসপাতালের গাইনি ওয়ার্ডে চিকিৎসা নেয়া এক নারী করোনায় আক্রান্ত জানার পর ৪ ডাক্তার ও ৯ জন নার্সকে হোম কোয়ারেন্টিনে পাঠানো হয়েছে।



হাসপাতাল সূত্রে জানা গেছে, ঢাকা থেকে আসা এক নারী গর্ভকালীন জটিলতা নিয়ে ১৪ এপ্রিল হাসপাতালের গাইনি ওয়ার্ডে ভর্তি হন। ১৭ এপ্রিল তার জ্বর ও শ্বাসকষ্ট দেখা দেয়। পরে তার নমুনা সংগ্রহ করে রংপুর মেডিকেল কলেজের (রমেক) পিসিআর ল্যাবে পাঠানো হয়।১৯ এপ্রিল ওই নারী হাসপাতাল ছেড়ে চলে যান ও শহরের এক চিকিৎসকের সঙ্গে যোগাযোগ করে তার কাছে চিকিৎসা নেন। ওই চিকিৎসক তাকে বিভিন্ন টেস্টের পরামর্শ দিলে সেই রাতেই তিনি আবার হাসপাতালে আসেন ও চিকিৎসা নিয়ে শহরের বাড়িতে ফিরে যান।২১ এপ্রিল জানা গেছে ওই নারী করোনায় আক্রান্ত। পরে স্থানীয় প্রশাসন ও স্বাস্থ্য বিভাগের লোকজন সন্ধ্যায় তার ঠিকানায় ছুটে যান। এর মধ্যে তারা লকডাউন উপেক্ষা করে পঞ্চগড়ে চাকলাহাট গ্রামে ওই নারীর বাবার বাড়ি চলে যান।বিষয়টি পঞ্চগড়ের প্রশাসন ও স্বাস্থ্য বিভাগের লোকজনকে জানালে তাকে খুঁজে মঙ্গলবার রাতেই রংপুরে করোনা রোগীদের চিকিৎসার জন্য আইসোলেশনে পাঠিয়ে দেয়া হয়।এ বিষয়ে ঠাকুরগাঁও আধুনিক সদর হাসপাতালের তত্ত্বাবধায়ক ডা. নাদিরুল আজিজ চপল জানান, হাসপাতালের গাইনি ওয়ার্ড জীবাণুমুক্ত করার জন্য রোগীদের সার্জারি ওয়ার্ডে সরিয়ে নেয়া হয়েছে। গাইনি ওয়ার্ডের ২ ডাক্তার, ৯ জন নার্স ও ওই নারীর সংস্পর্শে আসা মেডিসিন বিভাগের ২ চিকিৎসককে হোম কোয়ারেন্টিনে পাঠানো হয়েছে। করোনা পরীক্ষার জন্য তাদের সবার নমুনা সংগ্রহ করা হয়েছে।এ দিকে পঞ্চগড় জেলা প্রশাসনও ওই নারীর সংস্পর্শে আসা ডাক্তার, টেকনিশিয়ানসহ সবাইকে শনাক্ত করে কোয়ারেন্টিনে পাঠিয়েছে।এ বিষয়টি ঠাকুরগাঁও সিভিল সার্জন ডা. মাহফুজার রহমান সরকার নিশ্চিত করেছেন।",21/9/2020,country-news
ঠাকুরগাঁওয়ে সড়কে আহত ৬ জনই সর্দি জ্বরে আক্রান্ত,"ঠাকুরগাঁওয়ের খোচাবাড়ি এলাকায় মাইক্রোবাস ও ট্রাকের মুখোমুখি সংঘর্ষে ৬ জন আহত হয়েছেন। তাদের সদর হাসপাতালে ভর্তি করা হয়। আহত গার্মেন্টস শ্রমিকরা সবাই সর্দি-কাশিতে আক্রান্ত বলে জানায় হাসপাতাল সূত্র।

রোববার ভোর সাড়ে ৫টার দিকে সদর উপজেলার খোঁচাবাড়ি-বলাকা উদ্যানের মধ্যবর্তী স্থানে ঢাকা-ঠাকুরগাঁও মহাসড়কে এ ঘটনা ঘটে।



পুলিশ, ফায়ার ব্রিগেড ও স্থানীয়রা জানায়, ঢাকা থেকে আসা একটা দ্রুতগতির মাইক্রোবাসের গতিরোধ করেন লকডাউনে ডিউটিরত টহল পুলিশ। এ সময় পেছন থেকে আসা ট্রাকের ধাক্কায় মাইক্রোবাসটি উল্টে খাদে পড়ে যায়।ট্রাকটি রাস্তার পাশের গাছের সঙ্গে ধাক্কা খেলে ট্রাকের ড্রাইভার গুরুতর আহত হয়ে ট্রাকের ভেতরে আটকা পড়েন। পরে ফায়ার ব্রিগেডের কর্মীরা এসে আহতদের উদ্ধার করে ঠাকুরগাঁও সদর হাসপাতালে পাঠায়।ঠাকুরগাঁও সদর থানার এসআই রুহুল আমিন ঘটনার সত্যতা স্বীকার করেন।ঠাকুরগাঁও আধুনিক সদর হাসপাতালের সিনিয়র মেডিসিন কনসালটেন্ট ডা. তোজাম্মেল হকের তত্ত্বাবধানে আহতদের রাখা হয়েছে।ডা. তোজাম্মেল হক টেলিফোনে জানান, শ্রমিকদের মধ্যে একজনের করোনার লক্ষণ আছে। এদের নমুনা নিয়ে রংপুরে পাঠানো হবে।জানা গেছে, স্বাস্থ্য পরীক্ষায় এ জেলার করোনায় আক্রান্ত হয়েছে ৩ জন। এ ঘটনার পর ঠাকুরগাঁও শনিবার রাত ৯টায় লকডাউন ঘোষণা করেছে জেলা প্রশাসন।",21/9/2020,country-news
ঠাকুরগাঁওয়ে কিস্তি নিতে গিয়ে ৩ এনজিওকর্মী আটক,"ঠাকুরগাঁওয়ে সরকারি আদেশ অমান্য করে কিস্তির টাকা আদায় করতে গিয়ে দুটি এনজিওর ৩ জন কর্মীকে আটক করেছেন ভ্রাম্যমাণ আদালত।



বুধবার সকালে সদর উপজেলা নির্বাহী অফিসার আবদুল্লাহ আল মামুন পৌরসভার হাজীপাড়া ও গোয়ালপাড়া থেকে ঋণের কিস্তি উত্তোলনের সময় তাদের আটক করেন।আটককৃতরা হলেন বেসরকারি সংস্থা ইএসডিও আশ্রমপাড়া শাখার এসবিএম মহিউদ্দিন, ফিল্ড অফিসার মনিকা আখতার ও এনজিও পদক্ষেপের ফিল্ড অফিসার জিতেন্দ্রনাথ রায়।পরে তাদের জেলা ম্যাজিস্ট্রেট ড. কামরুজ্জামান সেলিমের নিকটে হস্তান্তর করা হয়। তিনি আটককৃতদের তিন ঘণ্টা আটক রেখে ছেড়ে দেয়া হয়।উপজেলা নির্বাহী অফিসার আবদুল্লাহ আল মামুন জানান, জেলা প্রশাসকের নির্দেশনা রয়েছে, এই মুহূর্তে কিস্তি আদায় করা যাবে না। সেই নির্দেশনা উপেক্ষা করে কিস্তি আদায় করতে আসায় দুটি এনজিও তিন কর্মীকে আটক করা হয়।",21/9/2020,country-news
ঠাকুরগাঁওয়ে ঘরে ঢুকে স্কুলছাত্রীকে গলা কেটে হত্যা,"ঠাকুরগাঁওয়ের সদর উপজেলায় ঘরে ঢুকে শ্রাবণী নামে এক স্কুলছাত্রীকে গলা কেটে হত্যা করেছে দুর্বৃত্তরা।



বুধবার সন্ধ্যার দিকে ঠাকুরগাঁও-রুহিয়া সড়কের আকচা পল্টন এলাকার নিজ বাড়িতে তাকে হত্যা করা হয়। নিহত ওই ছাত্রী শ্রাবণী রানী জেলা শহরের সিএম আইয়ুবী বালিকা উচ্চবিদ্যালয়ের দশম শ্রেণিতে পড়ত। সে সদর উপজেলার আকচা ইউপির আকচা পল্টন এলাকার আশ্রমপাড়া গ্রামের ভবেশ রায়ের মেয়ে।স্থানীয় ইউপি চেয়ারম্যান সুব্রত কুমার বর্মণ বলেন, ঘটনার সময় বাড়িতে শ্রাবণীর বাবা ভবেশ ও মা সুমিত্রা রানী বাড়িতে ছিল না। দাদা-দাদি বাড়িতে থাকলেও তারা দু'জনই দৃষ্টি প্রতিবন্ধী ও চলৎশক্তিহীন। ঠাকুরগাঁও সদর থানার ওসি তানভিরুল ইসলাম বলেন, দুর্বৃত্তরা ঘরে ঢুকে ধারালো অস্ত্র দিয়ে ওই স্কুলছাত্রীর গলা কাটে। অতিরিক্ত রক্তক্ষরণের কারণে ঘটনাস্থলেই মারা যায় সে। তিনি বলেন, হত্যাকাণ্ডের সঙ্গে জড়িতরা পরিবারটির চেনা-জানা। তাদের ধরতে পুলিশ মাঠে নেমেছে। তবে কি কারণে এই হত্যাকাণ্ড ঘটেছে; তাৎক্ষণিকভাবে জানাতে পারেনি পুলিশ ও স্থানীয় জনপ্রতিনিধি সুব্রত কুমার বর্মণসহ স্থানীয়রা। শ্রাবণীর স্কুলের প্রধান শিক্ষক দীপেন ঝাঁ বলেন, আজ বধুবার সে স্কুলে গিয়েছিল কিনা তা হাজিরা বহি না দেখে বলা যাবে না। পুলিশ ঘটনাস্থল থেকে নিহত স্কুলছাত্রীর লাশ উদ্ধার করে সদর হাসপাতাল মর্গে প্রেরণ করে।",21/9/2020,country-news
"ঠাকুরগাঁওয়ে ১৪৪ ধারা জারি, নেতার বাড়িতে বিএনপির কাউন্সিল","ঠাকুরগাঁওয়ে ১৪৪ ধারা জারি এবং হামলার ভয়ে বিএনপির কাউন্সিল অনুষ্ঠিত হয়েছে দলীয় নেতার বাড়িতে।



বৃহস্পতিবার দুপুরে সদর উপজেলার বেগুনবাড়ি ইউনিয়ন বিএনপির ত্রি-বার্ষিক কাউন্সিল স্থানীয় দানারহাট ঈদগা মাঠে আয়োজন করা হয়। কিন্তু সেখানে একই সময় স্বেচ্ছাসেবক লীগ সভা আয়োজন করে। এ নিয়ে এলাকায় উত্তেজনা বিরাজ করে।এ পরিস্থিতিতে এলাকার শান্তি-শৃঙ্খলা বজায় রাখতে সেখানে উপজেলা প্রশাসন অনির্দিষ্টকালের জন্য ১৪৪ ধারা জারি করে।উপজেলা বিএনপির সাধারণ সম্পাদক আবদুল হামিদ অভিযোগ করেন, পুলিশ প্রশাসনের অনুমতি নিয়ে দলীয় বেগুনবাড়ি ইউনিয়ন কাউন্সিল আয়োজন করা হয়। কিন্তু একটি গোষ্ঠীর উস্কানিতে নিদিষ্ট স্থানে বিএনপির দলীয় কাউন্সিল করতে বাধা দেয় পুলিশ। ওই স্থান থেকে (দানারহাট) প্রায় ২ কিলোমিটার দূরে শালেরহাট এলাকায় বিকালে কাউন্সিলের জন্য প্রস্তুতি নেয়া হয়।তিনি বলেন, সেখানেও বাধা দেয় পুলিশ ও এলাকার একদল সন্ত্রাসী। অবশেষে ইউনিয়ন বিএনপির সভাপতি আবুল কাশেম আজাদের বাড়িতে দলীয় কাউন্সিল অনুষ্ঠিত হয়েছে।এতে প্রধান অতিথি ছিলেন জেলা বিএনপির সাধারণ সম্পাদক মির্জা ফয়সল আমীন।বিএনপির কাউন্সিলে ১৪৪ ধারা জারি বিষয়ে বেগুনবাড়ি ইউনিয়ন আওয়ামী লীগের সাধারণ সম্পাদক মানিক বর্মণ বলেন, ২৮ জানুয়ারি আমাদের দলীয় কাউন্সিল। এর প্রস্তুতির জন্য স্বেচ্ছাসেবক লীগ সেখানে সভা ডাকে। ঠাকুরগাঁও সদর থানার ওসি তানভিরুল ইসলাম বলেন, একই স্থানে দুইটি সংগঠন সভা আহ্বান করায় শৃঙ্খলা বজায় রাখতে সেখানে উপজেলা প্রশাসন ১৪৪ ধারা জারি করেছে।",21/9/2020,country-news
"বিয়ের প্রলোভনে ধর্ষণ, পুলিশ সদস্য আটক","পীরগঞ্জ উপজেলার ৯নং সেনগাঁও ইউনিয়নের আগ্রাগরিনাবাড়ি গ্রামে বিয়ের প্রলোভনে এক তরুণীকে ধর্ষণের ঘটনায় এক পুলিশ কনস্টেবলকে আটক করেছে স্থানীয়রা।



স্থানীয় ইউপি চেয়ারম্যান মোস্তাফিজার সহ ওই তরুণীর স্বজনরা জানান, উপজেলার ৮নং দৌলতপুর ইউনিয়নের মৃত আবদুল হাসেমের পুত্র মাজেদুর রহমান ঢাকা মেট্রোপলিটন পুলিশে (ডিএমপি) কনস্টবল পদে চাকরি করেন। তিনি দীর্ঘদিন ধরে আগ্রাগরিনাবাড়ি গ্রামের মজিবর রহমানের কন্যাকে বিয়ের প্রলোভন দেখিয়ে অবৈধ সম্পর্ক স্থাপন করে।এ ঘটনায় মঙ্গলবার রাতে ওই পুলিশ কনস্টেবল মাজেদুর রহমান কৌশলে মজিবর রহমানের কন্যার ঘরে প্রবেশ করে। বিষয়টি জানাজানি হলে মঙ্গলবার ভোর রাতে স্থানীয়দের সহায়তায় পুলিশের কনস্টেবল মাজেদুর রহমানকে আটক করা হয়।এ বিষয়ে পীরগঞ্জ থানা অফিসার ইনচার্জ প্রদীপ কুমার রায় জানান, বিষয়টি আমি অবগত হয়েছি। মেয়েপক্ষের অভিযোগ পেলে দ্রুত আইনগত ব্যবস্থা নেয়া হবে।",21/9/2020,country-news
চুরির অভিযোগে ২ কিশোরকে হাত-পা বেঁধে বেধড়ক পিটুনি,"পীরগঞ্জে মোবাইল চুরির অভিযোগ এনে দুই কিশোরকে হাত-পা বেঁধে নির্যাতনের অভিযোগ উঠেছে। এ ঘটনায় এক ইউপি সদস্যসহ ৭ জনের বিরুদ্ধে পীরগঞ্জ থানায় মামলা হলেও আসামিরা বীরদর্পে ঘুরে বেড়াচ্ছেন। পুলিশ তাদের গ্রেফতার করছে না বলে অভিযোগ বাদীর ও তার স্বজনদের।



মামলা সূত্রে জানা যায়, ঠাকুরগাঁওয়ের পীরগঞ্জ উপজেলার দেওধা গ্রামের এক গৃহবধূর সঙ্গে অবৈধ সম্পর্ক স্থাপনে ব্যর্থ হয় প্রতিবেশী মোতালেব আলী নামের এক ব্যক্তি। এতে মনের ক্ষেদ মিটাতে মোতালেব ওই গৃহবধূর কিশোর সন্তান সুমন ও ভাতিজা কামরুলের বিরুদ্ধে সেনগাঁও ইউনিয়নের ৪নং ওয়ার্ড সদস্য জহিরুল ইসলাম (গুড) মেম্বারের নিকট মোবাইল চুরি করার অভিযোগ করেন।অভিযোগের সূত্র ধরে ইউপি সদস্য জহিরুল ইসলাম (গুড) মেম্বারের নেতৃত্বে ২২ মে সালিশ বৈঠকে ওই দুই কিশোরকে রশি দিয়ে হাত-পা বেঁধে লাঠি দিয়ে মারপিট করেন এবং মোবাইল ফোনে মারপিটের দৃশ্য ধারণ করা হয়। পরে মোবাইলে ধারণকৃত নির্যাতনের ভিডিও দেখিয়ে ওই গৃহবধূর কাছে মোটা অংকের টাকা দাবি করে।টাকা না দেয়ায় ওই গৃহবধূকেও মারপিট করে তার বাড়ি থেকে একটি গরু নিয়ে যায়। এ ঘটনায় ওই গৃহবধূ বাদী হয়ে ইউপি সদস্য জহিরুল ইসলামসহ ৭ জনের বিরুদ্ধে থানায় একটি মামলা দায়ের করতে গেলে পুলিশের টালবাহানার মুখে পড়েন।অবশেষে অনেক দেন-দরবার করে ৪ দিন পর পুলিশ থানায় মামলা রুজু করে। তবে আসামিদের গ্রেফতার না করায় আসামিরা মামলা তুলে নেয়ার জন্য বাদীকে বিভিন্নভাবে হুমকি দিচ্ছেন বলে অভিযোগ ওই গৃহবধূসহ তার স্বজনদের।এ বিষয়ে সেনগাঁও ইউপি চেয়ারম্যান মোস্তাফিজার রহমান বলেন, শিশুদের এভাবে নির্যাতন করা ঠিক হয়নি। এর প্রতিকার হওয়া দরকার।পীরগঞ্জ থানার ওসি প্রদীপ কুমার রায় তার বিরুদ্ধে অভিযোগ অস্বীকার করে বলেন, মামলা নিতে টালবাহানা করা হয়নি। আসামিরা পলাতক থাকায় তাদের গ্রেফতারের চেষ্টা চলছে।
",21/9/2020,country-news
"পীরগঞ্জে করোনা সন্দেহে মা-ছেলের নমুনা সংগ্রহ, বাড়ি লকডাউন","করোনাভাইরাসে আক্রান্ত সন্দেহে ঠাকুরগাঁওয়ের পীরগঞ্জ উপজেলার হাজীপুর ইউনিয়নে মা ও ছেলের নমুনা সংগ্রহ করে বাড়িটি লকডাউন করেছে প্রশাসন।



গোপন সংবাদের ভিত্তিতে ওই বাড়ির এক তরুণের অসুস্থতার কথা জানতে পেরে মঙ্গলবার দুপুরে এ ঘোষণা দেয় উপজেলা প্রশাসনের নির্বাহী ম্যাজিস্ট্রেট ও সহকারী কমিশনার (ভূমি) তরিকুল ইসলাম।পুলিশ ও স্থানীয় সূত্রে জানা গেছে, জ্বর, সর্দি ও কাশিতে আক্রান্ত এক তরুণ (১৮) রোববার ছুটিতে ঢাকা থেকে সাটিয়া গ্রামের বাড়িতে আসেন। তিনি ঢাকার একটি পোশাক কারখানায় কর্মরত ছিলেন।জ্বর,সর্দি ও কাশিতে আক্রান্ত হলেও ওই তরুণ বাড়িতে না থেকে এলাকার বিভিন্ন স্থানে অবাধে ঘোরাফেরা করছিলেন। ওই তরুণের অসুস্থতার কথা জানতে পেরে তাদের বাড়িতে যান নির্বাহী ম্যাজিস্ট্রেট ও সহকারী কমিশনার (ভূমি) তরিকুল ইসলাম এবং উপজেলা স্বাস্থ্য ও পরিবার পরিকল্পনা কর্মকর্তা ডা. আবদুল জব্বার। ওই তরুণের ও তার মায়ের রক্তের নমুনা সংগ্রহ করে বাড়ি ‘লকডাউন’ করে দেন।

ডা. আবদুল জব্বার জানান, তাদের সংগৃহীত নমুনা পরীক্ষার জন্য মঙ্গলবার রংপুর মেডিকেল কলেজ হাসপাতালে পাঠানো হয়। রিপোর্ট পাওয়ার পর জানা যাবে তারা করোনাভাইরাসে আক্রান্ত কী না।উপজেলা নির্বাহী অফিসার রেজাউল করিম বলেন, আগামী ১৪ দিন ওই বাড়িতে কোনো মানুষ প্রবেশ করবে না এবং ওই বাড়ি থেকে কেউ বের হবে না। তবে ওই বাড়ির লোকজনের খাওয়াসহ সার্বিক বিষয়ে স্থানীয় ইউপি চেয়ারম্যান ও সংশ্লিষ্ট সদস্যকে দায়িত্ব দেয়া হয়েছে।এছাড়াও এলাকাবাসীকে ওই বাড়ির লোকজনের প্রতি মানবিক আচরণ করতে বলা হয়েছে।",21/9/2020,country-news
ইউপি সদস্যকে আরও পেটানো উচিৎ ছিল: পীরগঞ্জের ইউএনও,"ঠাকুরগাঁওয়ের পীরগঞ্জে ইউপি সদস্য গাজিউর রহমান গাজিকে পিটিয়ে আহত করার অভিযোগ উঠেছে এসিল্যান্ডের বিরুদ্ধে।



শুক্রবারের এই ঘটনায় ইউপি সদস্য শনিবার উপজেলা নির্বাহী অফিসারের বরাবরে অভিযোগ দায়ের করেন।আর সেই বিষয়ে জানতে উপজেলা নির্বাহী অফিসার রেজাউল করিমকে প্রশ্ন করা হলে সাংবাদিকদের তিনি বলেন, অভিযোগ এখনও হাতে পাইনি; হয়তো অফিসে গেলে পাব। তবে মেম্বারকে আরও পেটানো উচিৎ ছিল।আহত ইউপি সদস্য পীরগঞ্জ উপজেলার ৫নং সৈয়দপুর ইউনিয়নের বাসিন্দা।জানা গেছে, করোনাভাইরাস প্রতিরোধে জনসচেতনতা বৃদ্ধির জন্য শুক্রবার পুলিশের সহযোগিতায় স্থানীয় গ্রাম পুলিশদের নিয়ে ইউপি সদস্য গাজিউর রহমান গাজি প্রচারণায় অংশ নেন।প্রচারণা শেষে সন্ধ্যার দিকে তার বাড়ির পার্শ্ববর্তী কালুপীর বাজারের একটি ফলের দোকান থেকে কিছু ফল কিনে খাচ্ছিলেন। এ সময় উপজেলা সহকারী কমিশনার ভূমি (এসিল্যান্ড) তরিকুল ইসলাম গাড়ি নিয়ে সেখানে গিয়ে ওই ইউপি সদস্যকে অকথ্য ভাষায় গালিগালাজ করেন এবং বেধড়ক মারধর করে আহত করেন।এ সময় পুলিশ সদস্যরা এসিল্যান্ডকে বলেন, উনি এলাকার ইউপি সদস্য, তাকে মারছেন কেন। এটা শোনার পরও এসিল্যান্ড তাকে পেটাতে থাকেন। অবশেষে পিটিয়ে আহত করে তার পিকআপ গাড়িতে টেনে-হেঁচড়ে তোলার চেষ্টা করেন। পরে পুলিশ সদস্যদের হস্তক্ষেপে ওই ইউপি সদস্য রক্ষা পান।তাকে উদ্ধার করে উপজেলা স্বাস্থ্য কেন্দ্রে ভর্তি করা হয়। পরদিন দুপুরে সুস্থ হয়ে তিনি বাড়ি ফেরার সময় এ ঘটনার বিচার চেয়ে উপজেলা নির্বাহী অফিসার বরাবরে অভিযোগ দায়ের করেন।এ বিষয়ে উপজেলা সহকারী কমিশনার ভূমি তরিকুল ইসলাম সাংবাদিকদের বলেন, রাস্তায় দাঁড়িয়ে খাচ্ছিলেন ওই মেম্বার। এ জন্য আইনশৃঙ্খলা বাহিনীর সদস্যরা তাকে সেখান থেকে চলে যেতে ফোর্স করেন। এটা একটা ভুল বুঝাবুঝি।",21/9/2020,country-news
ঠাকুরগাঁওয়ে ৭ বছরের করোনা আক্রান্ত শিশুটি নিরুদ্দেশ!,"ঠাকুরগাঁওয়ের রাণীশংকৈল উপজেলায় করোনাভাইরাসে আক্রান্ত সাত বছরের এক কন্যা শিশুর খোঁজ মিলছে না।



ওই শিশুর বাড়ি উপজেলার হোসেনগাঁও ইউনিয়নের হাটগাঁও গ্রাম দেখানো হলেও ওই গ্রামে গিয়ে তাকে পাওয়া যাচ্ছে না। গত ১২ ঘণ্টায় শিশুটির খোঁজে মরিয়া হয়ে উঠেছে প্রশাসন। শুক্রবার রাতে বিষয়টি নিশ্চিত করেছেন রাণীশংকৈল থানার ওসি আবদুল মান্নান। রাণীশংকৈল উপজেলা স্বাস্থ্য কমপ্লেক্সের আবাসিক মেডিকেল অফিসার ডা. ফিরোজ জামান বলেন, গত ১৩ এপ্রিল ওই শিশুটিকে নিয়ে হাসপাতালের বহির্বিভাগে জ্বর, সর্দি উপসর্গ নিয়ে আসেন তার স্বজনরা। পরে তার দেহের নমুনা সংগ্রহ করে রংপুর মেডিকেল কলেজের ল্যাবে পাঠানো হয়। শুক্রবার বিকালে তার নমুনা পরীক্ষায় করোনা শনাক্ত হয়। এ রির্পোট পাওয়ার পর শিশুটির খোঁজে ওই গ্রামে গিয়ে তাকে পাওয়া যায়নি । ঠাকুরগাঁও সিভিল সার্জন ডা. মাহ্ফুজার রহমান সরকার বলেন, জেলায় এখন পর্যন্ত পাঁচজন করোনাভাইরাসে আক্রান্ত হয়েছেন। তাদের কোয়ারেন্টিনে রেখে নমুনা সংগ্রহ করে পরীক্ষা করা হয়। তবে, ধারণা করা হচ্ছে নারায়ণগঞ্জ থেকে এ রোগের উপসর্গ নিয়ে এসেছে তারা এসেছিলেন।",21/9/2020,country-news
