দুদেশের সম্পর্কের মধ্যে কৃত্রিম দেয়াল এখন আর নেই: কাদের,"প্রতিবেশী ভারতের সঙ্গে সুসম্পর্কের কথা উল্লেখ করে আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, ২১ বছর দুদেশের মধ্যে সম্পর্কের যেই কৃত্রিম দেয়াল ছিল তা এখন আর নেই।



বাংলাদেশে নিযুক্ত ভারতের হাইকমিশনার রিভা গাঙ্গুলী দাস সোমবার সকালে সচিবালয়ে সড়ক পরিবহন ও সেতুমন্ত্রীর সঙ্গে বিদায়ী সাক্ষাৎ করতে এলে তিনি এ কথা বলেন।সেতুমন্ত্রী বলেন, বাংলাদেশ ও ভারতের বন্ধুত্বপূর্ণ সম্পর্ক বহুমাত্রিক। প্রতিবেশী দেশের সঙ্গে সুসম্পর্ক ও পারস্পরিক বোঝাপড়া ভালো হলে দুদেশেরই অর্থনৈতিক উন্নয়ন সহজতর হয়। তিনি বলেন, দুদেশের সরকার এবং পিপল টু পিপল কন্টাক্ট বাড়াতে বাংলাদেশের প্রধানমন্ত্রী শেখ হাসিনা ও ভারতের প্রধানমন্ত্রী নরেন্দ্র মোদি অত্যন্ত উদার এবং ভবিষ্যৎমুখী। দেশের সড়ক যোগাযোগ অবকাঠামো উন্নয়নে ভারতীয় ঋণ কর্মসূচির আওতায় বেশ কিছু প্রকল্প বাস্তবায়িত হচ্ছে বলেও জানান সেতুমন্ত্রী। ওবায়দুল কাদের বলেন, রিভা গাঙ্গুলী দাস বাংলাদেশে ভারত সরকারের পক্ষ থেকে কূটনীতিক দায়িত্ব পালন করেছেন অত্যন্ত দক্ষতা ও আন্তরিকতার সঙ্গে।বাংলাদেশে নিযুক্ত ভারতের বিদায়ী হাইকমিশনার রিভা গাঙ্গুলী দাস তার সাক্ষাতে বলেন, দুদেশের মধ্যকার বিদ্যমান বন্ধুত্বপূর্ণ রাজনৈতিক সম্পর্ক ভবিষ্যতে আরও জোরদার হবে।তিনি বিদায় বেলায় বাংলাদেশকে অনেক মিস করবেন বলেও জানান।
",21/9/2020,politics
হেফাজতের নেতৃত্ব নিয়ে যা বললেন হাছান মাহমুদ,"হেফাজতে ইসলামের নেতৃত্ব নিয়ে যে সংকট দেখা দিয়েছে ধর্মভিত্তিক রাজনৈতিক দলটিতে, সেটি তাদের অভ্যন্তরীণ বিষয় বলে মন্তব্য করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ।



রোববার দুপুরে সচিবালয়ে তথ্য মন্ত্রণালয়ের সভাকক্ষে সমসাময়িক বিষয়ে সাংবাদিকদের সঙ্গে আলাপকালে এক প্রশ্নের জবাবে তিনি এ মন্তব্য করেন।হেফাজতে ইসলামের ভবিষ্যৎ নেতৃত্ব নিয়ে সাংবাদিকদের প্রশ্নের জবাবে মন্ত্রী বলেন, এটি হেফাজতের অভ্যন্তরীণ বিষয়। এগুলো নিয়ে আমি কথা বলতে চাই না।এ সময় হেফাজতের আমির আল্লামা আহমদ শফীর মৃত্যুতে গভীর শোক প্রকাশ করেন তথ্যমন্ত্রী।সম্প্রতি হাটহাজারী মাদ্রাসায় চলমান বিশৃঙ্খলার নিয়ে সাংবাদিকদের এক প্রশ্নের জবাবে হাছান মাহমুদ বলেন, মাওলানা আহমদ শফীর জন্ম আমার নির্বাচনী এলাকার নিজের উপজেলায় এবং আমার পার্শ্ববর্তী ইউনিয়নে। তিনি আলেমদের মধ্যে এবং ওই অঞ্চলে কী পরিমাণ জনপ্রিয় ও সর্বজন শ্রদ্ধেয় ব্যক্তিত্ব ছিলেন, সেটি তার জানাজা থেকে বোঝা যায়। হাটহাজারী মাদ্রাসার বিশৃঙ্খলা প্রতিষ্ঠানটির অভ্যন্তরীণ বিষয়। কিন্তু সেটি যে মাদ্রাসার দীর্ঘদিনের মহাপরিচালকের ওপর মানসিক চাপ তৈরি করে থাকবে, সেটিই স্বাভাবিক।",21/9/2020,politics
‘খালেদা জিয়াকে ফের কারাগারে পাঠানোর দাবি ওঠতে পারে’,"বিএনপি নেত্রী খালেদা জিয়াকে ফের কারাগারে পাঠানোর দাবি ওঠতে পারে বলে সংশয় প্রকাশ করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ। তিনি বলেছেন, সরকার মানবিক বিবেচনায় দ্বিতীয় দফায় সাজা স্থগিত করলেও দলটির নেতারা তার (খালেদা জিয়া) বিষয়ে যেভাবে বক্তব্য দিচ্ছেন, তাতে তাকে ফের কারাগারে পাঠানোর দাবি ওঠতে পারে।



রোববার সচিবালয়ে এক প্রেস ব্রিফিংয়ে এ সংশয় প্রকাশ করেন ড. হাছান মাহমুদ।বিএনপি চেয়ারপারসন খালেদা জিয়ার সাজা প্রথম দফায় ৬ মাসের স্থগিতাদেশের মেয়াদ শেষ হওয়ার পর দ্বিতীয় দফায় আরও ছয় মাসের জন্য স্থগিত করে সরকার। কিন্তু বিএনপি মহাসচিব মির্জা ফখরুল আলমগীর দাবি করেন, সাজা স্থগিত করলেও খালেদা জিয়াকে অন্তরীণ রাখা হয়েছে।এনিয়ে তথ্যমন্ত্রীর কাছে জানতে চাইলে তিনি বলেন, প্রধানমন্ত্রী শেখ হাসিনা খালেদা জিয়ার সাজা দুই দফায় ছয় মাস করে স্থগিত করে বিরল দৃষ্টান্ত স্থাপন করেছেন। মির্জা ফখরুল ইসলাম আলমগীরের বক্তব্য প্রচন্ড হাস্যকর। মির্জা ফখরুলের বক্তব্যের মাধ্যমে এই প্রশ্নই আসে প্রধানমন্ত্রী তার যে ক্ষমতাবলে খালেদা জিয়াকে কারাগার থেকে মুক্তি দিয়েছেন মির্জা ফখরুল যেভাবে কথাবার্তাগুলো বলছেন এবং তাদের অন্যান্য নেতারা যে কথাগুলো বলছেন এতে মনে হচ্ছে প্রধানমন্ত্রী যে মহানুভবতা দেখিয়েছেন সেটি না দেখাইলেই ভালো হত।হাছান মাহমুদ আরও বলেন, তিনি (খালেদা জিয়া) সাজাপ্রাপ্ত আসামি। তার তো কারাগারেই ভেতরেই থাকার কথা ছিল। তিনি আদালত থেকে তো জামিন পাননি। তাকে প্রধানমন্ত্রী প্রথমে ছয় মাসের জন্য মুক্তি দিয়েছেন, পরে আরও ছয় মাস সেটি বর্ধিত করা হয়েছে। এটি বাংলাদেশের ইতিহাসে নজিরবিহীন। মির্জা ফখরুলের উচিত ছিল এই মহানুভবতার জন্য প্রধানমন্ত্রীকে ধন্যবাদ ও কৃতজ্ঞতা জানানো। কিন্তু সেটি তারা করছেন না।তিনি বলেন, মির্জা ফখরুল ইসলাম আলমগীর সাহেবসহ তাদের অন্যদের বক্ত্যবের প্রেক্ষিতে জনগণের পক্ষ থেকে হয়ত বলা হতে পারে বা এখনই বলা হতে পারে তাকে (খালেদা জিয়া) আবার কারাগারে পাঠানো হোক। এই দাবি উঠে কিনা, সেটিই বড় প্রশ্ন।দুর্নীতির দায়ে দণ্ডিত বিএনপি চেয়ারপারসন ও সাবেক প্রধানমন্ত্রী খালেদা জিয়াকে গত ১৫ সেপ্টেম্বর দুই শর্তে আরও ছয় মাসের জন্য তার সাজা স্থগিত করে আদেশ জারি করে স্বরাষ্ট্র মন্ত্রণালয়। শর্ত দুটি হল- তাকে ঢাকায় নিজের বাসায় থেকে চিকিৎসা নিতে হবে ও বিদেশ যেতে পারবেন না।",21/9/2020,politics
‘বিএনপির আন্দোলনের ডাক মিথ্যাবাদী রাখালের গল্পের মতো’,"আওয়ামী লীগ সাধারণ সম্পাদক ওবায়দুল কাদের বলেছেন, বিএনপির আন্দোলনের হাঁকডাক আর তর্জন-গর্জনই শুধু শোনা যায়; কিন্তু বর্ষণ দেখা যায় না, যাবেও না। বিএনপির আন্দোলনের ডাক মিথ্যাবাদী রাখালের গল্পের মতো বলেও মন্তব্য করেন তিনি।



ওবায়দুল কাদের রোববার সকালে বাংলাদেশ রোড ট্রান্সপোর্ট অথরিটি-বিআরটিএ আয়োজিত বিশেষ সেবা সপ্তাহের উদ্বোধনী অনুষ্ঠানে এ কথা বলেন। তিনি তার সরকারি বাসভবন থেকে ভিডিও কনফারেন্সের মাধ্যমে অনুষ্ঠানে যুক্ত হন। আওয়ামী লীগ সাধারণ সম্পাদক বলেন, বিএনপির আন্দোলন পারস্পরিক অবিশ্বাস, কলহ, মিথ্যাচার আর নেতিবাচক রাজনীতির চক্রে আবদ্ধ, তাদের আন্দোলনের ডাক এখন মিথ্যাবাদী রাখালের গল্পের মতো।

বিএনপি মহাসচিব মির্জা ফখরুল ইসলাম আলমগীরের আন্দোলন-সংগ্রামের মাধ্যমে সরকার হঠানোর ঘোষণা প্রসঙ্গে ওবায়দুল কাদের বলেন, বিএনপি নেতারা কর্মসূচি আর আন্দোলনের ঘোষণা দিয়ে শীতাতপ নিয়ন্ত্রিত কক্ষে বসে থাকেন। তাদের হাঁকডাক অনেক শুনেছেন জনগণ।

আন্দোলনের মধ্য দিয়ে সরকারকে সরাতে না পারলে স্বাধীনতারক্ষা করা যাবে না– বিএনপি মহাসচিবের এমন মন্তব্যের সমালোচনায় ওবায়দুল কাদের বলেন, তার মুখে এমন কথা শুনলে জনগণ এখন হাসে। তারা কাদের নিয়ে আন্দোলন করবে? এ দেশের স্বাধীনতা এসেছে আওয়ামী লীগের হাত ধরে, দেশের প্রতিটি অর্জনের সঙ্গে মিশে আছে আওয়ামী লীগ।
তিনি বলেন, তারা আন্দোলন করে দলীয় অফিসের সামনে নিজ দলের নেতাকর্মীদের মাথা ফাটিয়ে। 
আওয়ামী লীগের সাধারণ সম্পাদক বলেন, সরকারের বিরুদ্ধে বিএনপি প্রতি বছর ঈদের পর আন্দোলন শুরুর ঘোষণা দেয়; কিন্তু জনগণ কত ঈদ যে পার করল, আন্দোলন আর দেখে না, রাজপথ শূন্যই থাকে।তিনি বলেন, বিএনপির আন্দোলনের দ্বার রুদ্ধ করে তারা প্রেস ব্রিফিংয়ের মধ্যেই সীমাবদ্ধ। 
সড়ক পরিবহন ও সেতুমন্ত্রী ওবায়দুল কাদের বলেন, সরকার সেবা সহজীকরণে এবং গ্রাহকদের সুবিধার্থে দেশের যে কোনো সার্কেল অফিস থেকে যানবাহনের ফিটনেস সনদ নেয়ার সুযোগ সৃষ্টি করেছে। 
তিনি বলেন, বিআরটিএকে সত্যিকার অর্থে সেবামুখী প্রতিষ্ঠান গড়ে তুলতে হবে।
এ সময় উপস্থিত ছিলেন সড়ক ও মহাসড়ক বিভাগের সচিব মো. নজরুল ইসলাম, বিআরটিএর চেয়ারম্যান নূর মোহাম্মদ মজুমদারসহ মন্ত্রণালয়ের কর্মকর্তারা।
",21/9/2020,politics
তৃণমূলে আ’লীগের পাঁচ সাংগঠনিক নির্দেশনা,"তৃণমূলে পাঁচ দফা সাংগঠনিক নির্দেশনা পাঠিয়েছে ক্ষমতাসীন আওয়ামী লীগ। দলের প্রেসিডিয়াম বৈঠকের সিদ্ধান্তের আলোকে জেলা আওয়ামী লীগ সভাপতি-সাধারণ সম্পাদকদের কাছে এই নির্দেশনা সংবলিত চিঠি পাঠানো হয়েছে। শনিবার সন্ধ্যায় আওয়ামী লীগের উপ-দফতর সম্পাদক সায়েম খান যুগান্তরকে এ তথ্য নিশ্চিত করেন। তিনি বলেন, আমরা জেলা আওয়ামী লীগের সভাপতি-সাধারণ সম্পাদকের কাছে নির্দেশনা পাঠিয়ে দিয়েছি।



সূত্র জানায়, আওয়ামী লীগ সাধারণ সম্পাদক ওবায়দুল কাদের স্বাক্ষরিত ওই চিঠিতে বলা হয়েছে, ১৬ সেপ্টেম্বর গণভবনে প্রেসিডিয়ামের গুরুত্বপূর্ণ সভায় আওয়ামী লীগ সভাপতি শেখ হাসিনা নিম্নলিখিত সাংগঠনিক নির্দেশনা দিয়েছেন। নির্দেশনাগুলো হল- এক. সারা দেশে আওয়ামী লীগের সাংগঠনিক কার্যক্রমকে আরও জোরদার করার লক্ষ্যে ৮টি বিভাগীয় কমিটি গঠনের সিদ্ধান্ত গৃহীত হয়েছে। এ কমিটিতে কেন্দ্রীয় যুগ্ম-সাধারণ সম্পাদক ও সাংগঠনিক সম্পাদকের পাশাপাশি সভাপতিমণ্ডলীর সদস্য ও কেন্দ্রীয় কার্যনির্বাহী সংসদের সদস্যরা অন্তর্ভুক্ত হবেন। যা পরবর্তী সময়ে জানানো হবে।দুই. আগামী ২৮ সেপ্টেম্বর আওয়ামী লীগ সভাপতি বঙ্গবন্ধুকন্যা প্রধানমন্ত্রী শেখ হাসিনার ৭৪তম জন্মদিন। দিবসটি উপলক্ষে আওয়ামী লীগ সারা দেশে সব মসজিদে দোয়া মাহফিল ও মন্দির, গির্জা, প্যাগোডাসহ সব উপাসনালয়ে বিশেষ প্রার্থনা এবং সীমিত পরিসরে স্বাস্থ্য সুরক্ষাবিধি মেনে আলোচনা সভার আয়োজন করবে। তিন. গত বছর আওয়ামী লীগের ২১তম জাতীয় কাউন্সিল অনুষ্ঠিত হওয়ার আগে-পরে দলের ৩১টি সাংগঠনিক জেলার কাউন্সিল সম্পন্ন হয়েছে। মেয়াদোত্তীর্ণ বাকি সাংগঠনিক জেলাগুলোতে কাউন্সিল অনুষ্ঠানের মাধ্যমে নতুন নেতৃত্ব নির্বাচন করতে হবে। তবে জেলা সম্মেলনের আগে জেলার অধীন ওয়ার্ড, ইউনিয়ন ও উপজেলা কাউন্সিল সম্পন্ন করতে হবে। চার. নতুন কমিটি গঠনের ক্ষেত্রে সংগঠনের বিভিন্ন পর্যায়ের ত্যাগী-পরীক্ষিত-সৎ বিশেষ করে বন্যা, ঘূর্ণিঝড় ও করোনাকালীন সময়ে যারা দেশের মানুষের কল্যাণে ত্যাগ স্বীকার করেছেন তাদের মূল্যায়ন করতে হবে। পাঁচ. সাংগঠনিক কার্যক্রমে স্বাস্থ্য সুরক্ষা বিধি কড়াকড়িভাবে প্রতিপালন এবং করোনা মহামারী প্রতিরোধে জনগণের মধ্যে সচেতনতা বৃদ্ধিতে কাজ করার নির্দেশনা দেয়া হয়েছে।",21/9/2020,politics
এমপি পঙ্কজ দেবনাথ করোনায় আক্রান্ত,"করোনাভাইরাসে আক্রান্ত হয়েছেন বরিশাল-৪ (হিজলা-মেহেন্দিগঞ্জ) আসনে সরকারদলীয় সংসদ সদস্য পঙ্কজ দেবনাথ। তিনি ঢাকায় নিজ বাড়িতে আইসোলেশনে আছেন।



শুক্রবার বিকালে তার করোনা পজিটিভ রিপোর্ট আসে।এমপি পঙ্কজ দেবনাথ নিজেই গণমাধ্যমকে তার করোনা আক্রান্তের বিষয়টি জানিয়েছেন।তিনি জানান, গত বুধবার তিনি জ্বরে আক্রান্ত হন। সঙ্গে শরীরব্যথা শুরু হয়। এরপর তিনি করোনা পরীক্ষা করান। শুক্রবার বিকালে তার করোনা পজিটিভ রিপোর্ট আসে।জ্বর ও শরীর ব্যথা ছাড়া অন্য কোনো উপসর্গ নেই বলে জানান এমপি পঙ্কজ। চিকিৎসকের পরামর্শে ঢাকার বাড়িতেই আইসোলেশনে আছেন তিনি।",21/9/2020,politics
দুর্নীতির কারণে পেঁয়াজসহ নিত্যপণ্যের দাম আকাশচুম্বী: ফখরুল,"বিএনপির মহাসচিব মির্জা ফখরুল ইসলাম আলমগীর বলেছেন, দুর্নীতির কারণেই পেঁয়াজসহ নিত্যপণ্যের দাম আকাশচুম্বী।



রোববার এক টুইটবার্তায় এমন অভিযোগ করে তিনি বলেন, সরকারের দুর্নীতি ও উদাসীনতার কারণে দ্রব্যমূল্য স্থিতিশীল রাখতে ব্যর্থ। মির্জা ফখরুল বলেন, করোনা মহামারীকালে সীমিত অর্থনৈতিক কর্মকাণ্ডের ফলে মানুষ পড়েছে নিদারুণ অর্থকষ্টে। অথচ নিত্যপণ্যের দাম আকাশচুম্বী। তিনি জানান, ২০১৯ এ পেঁয়াজের দাম ১০ গুণ বেড়েছিল! সেই সঙ্কট ফিরে এসেছে। দ্রব্যমূল্য স্থিতিশীল রাখতে এই ব্যর্থতা, ম্যান্ডেটবিহীন সরকারের দুর্নীতি ও উদাসীনতারই স্বাক্ষর।",21/9/2020,politics
অধ্যাপক মোর্শেদকে অব্যাহতির সিদ্ধান্ত বাতিল দাবি ঢাবি ছাত্রদলের,"ঢাকা বিশ্ববিদ্যালয়ের মার্কেটিং বিভাগের অধ্যাপক ড. মোর্শেদ হাসান খানকে চাকুরি থেকে অব্যাহতির সিদ্ধান্ত বাতিল এবং তাকে চাকুরিতে পুনর্বহালের দাবি জানিয়েছে ছাত্রদল।



রোববার রাজু ভাস্কর্যের পাদদেশে প্রতিবাদ সমাবেশে এ দাবি জানান ঢাকা বিশ্ববিদ্যালয় শাখা ছাত্রদল।সমাবেশে বক্তারা বলেন, ড. মোর্শেদ স্যারকে একটা লেখার কারণে চাকরি থেকে অব্যাহতি দেয়া আইনের পরিপন্থী। বিশ্ববিদ্যালয়ের আদেশে স্বাধীন মত প্রকাশের অধিকার দিয়েছে। রাজনৈতিক মতাদর্শ গ্রহণের অধিকার দিয়েছে। লেখাটির জন্য দুঃখ প্রকাশ করে লেখাটি প্রত্যাহার করেছে। তারপরও বিশ্ববিদ্যালয় প্রশাসন তদন্তসহ নানা কার্যক্রম করেছে। চাকরি থেকে অব্যাহতি বাইরের কারো চাপে দেয়া হয়েছে। এক্ষেত্রে বিশ্ববিদ্যালয়ের আদেশ ও স্ট্যাটিউট ফলো করা হয়নি। শুধু দলীয় কারণে তাকে চাকুরি থেকে অব্যাহতি দেয়া হয়েছে।ঢাকা বিশ্ববিদ্যালয় ছাত্রদলের আহবায়ক রাকিবুল ইসলাম রাকিবের সভাপতিত্বে এবং সদস্য সচিব আমানউল্লাহ আমানের সঞ্চালনায় সমাবেশে আরও বক্তব্য দেন কেন্দ্রীয় সংসদের সাধারণ সম্পাদক ইকবাল হোসেন শ্যামল, সহ-সভাপতি জাকিরুল ইসলাম জাকির, আশরাফুল আলম ফকির লিংকন, হাফিজুর রহমান হাফিজ, মাজেদুল ইসলাম রুমন, কে এম মুসাব্বির সাফি, যুগ্ম সম্পাদক মো. শাহনেওয়াজ, তানজিল হাসান,তবিবুর রহমান সাগর,এ বি এম মাহমুদ আলম সরদার, নিজামউদ্দিন রিপন,মারুফ এলাহী রনি, সহ-সাধারণ সম্পাদক আবু আফসান মোহাম্মদ ইয়াহ ইয়াহ,কে এম সাখাওয়াত হোসাইন, মাঈনুদ্দিন নিলয়, আক্তারুজ্জামান আকতার সহ-সাংগঠনিক সম্পাদক ডা. তৌহিদুর রহমান আউয়াল, চট্টগ্রাম বিভাগীয় সহ-সাংগঠনিক সম্পাদক সাব্বির হোসেন, ঢাকা বিশ্ববিদ্যালয়ের যুগ্ম আহবায়ক আকতার হোসেন, নাছিরউদ্দীন নাছির,জহিরউদ্দীন আহমেদ, আশরাফুল ইসলাম খান আনিক, খোরশেদ আলম সোহেল, এইচ এম আবু জাফর,সোহেল রানা, এবিএম এজাজুল কবির জুয়েল,শাফি ইসলাম, রিয়াদ রহমান, হাসান আল আরিফ, মশিউর রহমান, জেহাদুল ইসলাম রঞ্জু, শরিফুল ইসলাম প্রধান, এস এম মাহমুদুল হাসান রনি, এনামুল হক এনাম, মাসুদুর রহমান মাসুদ, আবুল বাসার, জসীমউদ্দিন, মোস্তাফিজুর রহমান রুবেল, এনায়েত উল্লাহ শরিফ, ফারুক হোসেন, বায়জিদ হোসাইন, জিএম ফখরুল ইসলাম, শরিফুল ইসলাম, মিয়া মো. রাসেল প্রমুখ।",21/9/2020,politics
প্রার্থী মনোনয়ন নীতিমালায় সংশোধনী এনেছে বিএনপি,"স্থানীয় সরকার নির্বাচনে দলীয় প্রার্থী নির্বাচনে তৃণমূলের মতামতকে গুরুত্ব দেবে বিএনপি। এরই অংশ হিসেবে উপজেলা, পৌরসভা ও ইউনিয়ন পরিষদ নির্বাচনে প্রার্থী মনোনয়নের নীতিমালা প্রণয়ন করেছে দলটি। 
রোববার বিএনপির সিনিয়র যুগ্ম মহাসচিব রুহুল কবির রিজভী স্বাক্ষরিত এক সংবাদ বিজ্ঞপ্তিতে মাঠপর্যায়ের নেতারা প্রার্থী মনোনয়নের জন্য যে পদ্ধতি ও প্রক্রিয়া অনুসরণ করবেন তার পুনঃসংশোধনী প্রকাশ করা হয়।
আগামী ডিসেম্বর থেকে উপজেলা, পৌরসভা ও ইউনিয়ন পরিষদের নির্বাচনের পরিপ্রেক্ষিতে বিএনপির পক্ষ থেকে এ নীতিমালা দলের মাঠপর্যায়ের নেতাদের অনুসরণ করতে বলা হয়েছে। ফলে স্থানীয় সরকার নির্বাচনে অংশ নিতে হলে তৃণমূল বিএনপির কাছে যেতে হবে সম্ভাব্য প্রার্থীকে।
বিজ্ঞপ্তিতে বলা হয়, উপজেলা পরিষদ নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), উপজেলা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
পৌরসভা নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), পৌরসভা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)-৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
ইউনিয়ন পরিষদ নির্বাচনের ক্ষেত্রে উপজেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), ইউনিয়ন বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
বিজ্ঞপ্তিতে রুহুল কবির রিজভী আরও জানান, সারা দেশে দলের জেলা সভাপতি, সাধারণ সম্পাদক, আহ্বায়ক; উপজেলা সভাপতি, সাধারণ সম্পাদক, আহ্বায়ক, পৌরসভা সভাপতি, সাধারণ সম্পাদক, আহ্বায়ক এবং ইউনিয়ন সভাপতি, সাধারণ সম্পাদক ও আহ্বায়কদের জ্ঞাতার্থে জানানো যাচ্ছে যে, উপজেলা পরিষদ চেয়ারম্যান, ভাইস চেয়ারম্যান (পুরুষ ও মহিলা), পৌরসভা মেয়র এবং ইউনিয়ন পরিষদ চেয়ারম্যান পদে সাধারণ নির্বাচন/উপনির্বাচনে দলীয় প্রার্থী মনোনয়নের জন্য এই পদ্ধতি/প্রক্রিয়া অনুসরণের মাধ্যমে অংশ নিতে পারবেন।



",21/9/2020,politics
খালেদা জিয়ার ৪ মামলার স্থগিতাদেশ আপিলেও বহাল,"দুর্নীতির দুই মামলায় দণ্ডিত বিএনপি চেয়ারপারসন খালেদা জিয়ার বিরুদ্ধে থাকা নাশকতার তিন ও মানহানির এক মামলার কার্যক্রমের ওপর হাইকোর্টের দেয়া স্থগিতাদেশ বহাল রেখেছেন আপিল বিভাগ। একইসঙ্গে অগ্রাধিকার ভিত্তিতে হাইকোর্টের রুল শুনানি করতে বলা হয়েছে।



মামলাগুলো সচল চেয়ে রাষ্ট্রপক্ষের আবেদনের শুনানি শেষে রোববার বিচারপতি ইমান আলীর নেতৃত্বাধীন তিন সদস্যের আপিল বিভাগ এ আদেশ দেন। আদালতে রাষ্ট্রপক্ষে শুনানিতে ছিলেন অতিরিক্ত অ্যাটর্নি জেনারেল মমতাজ উদ্দিন ফকির। আর খালেদা জিয়ার পক্ষে শুনানিতে ছিলেন ব্যারিস্টার মাহবুব উদ্দিন খোকন।খালেদা জিয়ার আইনজীবী ব্যারিস্টার এহসানুর রহমান গণমাধ্যমকে এই তথ্য নিশ্চিত করেন।এর আগে ২০১৪ সালের নির্বাচনের আগে ও পরে গাড়ি ভাঙচুরসহ অগ্নিসংযোগের অভিযোগে খালেদা জিয়াকে হুকুমের আসামি করে নাশকতার মামলাগুলো দায়ের করা হয়। রাজধানীর দারুস সালাম থানায় নাশকতার অভিযোগে তিনটি এবং মুক্তিযুদ্ধে শহীদদের সংখ্যা নিয়ে বিরূপ মন্তব্যের অভিযোগ পৃথক আরেকটি মামলা হয়। এসব মামলা স্থগিত চেয়ে খালেদা জিয়ার পক্ষে হাইকোর্টে আবেদন জানানো হলে তা মঞ্জুর করা হয়। একইসঙ্গে মামলার স্থগিতের বিষয়ে রুল জারি করেন হাইকোর্ট। পরে হাইকোর্টের আদেশের বিরুদ্ধে আপিল বিভাগে আবেদন জানায় রাষ্ট্রপক্ষের আইনজীবীরা। প্রসঙ্গত, এই চার মামলাসহ খালেদা জিয়ার বিরুদ্ধে থাকা মামলাগুলোর মধ্যে মোট ১১ মামলার কার্যক্রমের ওপর স্থগিতাদেশ বহাল রাখলেন আপিল বিভাগ।",21/9/2020,politics
স্বাস্থ্যবিধি মেনে সাংগঠনিক কার্যক্রম চালুর সিদ্ধান্ত বিএনপির,"যুগান্তর রিপোর্ট প্রায় ছয় মাসের মাথায় স্বাস্থ্যবিধি মেনে সাংগঠনিক কার্যক্রম পুনরায় চালু করার সিদ্ধান্ত নিয়েছে বিএনপি। শনিবার স্থায়ী কমিটির ভার্চুয়াল বৈঠকে এ সিদ্ধান্ত নেয়া হয়।



বাংলাদেশসহ বিশ্বব্যাপী কোভিড-১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পুণর্গঠন প্রক্রিয়া গত ১৫ মার্চ থেকে স্থগিত করেছিল দলটি। দলের ভারপ্রাপ্ত চেয়ারম্যান তারেক রহমানের সভাপতিত্বে অনুষ্ঠিত ভার্চুয়াল এই বৈঠকে নিজ নিজ বাসা থেকে অংশ নেন মহাসচিব মির্জা ফখরুল ইসলাম আলমগীর, স্থায়ী কমিটির স্থায়ী কমিটির সদস্য ড. খন্দকার মোশাররফ হোসেন, ব্যারিস্টার মওদুদ আহমদ, ব্যারিস্টার জমির উদ্দিন সরকার, মির্জা আব্বাস, গয়েশ্বর চন্দ্র রায়, ড. আব্দুল মঈন খান, নজরুল ইসলাম খান, আমীর খসরু মাহমুদ চৌধুরী, সেলিমা রহমান ও ইকবাল হাসান মাহমুদ টুকু।বৈঠক শেষে বিএনপির সিনিয়র যুগ্ম মহাসচিব রুহুল কবির রিজভী জানান, বিশ্বব্যাপী কোভিড- ১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পূণর্গঠন প্রক্রিয়া গত ১৫ সেপ্টেম্বর পর্যন্ত স্থগিত করা হয়েছিল। বাংলাদেশসহ বিশ্বব্যাপী করোনা মহামারী এখনো বিরাজমান। বাস্তবতার নিরীখে দলীয় কার্যক্রমের অগ্রগতির জন্য সাংগঠনিক কার্যক্রম/সাংগঠনিক গঠন ও পূণর্গঠন পুনরায় চালু করার সিদ্ধান্ত গ্রহণ করা হয়েছে।দেশব্যাপী দলের নেতাকর্মীদের সামাজিক দুরত্ব বজায় রেখে বিশ্বস্বাস্থ্য সংস্থার স্বাস্থ্যবিধি মেনে সাংগঠনিক কার্যক্রম পরিচালনার জন্য অনুরোধ করা হচ্ছে। বৈঠক সূত্রে জানা গেছে, গত ১৫ সেপ্টেম্বর আন্তর্জাতিক গণতন্ত্র দিবসে ডেইলি স্টারে ‘আফটার থার্টি ইয়ার্স অব অটোক্রেসিস ডিমাইস, ডেমোক্রেসি স্টিল রিমেইনস এ ডিস্ট্যান্ট ড্রিম’ শিরোনামে মাহফুজ আনামের নিবন্ধ প্রকাশিত হয়। বিএনপির চেয়ারপারসন খালেদা জিয়া সম্পর্কে নিবন্ধে যা উল্লেখ করা হয়েছে তা নিয়েও বৈঠকে আলোচনা হয়েছে। এরই মধ্যে ওই প্রবন্ধে খালেদা জিয়াকে নিয়ে যা বলা হয়েছে তা প্রত্যাখ্যান করেছে বিএনপি। এরপরও বিএনপি থেকে ওই নিবন্ধের বিষয়ে একটি লিখিত প্রতিবাদ লিপি পাঠানো হবে বলে জানা গেছে। 
",21/9/2020,politics
স্বেচ্ছাসেবক দলের ১৪৯ সদস্যের আংশিক কমিটি ঘোষণা,"মেয়াদোত্তীর্ণের এক বছর পর বিএনপির অঙ্গ সংগঠন জাতীয়তাবাদী স্বেচ্ছাসেবক দলের ১৪৯ সদস্য বিশিষ্ট পূর্ণাঙ্গ কেন্দ্রীয় কমিটি (আংশিক) ঘোষণা করা হয়েছে।



শনিবার রাতে বিএনপি মহাসচিব মির্জা ফখরুল ইসলাম আলমগীর এ কমিটি অনুমোদন দেন।এর আগে ২০১৬ সালের ২৭ অক্টোবর প্রয়াত শফিউল বারী বাবুকে সভাপতি ও আবদুল কাদির ভূঁইয়া জুয়েলকে সাধারণ সম্পাদক করে ৬ সদস্যের কেন্দ্রীয় কমিটি ঘোষণা করা হয়েছিল।কমিটির সভাপতি শফিউল বারী বাবু সম্প্রতি মৃত্যুবরণ করায় সংগঠনের সিনিয়র সহ-সভাপতি মোস্তাফিজুর রহমানকে ভারপ্রাপ্ত সভাপতি করা হয়েছে।ঘোষিত কমিটিতে সহ-সভাপতি হিসেবে রয়েছেন ৩০ জন। এরা হলেন- গোলাম সরোয়ার, আসাদুজ্জামান নেসার, আনু মোহাম্মদ শামীম আজাদ, আজহারুল হক মুকুল, এবিএম পারভেজ রেজা, লিটন মাহমুদ, শাহাবুদ্দিন মুন্না, ইকবাল আনসারী টিপু, চৌধুরী ওয়াহিদুর রহমান চয়ন, সুলতান মোহাম্মদ নাসিরউদ্দিন, মোস্তাকুর রহমান মোস্তাক, ওয়াহিদ ইমতিয়াজ বকুল, আসফ কবির চৌধুরী শ্বাশত, ড. শরিফুল ইসলাম দুলু, জামাল হোসাইন তালুকদার, রফিক হাওলাদার, জামির হোসেন, এমদাদুল হক এমদাদ, আওলাদ হোসেন উজ্জল, একেএম আবুল কালাম আজাদ, আরিফ হোসেন হাওলাদার (ঢাকা), শওকত আজম খাজা (চট্টগ্রাম), নুসরাত এলাহী রিজভী (রাজশাহী), তৈয়বুর রহমান (খুলনা), ফরিদ উদ্দিন আহম্মেদ (বরিশাল), রাশেদ উন নবী খান বিপ্লব (রংপুর), শহিদুল আমিন খসরু ( ময়মনসিংহ), সাহাবুদ্দিন ফারুক (কুমিল্লা) ও অ্যাডভোকেট হাফিজুর রহমান (ফরিদপুর)।যুগ্ম সম্পাদক করা হয়েছে ২১ জনকে। এরা হলেন- সাইফুল ইসলাম ফিরোজ, সাদরেজ জামান, কাদের হালিমী, ইলিম মোহাম্মদ নাজমুল আলম, আকতারুজ্জামান বাচ্চু, মোস্তাফিজুর রহমান মনির, আরিফুর রহমান আরিফ, আজগর হায়াত লিমন, মোখলেছুর রহমান, তকদির হোসেন স্বপন, আশ্রাফ উদ্দিন রুবেল, আবদুল কুদ্দুস, তারিক আহম্মেদ তারেক, মাহাবুব রশিদ মাহবুব, এসএম জাহাঙ্গীর, আহসান হাবিব প্রান্ত, জাকারিয়া আল মামুন, সিরাজুস সালেকিন লিমন, সাইদ উদ্দিন সুমন, সওগাতুল ইসলাম সগীর ও ডিজেডএম হাসান বিন সোহাগ।কমিটিতে সহ-সাধারণ সম্পাদক করা হয়েছে ২৮ জনকে। সাংগঠনিক সম্পাদক ইয়াছিন আলী ছাড়া সহ-সাংগঠনিক সম্পাদক করা হয়েছে ৫২ জনকে। প্রচার সম্পাদক আনিসুর রহমান সুজন, সহ-প্রচার সম্পাদক গোলাম মোর্শেদ রাসেল, হুমায়ুন কবির, গাজী সুলতান জুয়েল ও মনিরুজ্জামান মনির, দফতর সম্পাদক মোহাম্মদ রফিকুল ইসলাম, সহ-দফতর সম্পাদক নাজমুল হাসান, আবদুল্লাহ আলম মামুন, কোষাধ্যক্ষ কামরুজ্জামান জাপান, সহ- কোষাধ্যক্ষ মেহের কায়সার রানা ছাড়াও স্বাস্থ্য বিষয়ক সম্পাদক, সহ-স্বাস্থ্য বিষয়ক সম্পাদক, আইনবিষয়ক সম্পাদক ও দুইজন সহ-আইন বিষয়ক সম্পাদক ঘোষণা করা হয়েছে। ১৪৯ সদস্যের তালিকা:
",21/9/2020,politics
সারা দেশেই প্রার্থী দেয়ার পরিকল্পনা জাতীয় পার্টির,"পৌরসভা নির্বাচনে সারা দেশেই প্রার্থী দেয়ার প্রস্তুতি নিচ্ছে জাতীয় সংসদের প্রধান বিরোধী দল জাতীয় পার্টি। যেসব পৌরসভা ও ইউনিয়ন পরিষদে যোগ্য দলীয় প্রার্থী পাওয়া যাবে তাদেরকে দলীয় মনোনয়ন দেয়ার পরিকল্পনা রয়েছে।



তবে আওয়ামী লীগসহ বিভিন্ন রাজনৈতিক দলের সঙ্গে বোঝাপড়া হলে জোটবদ্ধ হয়েও নির্বাচনে অংশ নিতে পারে দলটি। সবকিছু ছাপিয়ে এসব নির্বাচনে জাতীয় পার্টির ভাবমূর্তি বাড়ানোর পরিকল্পনা নিয়ে এগোচ্ছে দলটি। এছাড়া বাংলাদেশের কমিউনিস্ট পার্টি ও বাংলাদেশ সমাজতান্ত্রিক দল-বাসদও নির্বাচনে অংশ নেয়ার প্রস্তুতি নিচ্ছেন। জাতীয় পার্টির নীতিনির্ধারণী একাধিক নেতার সঙ্গে কথা বলে জানা গেছে, স্থানীয় সরকারের এ নির্বাচনে জাতীয় পার্টি সাংগঠনিক সক্ষমতার পরিচয় দিতে চায়। এজন্য জনপ্রিয় দলীয় নেতাকর্মীদের মনোনয়ন দেয়া হবে।যেসব এলাকায় জাতীয় পার্টির সংসদ সদস্য রয়েছেন এবং সাংগঠনিক অবস্থাও শক্তিশালী সেসব স্থানের প্রার্থী জয়ী করতে বিশেষ উদ্যোগও নেবে দলটি। প্রসঙ্গত আগামী ডিসেম্বরে পৌরসভা নির্বাচন শুরুর পরিকল্পনা রয়েছে ইসির।নির্বাচন সামনে রেখে জাতীয় পার্টির একাধিক নেতা বলেন, পৌরসভার মেয়র ও ইউনিয়ন পরিষদের চেয়ারম্যান পদে দলীয় প্রতীকে নির্বাচন হতে যাচ্ছে।দলীয় প্রতীকে একেবারেই তৃণমূল পর্যায়ে ভোট হওয়ায় এ নির্বাচনে দলের মাঠ পর্যায়ের জনপ্রিয়তা যাচাইয়ের সুযোগ আসছে।ওই সুযোগ কাজে লাগাতে সব ধরনের কৌশল নিয়ে মাঠে রয়েছেন নেতারা। নির্বাচনের সময় যত ঘনিয়ে আসবে, দলীয় তৎপরতা ততই বাড়ানো হবে।এ বিষয়ে জানতে চাইলে জাতীয় পার্টির চেয়ারম্যান জিএম কাদের যুগান্তরকে বলেন, পৌরসভা নির্বাচনে সারা দেশেই প্রার্থী দেয়ার চেষ্টা করব।সাংগঠনিকভাবে দক্ষ ও জনপ্রিয় এবং যাদের বিরুদ্ধে অনিয়ম-অপরাধের অভিযোগ নেই এমন প্রার্থীকে মনোনয়ন দেয়া হবে।স্থানীয় সরকার নির্বাচনে আমরা প্রমাণ করব, মাঠ পর্যায়ে জাতীয় পার্টির জনপ্রিয়তা আছে, সাংগঠনিক শক্তিও আছে।জোটগত নির্বাচনের বিষয়ে তিনি বলেন, এখনও জোটগত নির্বাচন নিয়ে ভাবছি না। সামনের দিনগুলোতে পরিস্থিতির আলোকে অবস্থা বুঝে সিদ্ধান্ত নেয়া হবে। বাংলাদেশের কমিউনিস্ট পার্টি : জোটগত নয়, দলীয়ভাবে নির্বাচনে অংশ নেবে বাংলাদেশের কমিউনিস্ট পার্টি। দলের সভাপতি মুজাহিদুল ইসলাম সেলিম যুগান্তরকে বলেন, পৌরসভা নির্বাচনে দলীয়ভাবেই অংশ নেব।যেখানে ভালো ও জনপ্রিয় প্রার্থী পাওয়া যাবে সেখানে মনোনয়ন দেয়া হবে। জোটগত নির্বাচনের বিষয়ে তিনি বলেন, স্থানীয় সরকার নির্বাচনে জোটগতভাবে অতীতে অংশ নিইনি। সামনের দিনে জোটগতভাবে নির্বাচনে অংশ নেয়ার সম্ভাবনাও নেই।বাংলাদেশ সমাজতান্ত্রিক দল- বাসদ : চলমান নির্বাচনী পরিস্থিতি দেখে আসন্ন পৌরসভা নির্বাচনে অংশ নেয়ার বিষয়ে সিদ্ধান্ত নেবে বাংলাদেশ সমাজতান্ত্রিক দল- বাসদ।দলটি মনে করছে, নির্বাচনে ভোটগ্রহণ সুষ্ঠুভাবে না হলে অংশগ্রহণ করে বৈধতা দেয়া ছাড়া কোনো লাভ হবে না। নির্বাচনে অংশগ্রহণ নিয়ে এখনও সিদ্ধান্ত না নিলেও দলটি ভেতরে ভেতরে প্রস্তুতি নিচ্ছে।দলীয় নেতাকর্মীদের সাধারণ মানুষের সঙ্গে সম্পৃক্ততা ও জনসংযোগ বাড়াতে নির্দেশনা দিয়েছে। কোথায় দলের ও কোথায় বাম গণতান্ত্রিক জোটের প্রার্থী মনোনয়ন দেয়া হলে জয়ী হতে পারবে- সেই জরিপ করছে দলটি।এ বিষয়ে জানতে চাইলে বাসদের কেন্দ্রীয় কমিটির সদস্য ও বাম গণতান্ত্রিক জোটের সমন্বয়ক বজলুর রশীদ ফিরোজ বলেন, নেতাকর্মীদের নির্বাচনের প্রস্তুতি নিতে নির্দেশনা দেয়া হয়েছে।তবে নির্বাচনে অংশ নেব কি না সেটা এখনও স্পষ্ট নয়। যে নির্বাচনে ভোট সুষ্ঠু হয় না সেটির বৈধতা দেয়ার কোনো মানে নেই।
",21/9/2020,politics
কোভিড হাসপাতাল বন্ধের সিদ্ধান্ত ঝুঁকিতে ফেলবে,"কোভিড ডেডিকেটেড হাসপাতালগুলো বন্ধ করে দেয়া হচ্ছে- এমন তথ্য তুলে ধরে জাতীয় পার্টির চেয়ারম্যান ও সংসদ উপনেতা জিএম কাদের বলেছেন, দেশে করোনার প্রভাব এখনও বিদ্যমান। কবে পরিত্রাণ পাওয়া যাবে তা নিশ্চিত নয়। এমন পরিস্থিতিতে



করোনাভাইরাস চিকিৎসার হাসপাতাল বন্ধ করলে জনগণকে মৃত্যুর মুখে ঠেলে দেয়া হবে। তিনি সরকারকে এই সিদ্ধান্ত থেকে সরে আসার দাবি করেন।বৃহস্পতিবার একাদশ জাতীয় সংসদের নবম অধিবেশনের সমাপনী বক্তব্যে তিনি এ কথা বলেন। দেশে করোনা আক্রান্তের হিসাব তুলে ধরে জিএম কাদের বলেন, ‘করোনা পরীক্ষার সংখ্যা বৃদ্ধি পেলে এ রোগে আক্রান্তের সংখ্যা এমনকি মৃতের সংখ্যা আরও বেশি হতে পারে বলে বিশেষজ্ঞ মহল মনে করছেন। এক কথায় করোনা রোগের প্রাদুর্ভাব কমেছে বা কমতে শুরু করেছে এমন কোনো লক্ষণ বাস্তবে দেখছি না। এ অবস্থায় সাধারণ মানুষের চিকিৎসার একমাত্র ভরসা সরকারি হাসপাতাল। এরই মাঝে হঠাৎ করে ঘোষণা দিয়ে কিছু সরকারি হাসপাতাল (যেগুলো কোভিড রোগীর চিকিৎসা করত) ননকোভিড চিকিৎসা করার কথা জানিয়েছে। এতে বেসরকারি হাসপাতলে ব্যয়বহুল চিকিৎসা নিতে রোগীরা বাধ্য হচ্ছে। চিকিৎসা ব্যবস্থার অপ্রতুলতার কারণে সেখানেও অনেকে চিকিৎসা পাচ্ছে না। সিটের জন্য অনেকে এক হাসপাতাল থেকে আরেক হাসপাতালে ছুটে বেড়াচ্ছে।জাতীয় পার্টির চেয়ারম্যান বলেন, ‘বিনা চিকিৎসায় মৃত্যু ছাড়া গত্যন্তর থাকছে না। এটাই বাস্তবতা। কোভিড হাসপাতাল বন্ধ করে, ননকোভিডে রূপান্তর করার এই সিদ্ধান্ত রোগী, বিশেষ করে সাধারণ মানুষকে ঝুঁকির মুখে ফেলবে। আমরা চাই, সরকারি সব হাসপাতালে করোনা রোগীর চিকিৎসার ব্যবস্থা নেয়া হোক। যেখানে নেই সেখানে নতুনভাবে তৈরি করা হোক। জানি না করোনা কতদিন থাকবে। স্বাস্থ্য খাতের দুর্নীতি সরকারের অর্জন ম্লান করে দিচ্ছে উলে­খ করে জিএম কাদের বলেন, স্বাস্থ্য মন্ত্রণালয়ের অনিয়ম, দুর্নীতির কথা প্রতিদিন খবরে আসছে, আলোচিত হচ্ছে। কোনো ব্যবস্থা নেয়া হচ্ছে কিনা জনগণ জানছে না। দুর্নীতির জন্য সরকারের অর্জন ম্লান হয়ে যাচ্ছে। আমরা বিশ্বাস করি প্রধানমন্ত্রী ব্যবস্থা নেবেন।বিচারবহির্ভূত হত্যার পরিসংখ্যান তুলে ধরে বিরোধীদলীয় উপনেতা বলেন, বিচারবহির্ভূত হত্যাকাণ্ড বন্ধ করা যাচ্ছে না। এটা বন্ধ করা সমাজ ও রাষ্ট্রের জন্য চ্যালেঞ্জ হয়ে যাচ্ছে।অবস্থা এমন পর্যায়ে পৌঁছেছে যে, প্রায়ই কোথাও না কোথাও গুলিবিদ্ধ লাশ পড়ে থাকছে। অনেক ক্ষেত্রে বাড়ি থেকে তুলে নেয়ার পরও লাশ পাওয়া যাচ্ছে। ভুক্তভোগী পরিবার ও আইনশৃঙ্খলা বাহিনীর তথ্যের মধ্যে গরমিল দেখা যাচ্ছে। বিচারবহির্ভূত হত্যাকাণ্ড যখন শুরু হয়েছিল তখন আইনশৃঙ্খলা বাহিনীর মধ্যে একটি বাহিনী- ‘যৌথ বাহিনী’ বিএনপির আমলে সৃষ্টি করা হয়েছিল। পরবর্তী সময়ে আইন করে র‌্যাব গঠন করা হয়েছিল। তারা এই কাজ করত। যারা হত্যাকাণ্ডের শিকার হতেন, তারা সমাজবিরোধী ও আইনবিরোধী হিসেবে বিবেচিত হতেন। মামলা জট, অনিয়ম ও দুর্নীতির কারণে দোষী ব্যক্তিরা বিচার এড়িয়ে যেতে পারত। সে কারণে বিচারবহির্ভূত হত্যাকাণ্ড দ্রুততার সঙ্গে বিচার হচ্ছে বলে গ্রহণযোগ্য হতো। সাধারণ মানুষ ততটা খারাপ মনে করত না।সরকারি বিভিন্ন বাহিনীর বিচারবহির্ভূত হত্যার সঙ্গে জড়িত থাকার কথা তুলে ধরে জিএম কাদের বলেন, ক্রমান্বয়ে অনেক সরকারি বাহিনী দিয়ে নির্দোষ লোককে হত্যা করা হচ্ছে। ব্যক্তি স্বার্থে ভাড়াটিয়া বাহিনী হিসেবে হত্যাকাণ্ডের অভিযোগ আসছে, মামলায় প্রমাণ হচ্ছে। মাদকবিরোধী অভিযান, চরমপন্থীদের দমন, সন্ত্রাসী দমন, ধর্মীয় উগ্রপন্থী দমনের নামে পরিচালিত কথিত বন্দুকযুদ্ধের নামে বিচারবহির্ভূত হত্যা সংঘটিত হয়। এখন রাজনৈতিক কর্মী, বিভিন্ন পেশার কর্মজীবীরা আইনশৃঙ্খলা বাহিনীর রোষের শিকার হয়ে বন্দুকযুদ্ধ, গুমের শিকার হচ্ছে। এ ধরনের অভিযোগ পাওয়া যাচ্ছে।তিনি বলেন, অনেক সময় বলা হয়, কোনো বাহিনী জড়িত নয়। সে ক্ষেত্রে তারা দায় এড়াতে পারে না। অপরাধীকে খুঁজে বের করার দায়িত্ব তাদের। বেআইনি কাজ বন্ধ করতে প্রয়োজন আইনি ব্যবস্থা। বেআইনি কাজ বেআইনিভাবে প্রতিরোধ ন্যায়বিচারের পরিপন্থী। এ ধরনের ব্যবস্থা সম্বলিত সমাজ সভ্য সমাজ কিনা সেটা বিবেচনা করা দরকার।",21/9/2020,politics
করোনায় জাতীয় পার্টির কেন্দ্রীয় নেতা সাত্তারের মৃত্যু,"দীর্ঘ ৩৪ দিন করোনার সঙ্গে যুদ্ধ করে জাতীয় পার্টির কেন্দ্রীয় নেতা, বীর মুক্তিযোদ্ধা, কলামিস্ট, চট্টগ্রাম বন্দরের সাবেক শ্রমিক নেতা আবদুস সাত্তারের (৭৪) মৃত্যু হয়েছে (ইন্না লিল্লাহি ... রাজিউন)।



চট্টগ্রাম মেটস প্রাইভেট হাসপাতালে চিকিৎসাধীন থেকে বুধবার সকাল সাড়ে ৮টার দিকে তার মৃত্যু হয়। তিনি নোয়াখালী সেনবাগ উপজেলার কাদরা ইউপির চাঁদপুর গ্রামের আবু বক্কর চেয়ারম্যানবাড়ির মৃত মোহাম্মদ ইব্রাহিমের ছেলে। তিনি স্ত্রী, এক ছেলে ও পাঁচ মেয়েসহ অসংখ্য আত্মীয়স্বজন রেখে গেছেন।বুধবার বিকাল বাদ আসর রাষ্ট্রীয় মর্যাদায় নিজ বাড়ির দরজায় পারিবারিক কবরস্থানে মরহুমের দাফন সম্পন্ন করা হবে।মরহুমের সন্তান বান্দরবান জেলার সহকারী শিক্ষা অফিসার আবদুল্লাহ আল মামুন বাবু জানান, গত ২ আগস্ট তার বাবার (আবদুস সাত্তার) শরীরে করোনার উপসর্গ দেখা দেয়। এর পর ৫ আগস্ট করোনার পজিটিভ রিপোর্ট আসে। এর পর তাকে চট্টগ্রাম মেটস প্রাইভেট হাসপাতালে ভর্তি করা হয়।দীর্ঘ ৩৪ দিন করোনার সঙ্গে যুদ্ধ করে আজ সকাল সাড়ে ৮টার দিকে বাবার মৃত্যু হয়।জাতীয় পার্টির কেন্দ্রীয় নেতা আবদুস সাত্তার হালিমা-সাত্তার সরাসরি প্রাথমিক বিদ্যালয়, হালিম-সাত্তার হাফেজিয়া মাদ্রাসা ও এতিমখানার প্রতিষ্ঠাতা।তার মৃত্যুতে গভীর শোক প্রকাশ করেছেন কেন্দ্রীয় জাতীয় পার্টির সদস্য ও সেনবাগ উপজেলা জাতীয় পার্টির সভাপতি হাসান মঞ্জুর, সেনবাগ পৌর জাতীয় পার্টির সভাপতি মো. হারুন, সেক্রেটারি মো. ফখর উদ্দিনসহ বিভিন্ন রাজনৈতিক ও সামাজিক সংগঠনের নেতৃবৃন্দ।",21/9/2020,politics
রংপুর মেডিকেলের সভাপতি হলেন সাদ এরশাদ,"রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হলেন রংপুর সদর আসনের এমপি ও জাতীয় পার্টির যুগ্ম মহাসচিব রাহগীর আল মাহি সাদ এরশাদ।



বিরোধীদলীয় হুইপ জাপা নেতা মসিউর রহমান রাঙ্গাকে অব্যাহতি দিয়ে সাদ এরশাদ নতুন সভাপতি হয়েছেন। বুধবার স্বাস্থ্য মন্ত্রণালয়ের উপসচিব ড. বিলকিস বেগম স্বাক্ষরিত এক চিঠিতে এ সিদ্ধান্ত জানানো হয়। ১৩ মে ২০১৫ সালে জারিকৃত প্রজ্ঞাপনের আলোকে স্থানীয় সংসদ সদস্য হিসেবে এমপি রাহগীর আল মাহি সাদ এরশাদকে এ পদে মনোনয়ন প্রদান করা হয়।জানা গেছে, রংপুর সদর আসনের সংসদ সদস্য হিসেবে সাবেক রাষ্ট্রপতি হুসেইন মুহম্মদ এরশাদ রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে দায়িত্ব পালন করে আসছিলেন।তিনি মৃত্যুবরণ করার পর রংপুর সদর আসন শূন্য হয়ে যাওয়ায় গঙ্গাচড়ার সাংসদ মসিউর রহমান রাঙ্গাকে রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে মনোনয়ন দেয়া হয়েছিল। এবার তা পুনরায় পরিবর্তন করা হল।
",21/9/2020,politics
দুর্নীতিবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি: জিএম কাদের,"জাতীয় পার্টির চেয়ারম্যান ও বিরোধীদলীয় উপনেতা জিএম কাদের বলেছেন- সন্ত্রাস, চাঁদাবাজ, দুর্নীতিবাজ ও দলবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি। তিনি বলেন, হুসেইন মুহম্মদ এরশাদের স্বপ্নের ক্ষুধা, দারিদ্র্য এবং বেকারত্বমুক্ত নতুন বাংলাদেশ গড়তে দুর্বার বেগে এগিয়ে যাচ্ছে জাতীয় পার্টি।



জিএম কাদের বলেন, সাফল্যের সঙ্গে রাষ্ট্র পরিচালনায় অভিজ্ঞ জাতীয় পার্টির দিকে দেশের মানুষ তাকিয়ে আছে। তাই দলকে শক্তিশালী করতে নেতাকর্মীদের আরও সক্রিয় হতে হবে।মঙ্গলবার জাতীয় পার্টির চেয়ারম্যানের উত্তরার বাসভবনে জামালপুর জেলা জাতীয় পার্টির নেতাদের সঙ্গে মতবিনিময় অনুষ্ঠানে প্রধান অতিথির বক্তব্যে তিনি এসব কথা বলেন।জাতীয় পার্টির ভাইস চেয়ারম্যান মোস্তফা আল মাহমুদের সভাপতিত্বে এ সময় উপস্থিত ছিলেন- জাতীয় পার্টির প্রেসিডিয়াম সদস্য রেজাউল ইসলাম ভূঁইয়া, জামালপুর জেলা জাতীয় পার্টির সাধারণ সম্পাদক জাকির হোসেন খান, জাতীয় পার্টির কেন্দ্রীয় সদস্য আনোয়ার হোসেন, সাত্তার হোসেন, মীর শামসুল আলম লিপটন, জামালপুর জেলা জাতীয় পার্টির সাংগঠনিক সম্পাদক কাজী খোকন ও জামালপুর জেলা যুব সংহতির সভাপতি আনিসুর রহমান মানিক।
",21/9/2020,politics
‘বঙ্গবন্ধুকে জাতির পিতা ঘোষণা করতে চেয়েছিলেন এরশাদ’,"জাতীয় পার্টির চেয়ারম্যান জিএম কাদের বলেছেন, ‘জাতীয় পার্টির প্রতিষ্ঠাতা এইচএম এরশাদ বঙ্গবন্ধুকে জাতির পিতা ঘোষণা করতে চেয়েছিলেন। তবে রাজনৈতিক প্রেক্ষাপটে সেটা সম্ভব হয়নি। রাজনৈতিক বাস্তবতার কারণে অনেক সময় সত্য কথা ও কাজ করা যায় না। সে কারণেই শেষ পর্যন্ত বঙ্গবন্ধুকে জাতির পিতা ঘোষণা করতে পারেননি এইচএম এরশাদ।’



শনিবার জাতীয় শোক দিবস উপলক্ষে জাতীয় পার্টি আয়োজিত এক আলোচনা সভায় তিনি এসব কথা বলেন।তিনি বলেন, বঙ্গবন্ধু কোনো দলের নয়; তিনি জাতির সম্পদ। দেশের স্বার্থে কোন আপোষ করেননি। তাই দেশের সকল রাজনীতিকদের তার কাছ থেকে শিক্ষা নেয়া উচিত। বঙ্গবন্ধু জাতিকে ঐক্যবদ্ধ নয়; সম্মোহিত করেছেন। উদ্বুদ্ধ করেছেন। তার কথায় প্রাণ দিয়েছে লাখো মানুষ। বঙ্গবন্ধুর কাছ থেকে দেশপ্রেম শিখতে হবে। বঙ্গবন্ধু কাউকে ছাড় দিয়ে কথা বলতেন না। বঙ্গবন্ধুর ভাল দিকগুলো সবার গ্রহণ করতে হবে।এসময়, করোনা পরিস্থিতিতে স্বাস্থ্যখাতের সমন্বয়হীনতা দূর করতে কমিটি গঠন করার আহ্বান জানিয়ে জিএম কাদের বলেন, স্বাস্থ্যমন্ত্রীকে বলতে শুনেছি কোভিড হাসপাতালগুলো নন কোভিড করা হবে। আবার নানা জায়গায় শুনছি হাসপাতাল খালি করো শোক দিবস পালন করা হবে। এটা জাতির পিতার শিক্ষা নয়।",21/9/2020,politics
কাউন্সিলে নির্ধারণ হবে হেফাজতের পরবর্তী আমীর,"হেফাজতে ইসলামের আমীর আল্লামা আহমদ শফীর মৃত্যুর পর পরবর্তী আমীর কে হবেন তা নিয়ে শুরু হয়েছে আলোচনা। এখনও পর্যন্ত এ বিষয়ে সুস্পষ্টভাবে কারও নাম প্রকাশ্যে আসেনি। তবে শিগগিরই আমীর নির্বাচনের প্রক্রিয়াটি শুরু হয়ে যেতে পারে বলে আভাস মিলেছে।



আর তা হবে কাউন্সিলের মাধ্যমে। সংগঠনটির মহাসচিব আল্লামা জুনায়েদ বাবু নগরী জানিয়েছেন, কাউন্সিলের মাধ্যমে আল্লামা শফীর উত্তরসূরি নির্ধারণ করা হবে।শুক্রবার মধ্য রাতে হেফাজতের প্রধান কার্যালয় হাটহাজারী দারুল উলুম মুঈনুল ইসলাম মাদ্রাসায় সাংবাদিকদের সঙ্গে আলাপকালে তিনি এ তথ্য জানান। ২০১০ সালের ১৯ জানুয়ারি দারুল উলুম মুঈনুল ইসলাম মাদ্রাসার মহাপরিচালক আল্লামা আহমদ শফীর নেতৃত্বে যাত্রা শুরু করে কওমি মাদ্রাসাভিত্তিক অরাজনৈতিক সংগঠন হেফাজতে ইসলাম। শুরু থেকেই এর কার্যালয় হিসেবে ব্যবহৃত হচ্ছে হাটহাজারী মাদ্রাসা। প্রতিষ্ঠার পর থেকে আল্লামা শফী সংগঠনটির আমীর ও একই মাদ্রাসার শিক্ষক জুনায়েদ বাবু নগরী মহাসচিবের দায়িত্ব পালন করে আসছেন।শুক্রবার সন্ধ্যায় ঢাকার একটি হাসপাতালে চিকিৎসাধীন অবস্থায় ইন্তেকাল করেন হেফাজত আমীর আহমদ শফী।",21/9/2020,politics
শরীর পারমিট না করলেও ডা. জাফরুল্লাহ থেমে থাকেন না: স্ত্রী ,"গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরীর স্ত্রী শিরীন হক জানিয়েছেন, তার স্বামী শারীরিকভাবে সুস্থ নন। তবে শরীর পারমিট না করলেও ডা. জাফরুল্লাহ থেমে থাকেন না।



শনিবার গণমাধ্যমকে তিনি একথা জানান।নারী নেত্রী শিরীন হক বলেন, ডা. জাফরুল্লাহ শারীরিক জটিলতার কারণে শুক্রবার নিয়মিত ডায়ালাইসিস নিতে পারেননি। তারপরও দায়িত্ববোধ থেকেই তিনি ছুটে বেড়াচ্ছেন, মানুষের জন্য কাজ করছেন। তার যে শারীরিক অবস্থা তাতে বিশ্রামের কোনো বিকল্প নেই।ভারতের পেঁয়াজ রফতানি বন্ধের প্রতিবাদসহ কয়েকটি দাবিতে গত বৃহস্পতিবার দুপুরে জাতীয় প্রেস ক্লাবের সামনে এক মানববন্ধনে বক্তব্য দেয়ার কিছুক্ষণের মধ্যেই অসুস্থ হয়ে হঠাৎ বসে পড়েন ডা. জাফরুল্লাহ। সেখান থেকে তাকে গণস্বাস্থ্য নগর হাসপাতালে নেয়া হয়।এ বিষয়ে শিরিন হক বলেন, গতকাল (শুক্রবার) সারাদিন চিকিৎসকদের পরামর্শে বিশ্রামে ছিলেন ডা. জাফরুল্লাহ। তার রক্ত চাপ ছিল স্বাভাবিকের চেয়ে কম। এ কারণে কিডনি জটিলতায় শুক্রবার তিনি যে নিয়মিত ডায়ালাইসিস নেন, তা দেয়া সম্ভব হয়নি।দেশে করোনাভাইরাস সংক্রমণ শুরু হওয়ার পর থেকেই প্রাণঘাতী ভাইরাসটি শনাক্তে কিটসহ বিভিন্ন বিষয় নিয়ে ঝাঁপিয়ে পড়েন ডা. জাফরুল্লাহ। একপর্যায়ে নিজেই করোনায় আক্রান্ত হন। প্লাজমা থেরাপি ও নিয়মিত চিকিৎসা নেয়ার পর তিনি করোনামুক্ত হন। কিন্তু করোনায় তার ফুসফুসের নিউমোনিয়া, হৃদরোগসহ বেশকিছু শারীরিক জটিলতা সৃষ্টি করে।তার স্ত্রী শিরীন হক বলেন, তিনি (ডা. জাফরুল্লাহ) মূলত মানসিক শক্তির জোরে কাজ করে চলেছেন। মন দিয়েই কাজ করেন। কিন্তু, এখন তার অনেক বেশি বিশ্রাম প্রয়োজন।",21/9/2020,politics
হাটহাজারীর আন্দোলনরত শিক্ষার্থীদের সঙ্গে ভিপি নুরের সংহতি,"চট্টগ্রামের হাটহাজারী মাদ্রাসায় আন্দোলনরত শিক্ষার্থীদের সঙ্গে সংহতি প্রকাশ করেছেন ঢাকা বিশ্ববিদ্যালয় কেন্দ্রীয় ছাত্র সংসদের (ডাকসু) সাবেক ভিপি নুরুল হক নুর।



তিনি বলেন, আমরা ৫ মে’র মতো আরেকটি ঘটনার আশঙ্কা করছি। আজকে যদি হাটহাজারীতে কোনো হামলা হয় তাহলে পুরো ঢাকা শহর অচল করে দেয়া হবে।বৃহস্পতিবার শিক্ষাপ্রতিষ্ঠানে সরকারদলীয় প্রভাব মুক্ত রাখার জন্য এবং হাটহাজারী মাদ্রাসার ছাত্রদের আন্দোলনের প্রতি সমর্থন জানিয়ে ‘ঢাকা বিশ্ববিদ্যালয়ের শিক্ষার্থী’ ব্যানারে আয়োজিত এক মানববন্ধনে তিনি এসব কথা বলেন। মানববন্ধনে আরও বক্তব্য দেন- যুব অধিকার পরিষদের সদস্য সচিব ফরিদুল হক, ছাত্র অধিকার পরিষদের যুগ্ম-আহ্বায়ক সোহরাব হোসেন, ঢাকা বিশ্ববিদ্যালয় শাখার সভাপতি বিন ইয়ামিন মোল্লা, জাহাঙ্গীরনগর বিশ্ববিদ্যালয়ের সভাপতি আরমান হোসাইন, ইশা ছাত্র আন্দোলনের পাবলিক বিশ্ববিদ্যালয় সম্পাদক এম সুহেব হোসেনসহ আরও অনেকে।নুরুল হক নুর বলেন, ছাত্ররা তাদের যৌক্তিক দাবি-দাওয়া নিয়ে আন্দোলন করতেছে। কোনো সুস্থ বিবেক সম্পন্ন মানুষ বলতে পারবে না যে তাদের দাবিগুলো অযৌক্তিক। আমি তাদের দাবিগুলো পড়েছি। সেখানে মাদ্রাসার যে সর্বোচ্চ নীতিনির্ধারণী সভা ‘মজলিসে শুরা’ রয়েছে তাদের ওপর দায়িত্ব অর্পণ করার আহ্বান জানিয়েছে। 
",21/9/2020,politics
ভারতের তীব্র সমালোচনায় ডা. জাফরুল্লাহ,"হঠাৎ পেঁয়াজ রফতানি বন্ধ করে দেয়ায় ভারতের তীব্র সমালোচনা করেছেন গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরী। তিনি বলেন, ভারত নজর দিয়েছে কী করে বাংলাদেশকে অর্থনৈতিকভাবে পর্যুদস্ত করা যায়। তারা ষড়যন্ত্র করছে। সেজন্য তারা সব আন্তর্জাতিক নিয়মাবলী অস্বীকার করে হঠাৎ পেঁয়াজ রফতানি বন্ধ করে দিয়েছে।



ডা. জাফরুল্লাহ বলেন, এভাবে চলতে পারে না। ভারতকে একটা ফাইনাল ওয়ার্নিং দেয়া দরকার। আমাদের এর বিরুদ্ধে সোচ্চার হতে হবে। চলুন আমরা সবাই একত্রিত হয়ে ভারতের বিরুদ্ধে রুখে দাঁড়াই।বৃহস্পতিবার রাজধানীর জাতীয় প্রেস ক্লাবের সামনে ‘রণাঙ্গনের মুক্তিযোদ্ধা’ ও ‘মুক্তিযুদ্ধের প্রজন্মের' উদ্যোগে আয়োজিত এক মানববন্ধনে তিনি এসব কথা বলেন। পেঁয়াজসহ নিত্যপ্রয়োজনীয় দ্রব্যমূল্য বৃদ্ধি ও সরকারের নতজানু পররাষ্ট্র নীতির প্রতিবাদে এ মানববন্ধন হয়।ডা. জাফরুল্লাহ চৌধুরী বলেন, ভারত বাংলাদেশের জনগণকে বিচ্ছিন্ন করতে চায়। তারা সুকৌশলে আমার দেশের দুই নেত্রীকে বন্দি করে রেখেছে। খালেদা জিয়াকে গুলশানে এবং শেখ হাসিনাকে আমলা দ্বারা আবদ্ধ করে রেখেছে। এভাবে চলতে পারে না।বিএনপির যুগ্ম মহাসচিব সৈয়দ মোয়াজ্জেম হোসেন আলাল বলেন, এই সরকার বলে ভারতের সঙ্গে বাংলাদেশের রক্তের সস্পর্ক। অথচ ভারত-বাংলাদেশ সীমান্তে বিএসএফের গুলিতে প্রায়শই মানুষ হত্যা করা হচ্ছে। পৃথিবীর অন্য কোনো দেশের সীমান্তে এভাবে মানুষ হত্যা হয় না। সরকারের নতজানু পররাষ্ট্র নীতিই এজন্য দায়ী।নাগরিক ঐক্যের আহ্বায়ক মাহমুদুর রহমান মান্না বলেন, দেশে সমস্ত জিনিসের দাম বেড়েছে। দেশে কোনো বিনিয়োগ নেই, দেশে কোনো শিক্ষা ব্যবস্থা নেই। কোনো স্কুল-কলেজ খুলে না, বিনা পরীক্ষায় পাস। দেশের অর্থনীতির অবস্থা কী? সরকারের কাছে টাকা নেই। সরকারের প্রধানমন্ত্রী বলছেন- বাংলাদেশ ব্যাংকের রিজার্ভ থেকে কিছু টাকা দাও। সবাই বলছে রিজার্ভ থেকে কি টাকা দেয়া যায়, কেউ দেয় না কখনও। এখন কোনো কথা বলছেন না। কী করবে? তাদের কাছে টাকাই তো নেই।তিনি বলেন, ফরিদপুরে ছাত্রলীগের সভাপতি-সাধারণ সম্পাদক মাত্র দুই বছরে দুই হাজার কোটি টাকা কামাই করেছে। ওরা চোর, ডাকাত, লুটেরা- দেশের টাকা লুটপাট করে বিদেশে পাঠাচ্ছে। এ সরকারকে জনগণ আর চায় না।
",21/9/2020,politics
৩১তম বিসিএস ক্যাডার অ্যাসোসিয়েশনের সভাপতি হাদী সম্পাদক সজল,"৩১তম বিসিএস ক্যাডার অ্যাসোসিয়েশনের নতুন কমিটি হয়েছে। ত্রিবার্ষিক কাউন্সিলে নতুন কমিটির সভাপতি হয়েছেন ফ্যামিলি প্লানিং ক্যাডারের আব্দুল্লাহ আল হাদী ও সাধারণ সম্পাদক হয়েছেন পুলিশ ক্যাডারের মৃত্যুঞ্জয় দে সজল। কোষাধ্যক্ষ হয়েছেন সমবায় ক্যাডারের আবুল খায়ের হিরো। শুক্রবার ১৫১ সদস্যদের নতুন কমিটি ঘোষণা করা হয়।



উপদেষ্টা পরিষদের সদস্যরা হলেন- খাদ্য ক্যাডারের কাজী সাইফুদ্দিন অভি, পুলিশ ক্যাডারের এফ এম ফয়সাল সুমন, আনিস উদ্দিন বাহাদুর মিঠু, সাইফুল ইসলাম মিলন, আহসান খান রবিন, সামসুজ্জামান বাবু, শিক্ষা ক্যাডারের চন্দ্র শেখর হালদার মিল্টন, কাস্টমস ক্যাডারের ইফতেখার আলম ভুঁইয়া।সহ-সভাপতি প্রশাসন ক্যাডারের মাহমুদা আক্তার, সৈয়দ ফয়েজুল ইসলাম উজ্জ্বল, কাস্টমসের মো. মহিউদ্দিন ও হাবীব শাহীন, শিক্ষার রহিমা আক্তার রোজি, স্বাস্থ্যের সাইফুল ইসলাম ও জাবেদ হোসেন, ফ্যামিলি প্লানিংয়ের ফারুক আল ফয়সাল, পুলিশের কাজী শাহ্ নেওয়াজ, মুহিত চৌধুরী।যুগ্ম সাধারণ সম্পাদক হলেন পুলিশের হারুনুর রশিদ, প্রশাসনের নাহিদ হাসান, স্বাস্থ্যের রহমান শুভ্র, কাস্টমসের আসমা আক্তার, ট্যাক্সের রাশেদ রেজা ডিকেন, পরিসংখ্যানের মোবারক হোসেন, রেলওয়ের শাহ্ আলম কিরণ শিশির, প্রশাসনের আরিফুল ইসলাম রাসেল, কৃষির সুব্রত কুমার দাস শুভ, রোডস অ্যান্ড হাইওয়ের অনিন্দ্য মাহাবুব, কাস্টমসের কেফায়ত মজুমদার ও তথ্যের মাহফুজুল ইসলাম।সাংগঠনিক সম্পাদক হলেন পররাষ্ট্রের শামিমা ইয়াসমিন স্মৃতি প্রশাসনের ফিরোজ মোহাম্মদ নাঈম, মো. নুরুন্নবি সোহাগ ও নাজমুল ইসলাম রাজু, পুলিশের মুহিত কবির সেরেনিয়াবাত, শাহাবুদ্দিন কবির জুয়েল ও ইফতেখায়রুল ইসলাম, পোস্টালের মো. তরিকুল ইসলাম, পিডব্লিইডির আব্দুল্লাহ আল মামুন রনি, তথ্যের হাস্নাতুল আজম প্রিন্স, কৃষির এম জে কবির জুয়েল, ফ্যামিলি প্ল্যানিংয়ের সবুজ হাওলাদার, শিক্ষার মুশফিকুর রহমান, স্বাস্থ্যের জাকারিয়া হিমেল রুপম, ডা. কে এম শরফুদ্দিন।প্রচার সম্পাদক হয়েছেন কাস্টমসের আমিনুল ইসলাম ইমন, দপ্তর সম্পাদক প্রশাসনের আহসান হাবীব জিতু, আন্তর্জাতিক সম্পাদক পররাষ্ট্রের হাসান আব্দুল্লাহ তৌহিদ, মানব সম্পদ উন্নয়ন সম্পাদক পররাষ্ট্রের মৌমিতা জিন্নাত, সাংস্কৃতিক সম্পাদক প্রশাসনের মোশারেফ হোসেন মিলু, প্রকাশনা সম্পাদক ট্যাক্সের আহসান উল্লাহ রাসেল, পরিবেশ সম্পাদক ট্যাক্সের নাজমা পারভিন, ট্যাক্সের মিডিয়া সম্পাদক নাজমুল ইসলাম, তথ্য প্রযুক্তি বিষয়ক সম্পাদক তথ্যের আবু নাসের, ক্রীড়া সম্পাদক পুলিশের মোস্তফা কামাল, ইনোভেশন সম্পাদক পিডব্লিইডির সাইফুজ্জামান চুন্নু।এছাড়া মনিটরিং অ্যান্ড ইভালুশন সম্পাদক ওসমান গনি শিশির (লাইভ স্টক), স্বাস্থ্য বিষয়ক সম্পাদক মহিউল আলম (স্বাস্থ্য), শিক্ষা সম্পাদক আবুল বাসার (শিক্ষা), রিসার্স ও ডকুমেন্টেশন শাকিল আহমেদ (পোস্টাল), কমিউনিকেশন সম্পাদক আসাদুজ্জামান সুমন (প্রশাসন), পূর্ত সম্পাদক সুব্রত বিশ্বাস (পিডব্লিইডি), সাহিত্য সম্পাদক মিল্টন রয় (প্রশাসন), মহিলা বিষয়ক সম্পাদক মাসুমা জান্নাত সুমী (কৃষি), প্রশাসনবিষয়ক সম্পদক মুনিবুর রহমান শোভন।সহ-সম্পাদক জুবায়ের আহম্মেদ (ট্যাক্স), নজরুল ইসলাম (প্রশাসন), নিরাগ মেহেদী (শিক্ষা), কানিজ ফারহানা শিমু (কাস্টমস), হাসানুল ইসলাম বব (ট্যাক্স), নাজমুল ইসলাম (কাস্টমস), ইমরুল ইসারত (প্রশাসন), গণেশ ঢালী (শিক্ষা), রাকিবুল হাফিজ (ট্যাক্স), প্রদীপ কুমার সরকার (লাইভস্টক), মো. জাকারিয়া (কাস্টমস), ফুয়াদ হোসেন আনন্দ (রেলওয়ে), ফারহানা চৌধুরী (প্রশাসন), সুরাইয়া সুলতানা নিপু (কাস্টমস), খান মো. হাসানুজ্জামান (প্রশাসন), ফারহানা জাহান উপমা (প্রশাসন), আঞ্জুমান আরা সাথী (কাস্টমস),মাহাবুবুর রহমান (কাস্টমস), ডা. রাকীব মোর্সেদ জনি, ডা. মোহিদুল আলম সিদ্দীককে।কমিটির সদস্যরা হলেন- আমিনুর রহমান (প্রশাসন), নাজিবুল্লাহ সাকী (শিক্ষা), তানভীর আহমমেদ (তথ্য), নাজমুল হেসেন (তথ্য), রাশেদ আহসান (পিডব্লিইডি), হারুন অর রশিদ (পিডব্লিউডি), রাসেল আহম্মেদ (কৃষি), তানভীর শরীফ (প্রশাসন), মানিক বণিক (শিক্ষা), সঞ্জয় হালদার (শিক্ষা), মোজ্জাম্মেল হক রাসেল (প্রশাসন), সোনাহর আলী শরীফ (পুলিশ), আহসান সাগর (কাস্টমস), থান্ডার খাইরুল হাসান (পুলিশ), রিফাত আল ইমন (স্বাস্থ্য), আহসান রুবেল (পুলিশ)।নাসির উদ্দিন (পররাষ্ট্র), মনোয়ার মোরসালেন (কাস্টমস), তাপস কুমার দাস (পুলিশ), তারাজুল ইসলাম (পররাষ্ট্র), মিজানুর রহমান উল্লাস (ট্যাক্স), সারোয়ার সরকার জীবন (পররাষ্ট্র), মোশারেফ হোসেন (কৃষি), সিফাত-ই জাহান (প্রশাসন), মাহদি ফয়সাল (ট্যাক্স), জানে আলম (ট্যাক্স), কবির হোসেন (প্রশাসন), নুসরাত মৌ (ট্যাক্স), ফাহিম আহম্মেদ (ফ্যামিলি প্লানিং), মামুনুর রহমান (প্রশাসন), রেহমান হাবীব (কাস্টমস), মোঃ খায়রুজ্জামান সবুজ (পিডব্লিউডি), সোহেল রানা (প্রশাসন), ফরহাদ চৌধুরী (প্রশাসন)।নাসরিন আক্তার ইতি (কাস্টমস), মেজবাহ উদ্দিন রিগান (প্রশাসন), ফকির ওয়ালিদ শাহ্ উপল (স্বাস্থ্য), কামরুজ্জামান সরকার (শিক্ষা), আশিকুর রহমান (স্বাস্থ্য), মোহাম্মদ মহিউদ্দিন (স্বাস্থ্য), সেলিমুল আলম শাহিন (সমবায়), নাজমুল ইসলাম রাফি (পুলিশ), তানভীর আহমেদ ঝুমন (পররাষ্ট্র), জামিল খান (পুলিশ), আতিকুল ইসলাম (প্রশাসন), কাজী রায়হানুজ্জামান (কাস্টমস), জসীম উদ্দিন (তথ্য), আফরোজ শারমিন (শিক্ষা), সৈয়দ মামুন মুস্তফা (পুলিশ), শারমিন ইসলাম (প্রশাসন), সুলাইমান সাইফ (কাস্টমস), রমজানই হায়দার (কৃষি), শামিম আহম্মেদ (কাস্টমস)।মামুনুল করিম (প্রশাসন), আরিফুল ইসলাম (পররাষ্ট্র), তুষিতা চাকমা (পররাষ্ট্র), হীরা হাফিজ (পুলিশ), মারিয়ম মাকসুরাত (কাস্টমস), সালাউদ্দিন মঞ্জু ( প্রশাসন), আয়েশা সিদ্দিকা (প্রশাসন), আনিসুর রহমান (ফরেস্ট), নজরুল কনক (স্বাস্থ্য), প্রবীর সেন (ফ্যামিলি প্লানিং), পুরবী সাহা (কাস্টমস), সাইফুর রহমান (কাস্টমস), রাসেল সেখ (তথ্য), দুলাল হোসেন (তথ্য), সৈয়দা মাসরুরা তান্জিমা (স্বাস্থ্য, আকলিমা খাতুন (পরিসংখ্যান)।",21/9/2020,politics
‘আরব আমিরাত মুসলিম উম্মাহর সঙ্গে বিশ্বাসঘাতকতা করেছে’,"সংযুক্ত আরব আমিরাত ইহুদিবাদী রাষ্ট্র ইসরাইলের সঙ্গে কথিত শান্তি চুক্তি করে মুসলিম উম্মাহর সঙ্গে বিশ্বাসঘাতকতা করেছে।

ইসরাইল প্রতিনিয়ত ফিলিস্তিনের নিরীহ, নিরস্ত্র ও নিরাপরাধ জনগণের ওপরে অত্যাচার-নিপীড়ন করে যাচ্ছে, তাদের এই অত্যাচার নিপীড়ন থেকে রেহাই পাচ্ছে না শিশু থেকে বৃদ্ধ পর্যন্ত।



এই জুলুমবাজ সন্ত্রাসী রাষ্ট্র ইসরাইলের সঙ্গে কথিত শান্তি চুক্তি ও কূটনৈতিক সম্পর্কের মাধ্যমে পুরো মুসলিম উম্মাহর হৃদয়ে চরমভাবে আঘাত করেছে আরব আমিরাত।জমিয়তে উলামায়ে ইসলাম বাংলাদেশের সভাপতি সাবেক মন্ত্রী মুফতি মুহাম্মদ ওয়াক্কাস, মহাসচিব মুফতি শেখ মুজিবুর রহমান ও সিনিয়র যুগ্ম-মহাসচিব শায়খুল হাদিস মাওলানা গোলাম মহিউদ্দিন ইকরাম বৃহস্পতিবার এক যৌথ বিবৃতিতে এসব কথা বলেছেন। তারা আরো বলেন, এই চুক্তি আরব আমিরাতের জনগণের কোনো উপকারে আসবেনা বরং ইসলাম বিরোধী শক্তি এই চুক্তির মাধ্যমে উপকৃত হবে। জমিয়ত নেতৃবৃন্দ সৌদি আরব ইসরাইলকে আকাশপথ ব্যবহারের অনুমতি প্রদান করায় তীব্র নিন্দা জ্ঞাপন করেন এবং সৌদি সরকারের এই সিদ্ধান্তের বিষয়ে ওআইসি ও আরবলীগকে জরুরি পদক্ষেপ গ্রহণ করার আহ্বান জানান।
",21/9/2020,politics
‘বিএনপির আন্দোলনের ডাক মিথ্যাবাদী রাখালের গল্পের মতো’,"আওয়ামী লীগ সাধারণ সম্পাদক ওবায়দুল কাদের বলেছেন, বিএনপির আন্দোলনের হাঁকডাক আর তর্জন-গর্জনই শুধু শোনা যায়; কিন্তু বর্ষণ দেখা যায় না, যাবেও না। বিএনপির আন্দোলনের ডাক মিথ্যাবাদী রাখালের গল্পের মতো বলেও মন্তব্য করেন তিনি।



ওবায়দুল কাদের রোববার সকালে বাংলাদেশ রোড ট্রান্সপোর্ট অথরিটি-বিআরটিএ আয়োজিত বিশেষ সেবা সপ্তাহের উদ্বোধনী অনুষ্ঠানে এ কথা বলেন। তিনি তার সরকারি বাসভবন থেকে ভিডিও কনফারেন্সের মাধ্যমে অনুষ্ঠানে যুক্ত হন। আওয়ামী লীগ সাধারণ সম্পাদক বলেন, বিএনপির আন্দোলন পারস্পরিক অবিশ্বাস, কলহ, মিথ্যাচার আর নেতিবাচক রাজনীতির চক্রে আবদ্ধ, তাদের আন্দোলনের ডাক এখন মিথ্যাবাদী রাখালের গল্পের মতো।

বিএনপি মহাসচিব মির্জা ফখরুল ইসলাম আলমগীরের আন্দোলন-সংগ্রামের মাধ্যমে সরকার হঠানোর ঘোষণা প্রসঙ্গে ওবায়দুল কাদের বলেন, বিএনপি নেতারা কর্মসূচি আর আন্দোলনের ঘোষণা দিয়ে শীতাতপ নিয়ন্ত্রিত কক্ষে বসে থাকেন। তাদের হাঁকডাক অনেক শুনেছেন জনগণ।

আন্দোলনের মধ্য দিয়ে সরকারকে সরাতে না পারলে স্বাধীনতারক্ষা করা যাবে না– বিএনপি মহাসচিবের এমন মন্তব্যের সমালোচনায় ওবায়দুল কাদের বলেন, তার মুখে এমন কথা শুনলে জনগণ এখন হাসে। তারা কাদের নিয়ে আন্দোলন করবে? এ দেশের স্বাধীনতা এসেছে আওয়ামী লীগের হাত ধরে, দেশের প্রতিটি অর্জনের সঙ্গে মিশে আছে আওয়ামী লীগ।
তিনি বলেন, তারা আন্দোলন করে দলীয় অফিসের সামনে নিজ দলের নেতাকর্মীদের মাথা ফাটিয়ে। 
আওয়ামী লীগের সাধারণ সম্পাদক বলেন, সরকারের বিরুদ্ধে বিএনপি প্রতি বছর ঈদের পর আন্দোলন শুরুর ঘোষণা দেয়; কিন্তু জনগণ কত ঈদ যে পার করল, আন্দোলন আর দেখে না, রাজপথ শূন্যই থাকে।তিনি বলেন, বিএনপির আন্দোলনের দ্বার রুদ্ধ করে তারা প্রেস ব্রিফিংয়ের মধ্যেই সীমাবদ্ধ। 
সড়ক পরিবহন ও সেতুমন্ত্রী ওবায়দুল কাদের বলেন, সরকার সেবা সহজীকরণে এবং গ্রাহকদের সুবিধার্থে দেশের যে কোনো সার্কেল অফিস থেকে যানবাহনের ফিটনেস সনদ নেয়ার সুযোগ সৃষ্টি করেছে। 
তিনি বলেন, বিআরটিএকে সত্যিকার অর্থে সেবামুখী প্রতিষ্ঠান গড়ে তুলতে হবে।
এ সময় উপস্থিত ছিলেন সড়ক ও মহাসড়ক বিভাগের সচিব মো. নজরুল ইসলাম, বিআরটিএর চেয়ারম্যান নূর মোহাম্মদ মজুমদারসহ মন্ত্রণালয়ের কর্মকর্তারা।
",21/9/2020,politics
তৃণমূলে আ’লীগের পাঁচ সাংগঠনিক নির্দেশনা,"তৃণমূলে পাঁচ দফা সাংগঠনিক নির্দেশনা পাঠিয়েছে ক্ষমতাসীন আওয়ামী লীগ। দলের প্রেসিডিয়াম বৈঠকের সিদ্ধান্তের আলোকে জেলা আওয়ামী লীগ সভাপতি-সাধারণ সম্পাদকদের কাছে এই নির্দেশনা সংবলিত চিঠি পাঠানো হয়েছে। শনিবার সন্ধ্যায় আওয়ামী লীগের উপ-দফতর সম্পাদক সায়েম খান যুগান্তরকে এ তথ্য নিশ্চিত করেন। তিনি বলেন, আমরা জেলা আওয়ামী লীগের সভাপতি-সাধারণ সম্পাদকের কাছে নির্দেশনা পাঠিয়ে দিয়েছি।



সূত্র জানায়, আওয়ামী লীগ সাধারণ সম্পাদক ওবায়দুল কাদের স্বাক্ষরিত ওই চিঠিতে বলা হয়েছে, ১৬ সেপ্টেম্বর গণভবনে প্রেসিডিয়ামের গুরুত্বপূর্ণ সভায় আওয়ামী লীগ সভাপতি শেখ হাসিনা নিম্নলিখিত সাংগঠনিক নির্দেশনা দিয়েছেন। নির্দেশনাগুলো হল- এক. সারা দেশে আওয়ামী লীগের সাংগঠনিক কার্যক্রমকে আরও জোরদার করার লক্ষ্যে ৮টি বিভাগীয় কমিটি গঠনের সিদ্ধান্ত গৃহীত হয়েছে। এ কমিটিতে কেন্দ্রীয় যুগ্ম-সাধারণ সম্পাদক ও সাংগঠনিক সম্পাদকের পাশাপাশি সভাপতিমণ্ডলীর সদস্য ও কেন্দ্রীয় কার্যনির্বাহী সংসদের সদস্যরা অন্তর্ভুক্ত হবেন। যা পরবর্তী সময়ে জানানো হবে।দুই. আগামী ২৮ সেপ্টেম্বর আওয়ামী লীগ সভাপতি বঙ্গবন্ধুকন্যা প্রধানমন্ত্রী শেখ হাসিনার ৭৪তম জন্মদিন। দিবসটি উপলক্ষে আওয়ামী লীগ সারা দেশে সব মসজিদে দোয়া মাহফিল ও মন্দির, গির্জা, প্যাগোডাসহ সব উপাসনালয়ে বিশেষ প্রার্থনা এবং সীমিত পরিসরে স্বাস্থ্য সুরক্ষাবিধি মেনে আলোচনা সভার আয়োজন করবে। তিন. গত বছর আওয়ামী লীগের ২১তম জাতীয় কাউন্সিল অনুষ্ঠিত হওয়ার আগে-পরে দলের ৩১টি সাংগঠনিক জেলার কাউন্সিল সম্পন্ন হয়েছে। মেয়াদোত্তীর্ণ বাকি সাংগঠনিক জেলাগুলোতে কাউন্সিল অনুষ্ঠানের মাধ্যমে নতুন নেতৃত্ব নির্বাচন করতে হবে। তবে জেলা সম্মেলনের আগে জেলার অধীন ওয়ার্ড, ইউনিয়ন ও উপজেলা কাউন্সিল সম্পন্ন করতে হবে। চার. নতুন কমিটি গঠনের ক্ষেত্রে সংগঠনের বিভিন্ন পর্যায়ের ত্যাগী-পরীক্ষিত-সৎ বিশেষ করে বন্যা, ঘূর্ণিঝড় ও করোনাকালীন সময়ে যারা দেশের মানুষের কল্যাণে ত্যাগ স্বীকার করেছেন তাদের মূল্যায়ন করতে হবে। পাঁচ. সাংগঠনিক কার্যক্রমে স্বাস্থ্য সুরক্ষা বিধি কড়াকড়িভাবে প্রতিপালন এবং করোনা মহামারী প্রতিরোধে জনগণের মধ্যে সচেতনতা বৃদ্ধিতে কাজ করার নির্দেশনা দেয়া হয়েছে।",21/9/2020,politics
এমপি পঙ্কজ দেবনাথ করোনায় আক্রান্ত,"করোনাভাইরাসে আক্রান্ত হয়েছেন বরিশাল-৪ (হিজলা-মেহেন্দিগঞ্জ) আসনে সরকারদলীয় সংসদ সদস্য পঙ্কজ দেবনাথ। তিনি ঢাকায় নিজ বাড়িতে আইসোলেশনে আছেন।



শুক্রবার বিকালে তার করোনা পজিটিভ রিপোর্ট আসে।এমপি পঙ্কজ দেবনাথ নিজেই গণমাধ্যমকে তার করোনা আক্রান্তের বিষয়টি জানিয়েছেন।তিনি জানান, গত বুধবার তিনি জ্বরে আক্রান্ত হন। সঙ্গে শরীরব্যথা শুরু হয়। এরপর তিনি করোনা পরীক্ষা করান। শুক্রবার বিকালে তার করোনা পজিটিভ রিপোর্ট আসে।জ্বর ও শরীর ব্যথা ছাড়া অন্য কোনো উপসর্গ নেই বলে জানান এমপি পঙ্কজ। চিকিৎসকের পরামর্শে ঢাকার বাড়িতেই আইসোলেশনে আছেন তিনি।",21/9/2020,politics
পরীক্ষিত নেতাকর্মীদের মূল্যায়ন করতে হবে: ওবায়দুল কাদের,"আওয়ামী লীগের সব পর্যায়ের কমিটিতে দীর্ঘদিনের পরীক্ষিত নেতাকর্মীদের অবশ্যই মূল্যায়ন করতে হবে বলে জানিয়েছেন দলের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।



তিনি বলেন, স্বজনপ্রীতি ও নিজেদের লোক দিয়ে কমিটি দেয়া হয়েছে কিনা; তা খতিয়ে দেখা হবে। দীর্ঘদিনের পরীক্ষিত নেতাকর্মীরা বাদ পড়া কোনোভাবেই মেনে নেয়া যায় না। সবাইকে বলবো, সামনে যে কমিটিগুলো গঠন করা হবে, সেগুলোতে অবিতর্কিত এবং ত্যাগীদের অগ্রাধিকার দিতে হবে।ওবায়দুল কাদের শনিবার সকালে ওয়েস্টার্ন বাংলাদেশ ব্রিজ ইমপ্রুভমেন্ট প্রজেক্ট ডব্লিউবিবিআইপি প্রকল্পের অগ্রগতি পর্যালোচনা সভায় একথা বলেন। সড়ক পরিবহন মন্ত্রী সরকারি বাসভবন থেকে ভিডিও কনফারেন্সের মাধ্যমে সভায় যুক্ত হন।-খবর বাসসেরতিনি বলেন, ইতোমধ্যে জমা হওয়া কমিটিগুলো এখনই দিয়ে দেয়া হবে না। যাচাই-বাছাই করে পরীক্ষিত নেতাকর্মীরা আছেন কিনা; তা দেখা হবে। সারাদেশের ত্যাগী নেতাকর্মীদের অবশ্যই মূল্যায়ন করতে হবে। অবিতর্কিত ও ত্যাগীদের কমিটিতে অগ্রাধিকার অবশ্যই দিতে হবে এবং বিতর্কিতদের বাদ দিতে হবে।ওবায়দুল কাদের বলেন, অনেকে বলছেন, দুর্নীতি ও অনিয়মের বিরুদ্ধে অভিযান থেমে গেছে, একথা মোটেও সত্য নয়। সরকারের দুর্নীতি অনিয়মের বিরুদ্ধে শুদ্ধি অভিযান আজও অব্যাহত রয়েছে। দলের ভিতরেও অপকর্ম করলে কেউই রেহাই পাবে না।সেতুমন্ত্রী বলেন, করোনাকালে পিছিয়ে পড়া কাজগুলো অধিকতর সক্রিয়তার মধ্য দিয়ে এগিয়ে নিতে হবে। আন্তরিকতা এবং নিষ্ঠার সঙ্গে কাজ করতে হবে। কর্মসম্পাদনের স্বচ্ছতা বজায় রাখতে হবে এবং অপচয় রোধ করতে হব।খালি জায়গা পেলেই যত্রতত্র ভবন নির্মাণ বন্ধ করতে হবে জানিয়ে ওবায়দুল কাদের বলেন, খালি জায়গা পেলেই যত্রতত্র ভবন নির্মাণ বন্ধ করতে হবে। ভবন নয়, মানসম্মত সড়ক এবং সেতু নির্মাণ আমাদের লক্ষ্য হতে হবে। যত্রতত্র ভবন নির্মাণ প্রবণতা বন্ধ করতে হবে। প্রকল্পের আওতায় ব্যয় কমাতে হবে।পরে জাতীয় সংসদের সব সদস্যের জন্য দুটি করে গাছের চারা রোপণ কর্মসূচির আওতায় জাতীয় সংসদ ভবন এলাকায় দুটি গাছের চারা রোপণ করেন সড়ক পরিবহন ও সেতু মন্ত্রী।বঙ্গবন্ধুর জন্মশতবার্ষিকী উপলক্ষে প্রধানমন্ত্রী ঘোষিত এক কোটি গাছের চারা রোপণ কর্মসূচির অংশ হিসেবে জাতীয় সংসদের স্পিকারের উদ্যোগে সংসদ ভবন এলাকায় এ চারা রোপণ করা হচ্ছে।এ সময় শেখ মো. কুদরত-ই-খুদাসহ সংসদ সচিবালয়ের কর্মকর্তারা উপস্থিত ছিলেন।",21/9/2020,politics
ইসলামি সভ্যতা বিকাশে আল্লামা শফী সারাজীবন কাজ করেছেন: আ’লীগ,"হেফাজতে ইসলামের আমির আল্লামা আহমদ শফীর মৃত্যুতে গভীর শোক ও দুঃখ প্রকাশ করেছেন আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।



শুক্রবার রাতে এক শোক বার্তায় তিনি মরহুম আল্লামা আহমদ শফীর আত্মার মাগফেরাত কামনা এবং তার শোক-সন্তপ্ত পরিবার-পরিজন, সহকর্মী, গুণগ্রাহী ও অনুসারীদের প্রতি গভীর সমবেদনা জ্ঞাপন করেন।তিনি বলেন, আল্লামা শাহ আহমদ শফী ইসলামি শিক্ষা প্রসার ও প্রতিষ্ঠায় গুরুত্বপূর্ণ অবদান রেখে গেছেন। পবিত্র কোরআন ও হাদিসের বাণী প্রচার এবং ইসলামি সভ্যতা ও সংস্কৃতি বিকাশে তিনি সারাজীবন কাজ করেছেন। তার মৃত্যুতে মুসলিম উম্মাহ একজন বিশিষ্ট ইসলামি চিন্তাবিদকে হারিয়েছে।উল্লেখ্য, শুক্রবার সন্ধ্যায় রাজধানীর একটি হাসপাতালে চিকিৎসাধীন অবস্থায় মারা যান আল্লামা আহমদ শফী। তিনি চট্টগ্রামের আল-জামিয়াতুল আহলিয়া দারুল উলুম মুঈনুল ইসলাম হাটহাজারী মাদ্রাসার মুহতামিম (মহাপরিচালক) পদে থাকা দেশের প্রবীণ কওমি আলেম।গত বৃহস্পতিবার তিনি সেচ্ছায় পদত্যাগের পরে হাটহাজারী মাদ্রাসার পরিচালনা পর্ষদ (মজলিসে শুরা কমিটি) তাকে মহাপরিচালক পদ থেকে অব্যাহতি দিয়ে মাদ্রাসার উপদেষ্টা (সদরে মুহতামিম) হিসেবে নিয়োগ দিয়েছেন।ওই দিনই ছাত্র বিক্ষোভের মুখে অবরুদ্ধ অবস্থায় অসুস্থ হয়ে পড়েন আল্লামা শাহ আহমদ শফী। মাদ্রাসার দায়িত্ব থেকে অব্যাহতি নেয়ার পর বৃহস্পতিবার রাত ১২টার দিকে ফায়ার সার্ভিসের একটি অ্যাম্বুলেন্সে করে তাকে চট্টগ্রাম হাসপাতালে নেয়া হয়।শারীরিক অবস্থার অবনতি হলে চট্টগ্রাম মেডিকেল কলেজ (চমেক) হাসপাতালের আইসিইউতে থাকা আল্লামা শফীকে এয়ার অ্যাম্বুলেন্সে শুক্রবার সন্ধ্যার আগে ঢাকায় এনে আজগর আলী হাসপাতালে ভর্তি করা হয়। চিকিৎসাধীন অবস্থায় সেখানেই তিনি মৃত্যুর কোলে ঢলে পড়েন।শতবর্ষী আল্লামা আহমদ শফী দীর্ঘদিন যাবৎ বার্ধক্যজনিত দুর্বলতার পাশাপাশি ডায়াবেটিস, উচ্চ রক্তচাপ ও শ্বাসকষ্টে ভুগছিলেন। চট্টগ্রামের রাঙ্গনিয়া উপজেলার পাখিয়ারটিলা গ্রামে ১৯১৬ সালে জন্মগ্রহণকারী আহমদ শফী মৃত্যুকালে দুই ছেলে, তিন মেয়ে ও অসংখ্য গুণগ্রাহী রেখে গেছেন।",21/9/2020,politics
সবাইকে অবশ্যই করোনা টেস্ট করাতে হবে: ওবায়দুল কাদের,"সবাইকে আবশ্যিকভাবে করোনাভাইরাস পরীক্ষা করার নির্দেশনা দিয়েছেন আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের।



তিনি বলেন, অনেকেই টেস্টের ব্যাপারটিকে খুবই হেলাফেলা করছেন। টেস্ট করাচ্ছেন না। কাজেই টেস্ট বাধ্যতামূলক এবং সবাইকে অবশ্যই করোনা সংক্রমণ হয়েছে কিনা এ ব্যাপারে পরীক্ষা করাতে হবে। এখানে কোনো ভুল করলে তার মাশুল আমাদের দিতে হবে।বৃহস্পতিবার সচিবালয়ে নিজ দফতরে সমসাময়িক বিষয় নিয়ে সাংবাদিকদের সঙ্গে আলাপকালে তিনি এসব কথা বলেন।করোনার সংক্রমণ রোধে মানুষের মাঝে অবহেলা রয়েছে জানিয়ে ওবায়দুল কাদের বলেন, করোনা সংক্রমণ রোধে জনসাধারণের মাঝে অবহেলা দেখা যাচ্ছে। দেখা যাচ্ছে গা-ছাড়া ভাব। হাটে বাজারে, পরিবহনে, ফেরিঘাট, শপিংমল, জনসমাগমস্থলে যে চিত্র দেখা যাচ্ছে, মনে হচ্ছে দেশে কোনো করোনাই নেই। এই অবহেলা করোনা সংক্রমণ নতুন করে ঝুঁকিতে নিয়ে যেতে পারে।আসন্ন শীতে করোনার দ্বিতীয় তরঙ্গ আঘাত হানতে পারে বলে বিশেষজ্ঞরা বারবার বলছেন। সংক্রমনের ধারাবাহিকতা এখনো ক্রমহ্রাসমান ধারায় নামছে না।তিনি বলেন, প্রতিবেশী দেশ ভারতে প্রতিদিন সংক্রমণের সংখ্যা ৯০ হাজার থেকে এক লাখ এ পৌঁছে গেছে। এজন্য পার্শ্ববর্তী দেশ হিসেবে আমাদেরকে সচেতন ও সতর্ক থাকতে হবে। এরই মাঝে ইউরোপসহ পৃথিবীর বিভিন্ন দেশে দ্বিতীয় তরঙ্গ আঘাত হানছে। এ প্রেক্ষাপটে আমাদের কোনোভাবেই হেলাফেলা করার সুযোগ নেই। স্বাস্থ্যবিধি মেনে মাস্ক পরে জীবন-জীবিকার চাকা এগিয়ে নিতে হবে। সামান্য অবহেলা আমাদের ঝুঁকিতে ফেলতে পারে।বিএনপি চেয়ারপারসন খালেদা জিয়ার মুক্তির জন্য নতুন করে আন্দোলনের হুমকি প্রসঙ্গে আওয়ামী লীগ সাধারণ সম্পাদক ওবায়দুল কাদের বলেন, আন্দোলনের হাঁকডাক আমরা দশ বছর ধরে শুনেছি। দেশের জনগণ তাদের আন্দোলনের সক্ষমতা ইতিমধ্যে দেখে ফেলেছেন। বাস্তবে ৫০০ লোক নিয়ে যারা রাজপথে এক দলীয় নেত্রীর জন্য একটি মিছিল পর্যন্ত করতে পারেননি। এ ব্যর্থতা তারা ঢাকবেন কী করে?তিনি বলেন, প্রধানমন্ত্রী শেখ হাসিনা মানবিকতা প্রদর্শন করে বেগম জিয়ার বয়স বিবেচনা প্রথমে ছয় মাস পরে আরও ছয় মাস তার জামিনের মেয়াদ বাড়িয়ে দেন এটি বিএনপির আন্দোলনের ফসল নয়, শেখ হাসিনার মহানুভবতা ও মানবিকতার উদাহরণ।বিএনপির আন্দোলনের ডাক আষাঢ়ের তর্জন গর্জন সার উল্লেখ করে কাদের বলেন, কেউ যদি মনে করেন বিদেশে বসে খোমেনী স্টাইলে বিপ্লব ঘটি এদেশে সরকার পরিবর্তন ঘটাবেন তাহলে সে স্বপ্ন দুঃস্বপ্নেরই নামান্তর। আন্দোলন করে ক্ষমতার পরিবর্তন আসবে না। বাংলাদেশি আন্দোলনে কোনো বস্তুগত পরিস্থিতি বিরাজমান নেই। নির্বাচনের মাধ্যমেই ক্ষমতা পালাবদল হবে। অন্য কোনো অলিগলি পথ খুঁজে লাভ নেই। সেই সুযোগও নেই।",21/9/2020,politics
নেত্রীর জন্য ৫০০ লোক নিয়ে একটি মিছিলও করতে পারেননি: কাদের,"বিএনপির চেয়ারপারসন খালেদা জিয়ার মুক্তির জন্য দলটির নেতাদের নতুন করে আন্দোলনের হুমকি প্রসঙ্গে আওয়ামী লীগের সাধারণ সম্পাদক ওবায়দুল কাদের বলেছেন, গত ১০ বছর ধরে আন্দোলনের হাঁকডাক শুনছি, দেশের জনগণ তাদের আন্দোলনের সক্ষমতাও ইতিমধ্যে দেখে ফেলেছে।



তিনি বলেন, বাস্তবে ৫০০ লোক নিয়ে রাজপথে একটি মিছিলও এ পর্যন্ত বেগম জিয়ার জন্য করতে পারেনি; বিএনপি এ ব্যর্থতা ঢাকবে কী করে?ওবায়দুল কাদের বৃহস্পতিবার সকালে সচিবালয়ে তার নিজ দফতরে সমসাময়িক ইস্যুতে ব্রিফিংয়ে এ কথা বলেন। তিনি বলেন, বিএনপি নেতারা আন্দোলনের ডাক দিয়ে শীতাতপ নিয়ন্ত্রিত ঘরে বসে থাকলে কর্মীরা আন্দোলন করবে কীভাবে? বিএনপির আন্দোলনের ডাক আষাঢ়ের তর্জন-গর্জনই সার।সড়ক পরিবহন ও সেতুমন্ত্রী ওবায়দুল কাদের করোনা প্রসঙ্গে বলেন, বিশেষজ্ঞের মতে, আসন্ন শীতে সংক্রমণের দ্বিতীয় তরঙ্গ আঘাত হানতে পারে, তাই সবাইকে সর্বোচ্চ সতর্কতা অবলম্বন করতে হবে।তিনি বলেন, এরই মধ্যে বিশ্বের বিভিন্ন দেশে দ্বিতীয় তরঙ্গ আঘাত এনেছে, পার্শ্ববর্তী দেশ ভারতেও প্রতিদিন ৯০ হাজার থেকে এক লাখ রোগী শনাক্ত হচ্ছে। তাই এ প্রেক্ষাপটে কোনোভাবেই হেলাফেলার সুযোগ নেই। তিনি বলেন, সবাইকে মাস্ক পরিধানসহ স্বাস্থ্যবিধি মেনে জীবন ও জীবিকার চাকা এগিয়ে নিয়ে যেতে হবে, সামান্য অবহেলা আমাদের ঝুঁকিতে ফেলতে পারে।
",21/9/2020,politics
প্রধানমন্ত্রীর মানবিকতায় খালেদা জিয়ার জামিন বেড়েছে: কাদের,"দুর্নীতির দুই মামলায় দণ্ডিত বিএনপির চেয়ারপারসন খালেদা জিয়ার মুক্তির মেয়াদ আরও ৬ মাস বৃদ্ধি প্রসঙ্গে আওয়ামী লীগের সাধারণ সম্পাদক ওবায়দুল কাদের বলেছেন, এটি বিএনপির আন্দোলনের ফসল নয়, বরং প্রধানমন্ত্রীর মানবিকতায় খালেদা জিয়ার জামিন ছয় মাস বাড়ানো হয়েছে।



তিনি বৃহস্পতিবার সকালে সচিবালয়ে তার নিজ দফতরে সমসাময়িক ইস্যুতে ব্রিফিংয়ে এ কথা বলেন। ওবায়দুল কাদের বলেন, প্রধানমন্ত্রী শেখ হাসিনা মানবিকতা প্রদর্শন করে খালেদা জিয়ার বয়সজনিত বিষয়টি বিবেচনায় নিয়ে প্রথমে ছয় মাস, পরে আরও ছয় মাস জামিনের মেয়াদ বাড়িয়েছেন। তাই বলে এটি বিএনপির আন্দোলনের ফসল নয়, এটি শেখ হাসিনার মহানুভবতা ও মানবিকতার উদাহরণ'-যোগ করেন আওয়ামী লীগ সাধারণ সম্পাদক। আন্দোলনের হুমকি না দিয়ে বিএনপিকে পরবর্তী নির্বাচনের প্রস্তুতি নেয়ার আহ্বান জানান ওবায়দুল কাদের।ওবায়দুল কাদের বলেন, দেশে এ মূহুর্তে আন্দোলনের বস্তুগত কোনো পরিস্থিতি বিরাজমান নেই। বিএনপির সাবজেক্টিভ কোনো প্রিপারেশনও নেই। ক্ষমতার পালাবদল চাইলে, অন্য কোনো অলিগলি পথ না খুঁজে আগামী নির্বাচনের প্রস্তুতি নিন।
",21/9/2020,politics
হুমকি না দিয়ে পরবর্তী নির্বাচনের প্রস্তুতি নিন: বিএনপিকে কাদের,"আন্দোলনের হুমকি না দিয়ে বিএনপিকে পরবর্তী নির্বাচনের প্রস্তুতি নেয়ার আহ্বান জানিয়েছেন আওয়ামী লীগের সাধারণ সম্পাদক ওবায়দুল কাদের।



তিনি বৃহস্পতিবার সকালে সচিবালয়ে তার নিজ দফতরে সমসাময়িক ইস্যুতে ব্রিফিংয়ে এ আহ্বান জানান। ওবায়দুল কাদের বলেন, দেশে এ মূহুর্তে আন্দোলনের বস্তুগত কোনো পরিস্থিতি বিরাজমান নেই। বিএনপির সাবজেক্টিভ কোনো প্রিপারেশনও নেই। ক্ষমতার পালাবদল চাইলে, অন্য কোনো অলিগলি পথ না খুঁজে আগামী নির্বাচনের প্রস্তুতি নিন।খালেদা জিয়ার মুক্তির জন্য বিএনপির নতুন করে আন্দোলনের হুমকি প্রসঙ্গে আওয়ামী লীগের সাধারণ সম্পাদক বলেন, গত ১০ বছর ধরে আন্দোলনের হাঁকডাক শুনছি, দেশের জনগণ তাদের আন্দোলনের সক্ষমতাও ইতিমধ্যে দেখে ফেলেছে। তিনি বলেন, বাস্তবে ৫০০ লোক নিয়ে রাজপথে একটি মিছিলও এ পর্যন্ত বেগম জিয়ার জন্য করতে পারেনি; বিএনপি এ ব্যর্থতা ঢাকবে কী করে?'প্রধানমন্ত্রী শেখ হাসিনা মানবিকতা প্রদর্শন করে খালেদা জিয়ার বয়সজনিত বিষয়টি বিবেচনায় নিয়ে প্রথমে ছয় মাস, পরে আরও ছয় মাস জামিনের মেয়াদ বাড়িয়েছেন। তাই বলে এটি বিএনপির আন্দোলনের ফসল নয়, এটি শেখ হাসিনার মহানুভবতা ও মানবিকতার উদাহরণ'-যোগ করেন আওয়ামী লীগ সাধারণ সম্পাদক। তিনি বলেন, বিএনপি নেতারা আন্দোলনের ডাক দিয়ে শীতাতপ নিয়ন্ত্রিত ঘরে বসে থাকলে কর্মীরা আন্দোলন করবে কীভাবে? বিএনপির আন্দোলনের ডাক আষাঢ়ের তর্জন-গর্জনই সার।সড়ক পরিবহন ও সেতুমন্ত্রী ওবায়দুল কাদের করোনা প্রসঙ্গে বলেন, বিশেষজ্ঞের মতে, আসন্ন শীতে সংক্রমণের দ্বিতীয় তরঙ্গ আঘাত হানতে পারে, তাই সবাইকে সর্বোচ্চ সতর্কতা অবলম্বন করতে হবে।তিনি বলেন, এরই মধ্যে বিশ্বের বিভিন্ন দেশে দ্বিতীয় তরঙ্গ আঘাত এনেছে, পার্শ্ববর্তী দেশ ভারতেও প্রতিদিন ৯০ হাজার থেকে এক লাখ রোগী শনাক্ত হচ্ছে। তাই এ প্রেক্ষাপটে কোনোভাবেই হেলাফেলার সুযোগ নেই। তিনি বলেন, সবাইকে মাস্ক পরিধানসহ স্বাস্থ্যবিধি মেনে জীবন ও জীবিকার চাকা এগিয়ে নিয়ে যেতে হবে, সামান্য অবহেলা আমাদের ঝুঁকিতে ফেলতে পারে।
",21/9/2020,politics
এক সপ্তাহের মধ্যে উপকমিটির তালিকা দেয়ার নির্দেশ ওবায়দুল কাদেরের,"আগামী এক সপ্তাহের মধ্যে উপকমিটির তালিকা জমা দিতে আওয়ামী লীগের কেন্দ্রীয় নির্বাহী কমিটির সম্পাদকদের নির্দেশ দিয়েছেন দলটির সাধারণ সম্পাদক ওবায়দুল কাদের।



বুধবার দুপুরে নিজের সরকারি বাসভবনে ব্রিফিংকালে তিনি একথা জানান। এর আগে সকালে গণভবনে সভাপতিমণ্ডলীর সভায় দলীয় সভাপতি শেখ হাসিনার এ সংক্রান্ত নির্দেশনা আসে বলে জানান কাদের।ওবায়দুল কাদের বলেন, কেন্দ্রীয় নির্বাহী কমিটির সম্পাদকরা যারা এখনও উপকমিটির তালিকা জমা দেননি, তাদেরকে আগামী এক সপ্তাহের মধ্যে সংশ্লিষ্ট চেয়ারম্যানদের সঙ্গে পরামর্শ করে উপকমিটির তালিকা জমা দিতে হবে।এছাড়াও সারা দেশে দলের সাংগঠনিক কার্যক্রম জোরদারের লক্ষ্যে ৮টি বিভাগীয় কমিটি গঠনের নির্দেশ দেন আওয়ামী লীগ সাধারণ সম্পাদক।ওবায়দুল কাদের বলেন- যুগ্ম সাধারণ সম্পাদক, সাংগঠনিক সম্পাদক ছাড়াও সভাপতিমণ্ডলীর সদস্যরা এসব কমিটি গঠনে দায়িত্বে থাকবেন এবং বিভিন্ন বিভাগীয় কমিটিতে কেন্দ্রীয় নির্বাহী পরিষদের সদস্যরাও থাকবেন।তিনি বলেন, তৃণমূল পর্যন্ত দলকে পুনর্গঠন করার লক্ষ্যে যেসব জেলা ও মহানগরে সম্মেলন হয়নি, সেগুলোতে সম্মেলন করতে হবে। তবে এর আগে ওয়ার্ড, ইউনিয়ন ও উপজেলা পর্যায়ে সম্মেলনের কাজ শেষ করার নির্দেশ দেন ওবায়দুল কাদের। তিনি বলেন- ইতোপূর্বে যেসব উপজেলা, জেলা, মহানগর ও সহযোগী সংগঠনের সম্মেলন হয়েছে সেগুলোর কমিটি গঠন করে ১৫ সেপ্টেম্বরের মধ্যে তালিকা জমা দেয়ার কথা থাকলেও অনেকেই দেননি। যারা এখনও দেয়নি তাদের আগামী ৭ দিনের মধ্যে চূড়ান্ত কমিটির তালিকা জমা দিতে হবে। বিভিন্ন পর্যায়ের উপকমিটিতে ত্যাগী নেতাকর্মীদের এবং দুঃসময়ে দলের জন্য ত্যাগ স্বীকার করছেন- এমন নেতাদের মূল্যায়ন করতে হবে উল্লেখ করে কমিটি করার সময় কোনো ভাবেই স্বজনপ্রীতি দেখানো যাবে না বলে সতর্ক করে দেন আওয়ামী লীগ সাধারণ সম্পাদক।",21/9/2020,politics
বাহাউদ্দিন নাছিম করোনায় আক্রান্ত,"করোনায় আক্রান্ত হয়েছেন আওয়ামী লীগের যুগ্ম সাধারণ সম্পাদক কৃষিবিদ আ ফ ম বাহাউদ্দিন নাছিম।



বুধবার গণমাধ্যমকে বাহাউদ্দিন নাছিম নিজেই তার করোনা পজিটিভের বিষয়টি নিশ্চিত করেন। তিনি জানান, করোনার কিছু উপসর্গ দেখা দিলে তিনি নমুনা পরীক্ষা করাতে দেন। গেল মঙ্গলবার তার করোনা রিপোর্ট পজিটিভ আসে।বর্তমানে তিনি রাজধানীর একটি হাসপাতালে চিকিৎসাধীন আছেন বলে জানান নাছিম। তিনি ও তার পরিবার সবার কাছে দোয়া চেয়েছেন।",21/9/2020,politics
লিপি ওসমান করোনায় আক্রান্ত,"করোনাকালে সাধারণ মানুষের পাশে দাঁড়ানো জেলা মহিলা সংস্থার চেয়ারম্যান সালমা ওসমান লিপি করোনায় আক্রান্ত হয়েছেন।



করোনা পজিটিভ হওয়ার দিনও তিনি সড়ক দুর্ঘটনায় পঙ্গু হওয়া এক সিএনজি চালকের দরিদ্র পরিবারকেও পৌঁছে দিয়েছেন আর্থিক সহায়তা।লিপি ওসমানের সঙ্গে করোনায় আক্রান্ত হয়েছেন তার পুত্রবধূ ও নাতি। এই কঠিন মুহুর্তে নিজের স্ত্রী ও পরিবারের জন্য ‘দোয়া ভিক্ষা’ চেয়েছেন নারায়ণগঞ্জ-৪ আসনের এমপি শামীম ওসমান।বুধবার সকালে যুগান্তরকে এ তথ্য নিশ্চিত করে শামীম ওসমান বলেন, তিন দিন আগে পরিবারের সবার করোনা পরীক্ষার পর আমার স্ত্রী লিপি ওসমান, পুত্র অয়ন ওসমানের স্ত্রী এবং নাতির কোভিড-১৯ ধরা পড়েছে। পরিবারের বাকি সদস্যদের অবশ্য করোনা নেগেটিভ এসেছে।শামীম ওসমান বলেন, আল্লাহর ইচ্ছা ছাড়া কিছুই সম্ভব না। তিনি রোগ দিয়ে আমাদের পরীক্ষা করেন, আবার তিনিই সেফা দান করেন। আক্রান্ত সবাই আল্লাহর রহমতে এখনও পর্যন্ত সুস্থ আছে।তিনি বলেন, আমি নারায়ণগঞ্জবাসীসহ পুরো দেশের মানুষের কাছে আমার পরিবারের সুস্থতায় ‘দোয়া ভিক্ষা’ চাইছি। কারও না কারও দোয়ায় আল্লাহ রাব্বুল আল আমিন দোয়া কবুল করবেন ইনশাআল্লাহ।জানা গেছে, করোনার হটস্পটখ্যাত নারায়ণগঞ্জে লকডাউনের শুরু থেকেই সাধারণ মানুষের পাশে যে কয়েকজন ব্যক্তিগতভাবে পাশে এসে দাঁড়িয়েছেন, তাদের মধ্যে সালমা ওসমান লিপি অন্যতম।যখনই খবর পেয়েছেন কিংবা গণমাধ্যমে কোনো অসহায় মানুষের সংবাদ প্রকাশ হয়েছে, লিপি ওসমান নিজেই ছুটে গেছেন। কখনও আবার পাঠিয়েছেন তার প্রতিনিধি। দিয়েছেন সাহস, করেছেন সার্বিক সহযোগিতা।গত মার্চের শেষ সপ্তাহ থেকে এ পর্যন্ত তিনি প্রায় তিন হাজার দরিদ্র পরিবারের মাঝে খাদ্যসামগ্রী বিতরণ করেছেন।করোনায় আক্রান্ত বহু পরিবার ও তাদের সন্তানদের দায়িত্ব নিয়ে তিনি হয়ে ওঠেন সাধারণ মানুষের কাছে মমতাময়ী। প্রায় এক হাজার মধ্যবিত্ত পরিবারকে গোপনে অর্থ ও উপহারসামগ্রী পৌঁছে দিয়েছেন এ নারী।এ ছাড়া সামাজিক যোগাযোগমাধ্যমে নানা আবেদনে সাড়া দিয়ে তিনি শত শত পরিবারে হাসি ফুটিয়েছেন। একটি বেসরকারি চ্যানেলের লাইভ টকশোতে গিয়েও তিনি এক দরিদ্র পরিবারকে ৫ লাখ টাকা অনুদান দেন।ফুটবলার আরিফ হাওলাদার, নিপুর মতো অসহায় ক্রীড়াবিদের পাশেও যেমন দাঁড়িয়েছেন, তেমনি সরকারি হাসপাতালে বেড, অক্সিজেন প্রদান করে চলেছেন।সালমা ওসমান লিপির অসুস্থতার খবরে নারায়ণগঞ্জে সবার মাঝেই উৎকণ্ঠা দেখা গেছে। বিভিন্ন স্থানে তার পরিবারের সুস্থতার জন্য দোয়া করা হচ্ছে।",21/9/2020,politics
যুবলীগ পূর্ণাঙ্গ কমিটি জমা দিতে পারেনি,"নির্ধারিত সময়ের মধ্যে যুবলীগ ছাড়া আওয়ামী লীগের সব সহযোগী সংগঠন পূর্ণাঙ্গ কমিটি জমা দিয়েছে। জমা পড়েছে ঢাকা মহানগর উত্তর-দক্ষিণ আওয়ামী লীগের পূর্ণাঙ্গ কমিটির খসড়া তালিকাও। তবে সব উপ-কমিটির খসড়া তালিকা এখনও জমা পড়েনি। মঙ্গলবার পর্যন্ত ১৯টি সম্পাদকীয় উপ-কমিটির মধ্যে ১২-১৩টির জমা পড়েছে। আজ সকাল ১০টায় প্রধানমন্ত্রীর সরকারি বাসভবন গণভবনে দলের প্রেসিডিয়ামের বৈঠকে এই কমিটিগুলো নিয়ে আলোচনা হবে। আওয়ামী লীগের নীতিনির্ধারণী পর্যায়ের নেতাদের সঙ্গে কথা বলে ও দলীয় সূত্রে এসব তথ্য জানা গেছে।



জানতে চাইলে আওয়ামী লীগের প্রেসিডিয়াম সদস্য লে. কর্লেন (অব.) মুহাম্মদ ফারুক খান যুগান্তরকে বলেন, কমিটিগুলোতে এবার যেন কোনোভাবেই বিতর্কিত ব্যক্তিরা ঢুকতে না পারে সে ব্যাপারে আমরা কঠোরভাবে নজর রাখছি। বুধবার (আজ) আমাদের প্রেসিডিয়ামের মিটিং, সেখানে এটা নিয়ে আলোচনা হবে। খসড়া তালিকা জমা দিলে সেগুলো আরও যাচাই বাছাই করে দেখা হবে। তিনি আরও বলেন, খসড়া তালিকায় যাদের নাম থাকবে তারা সেই সংশ্লিষ্ট কমিটির কাজের সঙ্গে যুক্ত কিনা? তারা আওয়ামী পরিবারের সদস্য বা ছাত্রলীগের নেতাকর্মী কিনা? তাদের নিয়ে কোনো বিতর্ক আছে কিনা? এই বিষয়গুলো আমরা যাচাই-বাছাই করে দেখব।২ সেপ্টেম্বর আওয়ামী লীগের সম্পাদকমণ্ডলীর সভায় দলের সভাপতি শেখ হাসিনার সম্মতি নিয়ে ১৫ সেপ্টেম্বরের মধ্যে দলীয় সভানেত্রীর কার্যালয়ে পূর্ণাঙ্গ কমিটি জমা দেয়ার নির্দেশ দেন দলের সাধারণ সম্পাদক ওবায়দুল কাদের। তিনি বলেন, যেসব জেলা, মহানগর ও সহযোগী সংগঠনের সম্মেলন হয়েছে তাদের আগামী ১৫ তারিখের মধ্যে দলের সভাপতির রাজনৈতিক কার্যালয়ে পূর্ণাঙ্গ কমিটি জমা দেয়ার নির্দেশ দিয়েছি। একই দিন আওয়ামী লীগের সব কেন্দ্রীয় উপকমিটির তালিকা জমা দেয়ারও নির্দেশনা দেয়া হয়। কোনোভাবেই যাতে সাহেদের মতো বিতর্কিতরা আওয়ামী লীগের উপ-কমিটিতে আসতে না পারে সে বিষয়ে সাবধান করেন ওবায়দুল কাদের। তিনি বলেন, যদি কোনো কমিটিতে বিতর্কিত কাউকে রাখা হয়, তবে এর দায়ভার নিতে হবে ওই কমিটির চেয়ারম্যান ও সদস্য সচিবকে।দলীয় সূত্রে জানা যায়, দলের শীর্ষ পর্যায়ের এই নির্দেশনা উপেক্ষা করেই উপকমিটিসহ সহযোগী সংগঠনে কিছু বিতর্কিত লোককে জায়গা দিয়েছেন সংশ্লিষ্ট নেতারা। নেত্রী শেখ হাসিনার দফতরে জমা দেয়া আওয়ামী লীগের উপকমিটিসহ ঢাকা মহানগর উত্তর-দক্ষিণ আওয়ামী লীগ ও দলের সহযোগী সংগঠনের পূর্ণাঙ্গ কমিটির তালিকায় বেশ কিছু বিতর্কিত নেতার নাম রয়েছে। এছাড়া এই কমিটিগুলোতে আগের কমিটির বড় অংশ জায়গা পেয়েছেন। কেন্দ্রীয় আওয়ামী লীগের নিষেধ থাকলেও দলীয় কাউন্সিলরদের খসড়া কমিটিতে রেখেছেন ঢাকা মহানগর দক্ষিণ আওয়ামী লীগ।জানতে চাইলে যুবলীগ সাধারণ সম্পাদক মাইনুল হোসেন খান নিখিল মঙ্গলবার বিকেলে যুগান্তরকে বলেন, আমরা পূর্ণাঙ্গ কমিটির খসড়া তালিকা তৈরির কাজ চালিয়ে যাচ্ছি। বিতর্কিত কোনো নেতা যেন কোনোভাবেই যুবলীগে জায়গা না পায় সে বিষয়ে আমরা সর্বোচ্চ সতর্ক রয়েছি।কৃষক লীগের সভাপতি কৃষিবিদ সমীর চন্দ্র বলেন, কৃষক লীগের খসড়া কমিটি আমরা অনেক আগেই জমা দিয়েছি। সেখানে সাবেক ছাত্রলীগ নেতা, কৃষিতে জাতীয় পদকপ্রাপ্ত ব্যক্তি, দীর্ঘদিন তৃণমূলে কৃষক লীগ করেছেন- এমন নেতাদের রাখা হয়েছে।স্বেচ্ছাসেবক লীগ সভাপতি নির্মল রঞ্জন গুহ বলেন, আমাদের কমিটির তালিকা ইতোমধ্যে জমা দিয়েছি। তালিকায় বিগত কমিটির যারা অ্যাকটিভ নেতা ছিলেন তাদের রাখা হয়েছে।ঢাকা মহানগর দক্ষিণ আওয়ামী লীগের সভাপতি আবু আহমেদ মন্নাফী বলেন, সোমবার রাতে আমরা পূর্ণাঙ্গ খসড়া কমিটি জমা দিয়েছি। নতুন কমিটিতে আগের কমিটির অন্তত ৭০ শতাংশ পুরনো নেতারা জায়গা পেয়েছেন। পাশাপাশি ছাত্রলীগ-যুবলীগের সক্রিয় ও পরীক্ষিত নেতাদের নতুন কমিটির খসড়া তালিকায় রাখা হয়েছে। কমিটিতে কাউন্সিলরদের রাখা হয়েছে কি না জানতে চাইলে তিনি বলেন, কয়েকজনকে রাখা হয়েছে সদস্য হিসেবে। এ ব্যাপারে নেত্রী (আওয়ামী লীগ সভাপতি প্রধানমন্ত্রী শেখ হাসিনা) চূড়ান্ত সিদ্ধান্ত নেবেন।ঢাকা মহানগর উত্তর আওয়ামী লীগের সভাপতি শেখ বজলুর রহমান বলেন, ঢাকা মহানগর উত্তর আওয়ামী লীগের পূর্ণাঙ্গ তালিকা আমরা আগেই জমা দিয়েছিলাম। মঙ্গলবার সেই তালিকার আরেকটি কপি দলের দফতরে জমা দিয়েছি।নতুন কমিটিতে আগের কমিটির যারা সক্রিয় নেতা ছিলেন তাদের অনেকেই আছেন। সাবেক ছাত্রলীগ নেতা, যারা মহানগরে রাজনীতি করেছেন তাদের রাখা হয়েছে।আওয়ামী লীগের দায়িত্বপ্রাপ্ত বিভাগীয় সম্পাদকদের সঙ্গে কথা বলে জানা যায়, তারা বেশির ভাগ উপকমিটির তালিকা আগেও একবার জমা দিয়েছিলেন। তবে নতুন করে ৩৫ সদস্যের কমিটি করার নির্দেশনা দেয়ায় আবার নতুন করে তালিকা দিতে হচ্ছে। কমিটির আকার ছোট করতে গিয়ে কেউ কেউ বিব্রতকর পরিস্থিতির মধ্যে পড়েছেন। কারণ আগের কমিটির অনেক সক্রিয় নেতাকে রাখা যাচ্ছে না।জানতে চাইলে আওয়ামী লীগের বিজ্ঞান ও প্রযুক্তিবিষয়ক সম্পাদক প্রকৌশলী আবদুস সবুর যুগান্তরকে বলেন, আমরা আমাদের খসড়া কমিটিতে বিজ্ঞান ও প্রযুক্তিবিষয়ক কাজের সঙ্গে যুক্ত এবং ছাত্রলীগের সাবেক নেতাদের কাজের সুযোগ দিতে চাই। সেভাবেই আমরা তালিকা করেছি। নির্ধারিত সময়ের মধ্যেই তালিকা জমা দিয়ে দেব।একই বিষয়ে আওয়ামী লীগের বন ও পরিবেশবিষয়ক সম্পাদক দেলোয়ার হোসেন বলেন, আমরা অ্যাকটিভ সাবেক ছাত্রলীগ নেতাদের জায়গা দেয়ার চেষ্টা করছি।",21/9/2020,politics
জেলা-উপজেলা ও ইউপি নির্বাচনে আ’লীগের মনোনয়ন ফরম সংগ্রহের আহ্বান,"জেলা, উপজেলা ও ইউনিয়ন পরিষদ নির্বাচনে দলীয় মনোনয়ন ফরম বিক্রি শুরু করেছে ক্ষমতাসীন আওয়ামী লীগ। বুধবার থেকে আগামী রোববার পর্যন্ত দলীয় সভাপতির ধানমণ্ডি কার্যালয়ে বেলা ১১টা থেকে বিকাল ৫টা পর্যন্ত মনোনয়ন ফরম সংগ্রহ ও জমা দেয়া যাবে।



দেশের ৩টি জেলা পরিষদ, ৯টি উপজেলা পরিষদ ও ৬১টি ইউনিয়ন পরিষদ নির্বাচনে আওয়ামী লীগের মনোনয়নপ্রত্যাশীদের দলীয় মনোনয়ন ফরম সংগ্রহ করার আহ্বান জানানো হয়েছে।মঙ্গলবার বিকালে দলের সংবাদ বিজ্ঞপ্তিতে এ তথ্য জানানো হয়েছে। এতে বলা হয়েছে- আওয়ামী লীগ সভাপতি প্রধানমন্ত্রী শেখ হাসিনার নির্দেশক্রমে দলীয় মনোনয়নপ্রত্যাশীদের সবাইকে যথাযথভাবে স্বাস্থ্য-সুরক্ষাবিধি মেনে এবং কোনো প্রকার লোকসমাগম না করে (এক-দুইজন ব্যক্তির বেশি প্রবেশ না করা) মনোনয়ন ফরম সংগ্রহ ও জমা দেয়ার অনুরোধ করা হয়েছে। মনোনয়ন ফরম সংগ্রহের সময় অবশ্যই প্রার্থীর জাতীয় পরিচয়পত্রের ফটোকপি জমা দিতে হবে।
",21/9/2020,politics
রাজনীতির দুই ধারা-উন্নয়ন ও মিথ্যাচার: কাদের,"‘দেশে দুই ধারার রাজনীতি চলছে’- বিএনপি মহাসচিবের এমন বক্তব্যের জবাবে আওয়ামী লীগ সাধারণ সম্পাদক ওবায়দুল কাদের বলেছেন, তিনি ঠিকই বলছেন, চলমান রাজনীতির দুটি ধারার একটি '৭১-এর চেতনায় বিশ্বাসী, অন্যটি '৪৭-এর চেতনায় বিশ্বাসী।



‘একদিকে মুক্তিযুদ্ধের চেতনায় সমৃদ্ধ বাংলাদেশ বিনির্মাণের অগ্রযাত্রা, অন্যদিকে সাম্প্রদায়িক ভাবধারায় দেশকে পেছনের দিকে টেনে নেয়ার অপচেষ্টা’- যোগ করেন কাদের। তিনি 'জয় বাংলা টেলিমেডিসিন অ্যাপ'র আনুষ্ঠানিক উদ্বোধন শেষে এ কথা বলেন। 
দেশের প্রান্তিক জনগোষ্ঠীর মাঝে মোবাইল অ্যাপের মাধ্যমে চিকিৎসাসেবা পৌঁছে দেয়ার লক্ষ্যে বাংলাদেশ আওয়ামী লীগের বিজ্ঞান ও প্রযুক্তিবিষয়ক উপকমিটির ‘জয় বাংলা টেলিমেডিসিন অ্যাপ’ তৈরি করেছে। এ অ্যাপটি বাংলাদেশের চিকিৎসা খাতে নতুন অধ্যায় যুক্ত করবে বলে আশাবাদ ব্যক্ত করেন কাদের।
জয় বাংলা টেলিমেডিসিন অ্যাপের মাধ্যমে রোগীরা চিকিৎসকদের সঙ্গে ভিডিওকলের মাধ্যমে যোগাযোগ করতে পারবেন এবং বিনামূল্যে প্রয়োজনীয় চিকিৎসাসেবা নিতে পারবেন।অনুষ্ঠানে স্বাগত বক্তব্য রাখেন আওয়ামী লীগের বিজ্ঞান ও প্রযুক্তিবিষয়ক সম্পাদক এবং উপকমিটির সদস্য সচিব প্রকৌশলী মো. আবদুস সবুর। সভায় সভাপতিত্ব করেন আওয়ামী লীগের উপদেষ্টামণ্ডলীর সদস্য ও উপকমিটির চেয়ারম্যান অধ্যাপক ড. হোসেন মনসুর।
আওয়ামী লীগের বিজ্ঞান ও প্রযুক্তিবিষয়ক সম্পাদক এবং উপকমিটির সদস্য সচিব প্রকৌশলী মো. আবদুস সবুর বলেন, মহামারী করোনা ভাইরাসের শুরুতে ডাক্তাররা যখন চেম্বারে সরাসরি রোগীদের সেবা দিতে পারছিলেন না, তখন টেলিমেডিসিন সেবাই একমাত্র ভরসা হয়ে উঠেছিল। এর পরই 'জয় বাংলা টেলিমেডিসিন অ্যাপ' নিয়ে কাজ শুরু করা হয়।
",21/9/2020,politics
বিশ্ব ট্রায়াল অ্যান্ড এরর মেথডের পথে হাঁটছে: কাদের,"দেশে টেলিমেডিসিন সেবায় বিপ্লব ঘটেছে বলে দাবি করেছেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।



মঙ্গলবার ‘জয় বাংলা টেলিমেডিসিন অ্যাপ’ উদ্বোধন করে তিনি এ কথা বলেন। ওবায়দুল কাদের সংসদ ভবনের সরকারি বাসভবন থেকে অনলাইনে যুক্ত হয়ে এই অ্যাপ উদ্বোধন করেন। আওয়ামী লীগের বিজ্ঞান ও প্রযুক্তিবিষয়ক উপকমিটির উদ্যোগে এ অ্যাপটি চালু হয়।ওবায়দুল কাদের বলেন, বাংলাদেশ দুর্যোগ মোকাবেলায় বেশি অভিজ্ঞ হলেও করোনার মতো বৈশ্বিক মহামারী মোকাবেলায় অভিজ্ঞতা আমাদের তেমন ছিল না। কারণ নিকট অতীতে বাংলাদেশ এ ধরনের ভয়াবহ মহামারীর মুখোমুখি হয়নি। মার্স, সার্স ও ইবোলার মতো মহামারীর আঁচ বাংলাদেশে তেমন লাগেনি। করোনা পুরো বিশ্বের জন্য একটি নতুন অভিজ্ঞতা। সমৃদ্ধ দেশগুলোও করোনা মোকাবেলা করতে গিয়ে হিমশিম খেয়েছে।মন্ত্রী বলেন, কোনো দুর্যোগ বা মহামারীর ভয়াবহতা কী রকম হতে পারে তা অনুমান করা সম্ভব নয়। আমরা কয়েকটা ঘূর্ণিঝড় থেকে এটি দেখেছি। করোনার ক্ষেত্রেও এটি সত্য। মহামারী বা দুর্যোগ মোকাবেলায় দরকার হোক বা না হোক সবাইকে সচেতন ও সতর্ক থাকতে হবে। এ ধরনের বৈশ্বিক মহামারী মোকাবেলায় সুনির্দিষ্ট কোনো চিকিৎসা পদ্ধতি না থাকায় বিশ্ব ‘ট্রায়াল অ্যান্ড এরর মেথডে’র পথে হাঁটছে। বাংলাদেশও এর ব্যতিক্রম নয়।
ওবায়দুল কাদের বলেন, মহামারী করোনাভাইরাসের প্রাদুর্ভাবে বিশ্ব টালমাটাল অর্থনৈতিক ও সামাজিক যোগাযোগ ব্যবস্থা ভেঙে পড়ার উপক্রম। চিকিৎসকরা নিজেদের ও রোগীর কথা বিবেচনা করে এই মহামারী থেকে বাঁচতে চেম্বারে রোগী দেখা অনেকটা বন্ধ করে দিয়েছিলেন। এ অবস্থায় সময়ের প্রয়োজনে চিকিৎসাসেবায় নতুন ধারার সৃষ্টি হয়েছে। যেটি হলো টেলিমেডিসিন সেবা। করোনায় মূলত এ পথ দেখিয়েছে। দেশে টেলিমেডিসিন সেবায় কার্যত বিপ্লব ঘটেছে।তিনি বলেন, দ্রুতগতির ইন্টারনেট ও নিরবচ্ছিন্ন বিদ্যুতের মাধ্যমে সম্ভব হয়েছে চিকিৎসাসেবা দেয়া। অন্যথায় এ সেবা দেয়া সম্ভব হতো না। এই সব কিছুই সম্ভব হয়েছে প্রধানমন্ত্রীর দূরদর্শী পরিকল্পনা ও বলিষ্ঠ নেতৃত্বের কারণে। ডিজিটাল বাংলাদেশ ঘোষণা ও ঘোষণাপরবর্তী নানামুখী কল্যাণকামী কর্মকাণ্ডের ফলে আজ আমাদের তরুণরা তথ্যপ্রযুক্তির প্রায় সব খাতেই নিজেদের সংযুক্তি বাড়িয়েছে।জয় বাংলা টেলিমেডিসিন অ্যাপ বাংলাদেশের চিকিৎসা খাতে একটি নতুন অধ্যায় উল্লেখ করে তিনি বলেন, জয় বাংলা টেলিমেডিসিন মোবাইলঅ্যাপের মাধ্যমে রোগীরা ডাক্তারের সঙ্গে যোগাযোগ করতে পারবে। প্রয়োজনীয় চিকিৎসাসেবা নেবে। এই অ্যাপে রোগীদের তথ্য সংরক্ষণ থাকবে; ফলে এই তথ্য পরবর্তী সময় রোগনিয়ন্ত্রণ ও গবেষণাকাজে ব্যবহার করা যাবে। জয় বাংলা টেলিমেডিসিন অ্যাপের মাধ্যমে মোবাইলে ঘরে বসেই দূর-দূরান্তের রোগীরা বিশেষজ্ঞ চিকিৎসকদের কাছ থেকে চিকিৎসাসেবা নিতে পারবেন।জয় বাংলা টেলিমেডিসিন অ্যাপ অ্যান্ড্রয়েড ও আইওএস সংস্কার করার পরামর্শ দিয়ে কাদের বলেন, আমি চাই বিস্তৃতি ঘটুক এই অ্যাপ্লিকেশনের। জনমানুষ উপকৃত হোক এ সেবার মাধ্যমে। পাশাপাশি এই অ্যাপ ব্যবহারে রোগীদের কোনো অভিযোগ থাকলে তা জানার এবং প্রয়োজনীয় ব্যবস্থা নেয়ার সুযোগ রাখা দরকার বলে মনে করি।
টেলিমেডিসিনের মাধ্যমে যেসব চিকিৎসক সার্বক্ষণিক সেবা দেবেন, ওবায়দুল কাদের তাদের ধন্যবাদ জানান।অনুষ্ঠানে স্বাগত বক্তব্য দেন আওয়ামী লীগের বিজ্ঞান ও প্রযুক্তিবিষয়ক সম্পাদক প্রকৌশলী মো. আবদুস সবুর। সভায় সভাপতিত্ব করেন বাংলাদেশ আওয়ামী লীগের উপদেষ্টামণ্ডলীর সদস্য ও উপকমিটির চেয়ারম্যান অধ্যাপক ড. হোসেন মনসুর।
",21/9/2020,politics
‘জয় বাংলা টেলিমেডিসিন অ্যাপ’ উদ্বোধন মঙ্গলবার,"দেশের প্রান্তিক জনগোষ্ঠীর কাছে মোবাইল অ্যাপের মাধ্যমে চিকিৎসা সেবা পৌছে দেয়ার লক্ষ্যে বাংলাদেশ আওয়ামী লীগের বিজ্ঞান ও প্রযুক্তি বিষয়ক উপকমিটির উদ্যোগে ‘জয় বাংলা টেলিমেডিসিন অ্যাপ’ ডেভেলপ করা হয়েছে। এই অ্যাপের মাধ্যমে বিশেষজ্ঞ ডাক্তারদের কাছ থেকে বিনামূল্যে চিকিৎসা সেবা গ্রহণ করতে পারবেন দেশের মানুষ।



‘জয় বাংলা টেলিমেডিসিন অ্যাপটি’ আনুষ্ঠানিকভাবে মঙ্গলবার (১৫ সেপ্টেম্বর) অনলাইনে উদ্বোধন করবেন আওয়ামী লীগের সাধারণ সম্পাদক এবং সড়ক পরিবহন ও সেতু মন্ত্রী ওবায়দুল কাদের এমপি।অনুষ্ঠানে স্বাগত বক্তব্য রাখবেন আওয়ামী লীগের বিজ্ঞান ও প্রযুক্তি বিষয়ক সম্পাদক এবং উপকমিটির সদস্য সচিব প্রকৌশলী আবদুস সবুর। সভায় সভাপতিত্ব করবেন আওয়ামী লীগের উপদেষ্টামণ্ডলীর সদস্য ও উপকমিটির চেয়ারম্যান অধ্যাপক ড. হোসেন মনসুর।অনুষ্ঠানটি সঞ্চালনা করবেন আইইবি’র সহকারী সাধারণ সম্পাদক প্রকৌশলী রনক আহসান। আলোচক হিসেবে থাকবেন কানাডিয়ান ইউনিভার্সিটি অব বাংলাদেশের উপাচার্য অধ্যাপক প্রকৌশলী ড. মোহাম্মদ মাহফুজুল ইসলাম। এছাড়া অ্যাপ সম্পর্কে বিস্তারিত তুলে ধরবেন প্রকৌশলী আবু হাসান মাসুদ।আওয়ামী লীগের বিজ্ঞান ও প্রযুক্তি বিষয়ক সম্পাদক এবং উপকমিটির সদস্য সচিব প্রকৌশলী আবদুস সবুর বলেন, মহামারি করোনা ভাইরাসের শুরুতে ডাক্তাররা যখন চেম্বারে সরাসরি রোগীদের সেবা প্রদান করতে পারছিলেন না, তখন টেলিমেডিসিন সেবাই একমাত্র ভরসা হয়ে উঠেছিল। এর পরই আমরা ‘জয় বাংলা টেলিমেডিসিন অ্যাপ’ নিয়ে কাজ শুরু করি। এই অ্যাপটি বাংলাদেশের চিকিৎসা খাতে একটি নতুন অধ্যায় যুক্ত করবে। ‘জয় বাংলা টেলিমেডিসিন অ্যাপে’র মাধ্যমে রোগীরা চিকিৎকদের সঙ্গে ভিডিও কলের মাধ্যমে যোগাযোগ করতে পারবেন এবং প্রয়োজনীয় চিকিৎসা সেবা গ্রহণ করতে পারবেন।এছাড়াও অ্যাপে ক্যাটাগরিভিত্তিক বিশেষজ্ঞ ডাক্তারের তালিকা, এপয়েন্টমেন্ট সিস্টেম, মেডিকেল রেকর্ড আপলোড, প্রোফাইল ম্যানেজমেন্ট ইত্যাদি সুবিধা রয়েছে। অ্যাপে একটি ইন্টারেক্টিভ সোশ্যাল মিডিয়া সংযুক্ত করা হয়েছে। অ্যাপে রোগীদের তথ্য সংরক্ষিত থাকবে, ফলে এই তথ্য পরবর্তীতে রোগ নিয়ন্ত্রণে গবেষণার কাজে ব্যবহার করা যাবে। অ্যাপটি বর্তমানে এন্ড্রয়েড সংস্করণে রয়েছে। আশা করছি শিগগিরই আইওএস সংস্করণ যুক্ত করতে পারব।অনুষ্ঠানটি অনুষ্ঠানটি সরাসরি প্রচারিত হবে আওয়ামী লীগের অফিসিয়াল ফেসবুক পেইজ https://www.facebook.com/awamileague.1949 এবং অফিসিয়াল ইউটিউব চ্যানেলে https://www.youtube.com/user/myalbd. এছাড়া দৈনিক যুগান্তরসহ আরো কয়েকটি গণমাধ্যমের ফেসবুক পেজে সরাসরি প্রচারিত হবে।",21/9/2020,politics
আওয়ামী লীগ পৌর নির্বাচনে ত্যাগীদের মূল্যায়ন করবে,"করোনাভাইরাসের ধাক্কা শেষ না হতেই নির্বাচনী ব্যস্ততা বেড়েছে আওয়ামী লীগে। জাতীয় সংসদের শূন্য হওয়া ৫ আসনের উপনির্বাচনের সঙ্গে ডিসেম্বরে অনুষ্ঠেয় সারা দেশের পৌরসভা নির্বাচনের প্রস্তুতি শুরু করেছে দলটি।



তবে দলীয় না জোটগতভাবে নির্বাচনে অংশ নেবে- তা এখনও চূড়ান্ত হয়নি। তফসিল ঘোষণার পর জোটের বৈঠকে এটি চূড়ান্ত করা হবে। যদিও এ মুহূর্তে দলীয়ভাবেই যাবতীয় প্রস্তুতি নিচ্ছে ক্ষমতাসীনরা।পাশাপাশি আওয়ামী লীগ নেতৃত্বাধীন ১৪ দলীয় জোটের শরিকরাও পিছিয়ে নেই। আলাদাভাবে প্রাথমিক প্রস্তুতি শুরু করেছে জোটভুক্ত দলগুলো।তবে জোটগত বা দলীয়ভাবে যেটিই হোক না কেন- প্রার্থী মনোনয়নে তৃণমূলের জনপ্রিয়, ত্যাগী এবং দায়িত্ব পালনে সক্ষম- এমন নেতাদের মনোনয়ন দেয়া হবে এমনটি নিশ্চিত করেছেন আওয়ামী লীগের নীতিনির্ধারকরা। দলীয় সূত্রে জানা গেছে, বিগত সময়ের মতো এবারও স্থানীয় সরকার নির্বাচন ঘিরে সারা দেশে আওয়ামী লীগের প্রার্থীর ছড়াছড়ি। বিভিন্নভাবে নিজেদের উপস্থিতি জানান দিচ্ছেন তারা।পোস্টার-ব্যানারের পাশাপাশি সামাজিক যোগাযোগ মাধ্যমেও সরব মনোনয়নপ্রত্যাশীরা। স্থানীয় দলীয় সংসদ সদস্য ও নেতাকর্মীদের সঙ্গেও সখ্য বাড়ানোর চেষ্টা করছেন তারা। মনোনয়নের আশায় দৌড়-ঝাঁপ শুরু করেছেন কেন্দ্রীয় নেতা-মন্ত্রীদের বাসা-অফিসেও। জানতে চাইলে আওয়ামী লীগের প্রেসিডিয়াম সদস্য লে. কর্নেল (অব.) মুহাম্মদ ফারুক খান রোববার বিকালে যুগান্তরকে বলেন, গণতান্ত্রিক দেশে নির্বাচন চলমান প্রক্রিয়া। এরই ধারাবাহিকতায় সামনে পৌরসভা নির্বাচন হবে। গণমানুষের দল আওয়ামী লীগ সব সময় নির্বাচনের জন্য প্রস্তুত।এ নির্বাচনগুলোকে সামনে রেখেও আমাদের প্রস্তুতি রয়েছে। তিনি আরও বলেন, পৌরসভা নির্বাচনে আমাদের দলের তৃণমূলের জনপ্রিয়, সংগঠনের সঙ্গে সুসম্পর্ক রয়েছে এবং দায়িত্ব পালনে সক্ষম- এমন নেতাদেরই দলীয় মনোনয়ন বা সমর্থন দেয়া হবে।আওয়ামী লীগ সব সময় ত্যাগীদের মূল্যায়ন করে। স্থানীয় সরকার নির্বাচনগুলোতেও ত্যাগীদেরই মূল্যায়ন করা হবে। যাদের বিরুদ্ধে অভিযোগ বা বিতর্ক রয়েছে তাদের দলীয় মনোনয়ন দেয়া হবে না বলেও জানান তিনি।উপনির্বাচন বা স্থানীয় সরকার নির্বাচন দলগতভাবেই করে থাকে ১৪ দলীয় জোটের শরিকরা। আসন্ন পৌরসভা নির্বাচনেও দলগতভাবে নির্বাচনী প্রস্তুতি নিচ্ছেন তারা। দলীয় মনোনয়ন ও প্রার্থী বাছাই থেকে শুরু করে অন্যান্য কাজও আলাদাভাবেই করা হবে।তবে কোথাও জোটের শক্ত প্রার্থী থাকলে সেখানে মূল দল আওয়ামী লীগের কাছে ছাড় চাইবেন শরিক দলের নেতারা। নির্বাচনকালীন সেই বিষয়গুলো আলোচনা করে সিদ্ধান্ত নেয়া হবে।জানতে চাইলে ১৪ দলের অন্যতম শরিক বাংলাদেশের ওয়ার্কার্স পার্টির সভাপতি রাশেদ খান মেনন রোববার বিকালে যুগান্তরকে বলেন, এবার তো এ স্থানীয় সরকার নির্বাচনগুলো দলীয়ভাবে, দলীয় প্রতীকে অনুষ্ঠিত হবে।আমরাও দলীয়ভাবেই নির্বাচনের প্রস্তুতি নিচ্ছি। তবে কোনো জায়গায় কোনো শরিক দলের শক্তিশালী প্রার্থী থাকলে, সেটা আওয়ামী লীগসহ অন্য শরিকদের সঙ্গে আলোচনা করে সিদ্ধান্ত নেয়া হবে। স্থানীয় সরকার নির্বাচন সামনে রেখে দলীয় নেতাকর্মীদের প্রস্তুতি নিতে বলেছে জাতীয় সমাজতান্ত্রিক দল (জাসদ)। দলটির সাধারণ সম্পাদক শিরীন আখতার যুগান্তরকে বলেন, নির্বাচনের প্রস্তুতি নিতে আমাদের দলীয় নেতাকর্মীদের নির্দেশনা দিয়েছি।দলগতভাবে প্রস্তুতি নিচ্ছি। এক প্রশ্নের উত্তরে তিনি বলেন, স্থানীয় সরকার নির্বাচন সাধারণত জোটগত হয় না। তবে এখনও যেহেতু সময় আছে সমমনা রাজনৈতিক দলগুলোর মধ্যে বোঝাপড়া হতে পারে। খোঁজ নিয়ে জানা গেছে, দীর্ঘদিন ক্ষমতায় থাকায় বিগত সময়ের মতো এবারও সারা দেশে আওয়ামী লীগের দলীয় মনোনয়ন প্রত্যাশীর সংখ্যা অনেক বেশি।পৌরসভা নির্বাচনকে সামনে রেখে ইতোমধ্যে প্রতিটির বিপরীতে অন্তত ৩ থেকে ৫ জন দলীয় মনোনয়নপ্রত্যাশী বিভিন্নভাবে প্রচারণা শুরু করেছেন।২৩ বঙ্গবন্ধু এভিনিউয়ের আওয়ামী লীগ কেন্দ্রীয় কার্যালয় এবং দলীয় সভাপতির ধানমণ্ডির রাজনৈতিক কার্যালয়েও আসা-যাওয়া বাড়িয়ে দিয়েছেন তারা। সুযোগ পেলেই কেন্দ্রীয় নেতাদের কাছে গিয়ে বলছেন নিজেদের প্রার্থিতার কথা। জানতে চাইলে আওয়ামী লীগের প্রেসিডিয়াম সদস্য আবদুর রহমান রোববার বিকালে যুগান্তরকে বলেন, পৌরসভা নির্বাচনকে ঘিরে আমাদের প্রস্তুতি রয়েছে। এ নির্বাচনে তৃণমূলের ত্যাগী ও যোগ্যদেরই দলীয় মনোনয়ন দেয়া হবে।তিনি আরও বলেন, আর যারা দলের সিদ্ধান্তের বাইরে যাবেন বা বিদ্রোহী প্রার্থী হবেন তাদের বিষয়ে এবার আমরা সতর্ক। কারণ অন্যান্য বছরের চেয়ে এবারের প্রেক্ষাপট ভিন্ন। এবার আমাদের বিরোধী রাজনৈতিক দলগুলোও নির্বাচনে আসছে। এদিকে বিগত সময়ের স্থানীয় সরকার নির্বাচনগুলো পর্যালোচনা করে দেখা গেছে, আওয়ামী লীগের তৃণমূলে নির্বাচন ঘিরে ব্যাপক বিভক্তি তৈরি হয়।অনেক জায়গায় স্থানীয় সংসদ সদস্য, জেলা, উপজেলা ও ইউনিয়ন আওয়ামী লীগ নেতারা একে অপরের মুখোমুখি অবস্থান নেন। বিদ্রোহী প্রার্থীদের সমর্থনও দেন অনেকেই।মনোনয়ন পাওয়া ব্যক্তিদের বিরুদ্ধে দলের নেতারাই হাজারও অভিযোগ তোলেন। সর্বশেষ ২০১৬ সালের ইউনিয়ন পরিষদ নির্বাচনকে ঘিরেই দলীয় সভাপতির ধানমণ্ডির রাজনৈতিক কার্যালয়ে কয়েকশ’ অভিযোগ জমা পড়েছিল।সে সময় বঞ্চিতদের অভিযোগ গ্রহণের জন্য জেলাভিত্তিক ফাইলও তৈরি করা হয়েছিল।জানতে চাইলে আওয়ামী লীগের যুগ্ম সাধারণ সম্পাদক আ ফ ম বাহাউদ্দিন নাছিম রোববার বিকালে যুগান্তরকে বলেন, বাংলাদেশ আওয়ামী লীগ সব সময়ই নির্বাচনমুখী দল।সামনে পৌরসভা নির্বাচন। এ নির্বাচন অত্যন্ত গুরুত্বপূর্ণ। এ নির্বাচনে আমাদের স্থানীয় সরকার নির্বাচন মনোনয়ন বোর্ড দলের তৃণমূলের ত্যাগী ও যোগ্য নেতাদের মনোনয়ন দেবে।যারা দলের জন্য নিবেদিত এবং যে কোনো বিপদে-আপদে মানুষের পাশে দাঁড়ান এমন জনপ্রিয় নেতাদেরই মনোনয়ন দেয়া হবে।
",21/9/2020,politics
খালেদা জিয়ার ৪ মামলার স্থগিতাদেশ আপিলেও বহাল,"দুর্নীতির দুই মামলায় দণ্ডিত বিএনপি চেয়ারপারসন খালেদা জিয়ার বিরুদ্ধে থাকা নাশকতার তিন ও মানহানির এক মামলার কার্যক্রমের ওপর হাইকোর্টের দেয়া স্থগিতাদেশ বহাল রেখেছেন আপিল বিভাগ। একইসঙ্গে অগ্রাধিকার ভিত্তিতে হাইকোর্টের রুল শুনানি করতে বলা হয়েছে।



মামলাগুলো সচল চেয়ে রাষ্ট্রপক্ষের আবেদনের শুনানি শেষে রোববার বিচারপতি ইমান আলীর নেতৃত্বাধীন তিন সদস্যের আপিল বিভাগ এ আদেশ দেন। আদালতে রাষ্ট্রপক্ষে শুনানিতে ছিলেন অতিরিক্ত অ্যাটর্নি জেনারেল মমতাজ উদ্দিন ফকির। আর খালেদা জিয়ার পক্ষে শুনানিতে ছিলেন ব্যারিস্টার মাহবুব উদ্দিন খোকন।খালেদা জিয়ার আইনজীবী ব্যারিস্টার এহসানুর রহমান গণমাধ্যমকে এই তথ্য নিশ্চিত করেন।এর আগে ২০১৪ সালের নির্বাচনের আগে ও পরে গাড়ি ভাঙচুরসহ অগ্নিসংযোগের অভিযোগে খালেদা জিয়াকে হুকুমের আসামি করে নাশকতার মামলাগুলো দায়ের করা হয়। রাজধানীর দারুস সালাম থানায় নাশকতার অভিযোগে তিনটি এবং মুক্তিযুদ্ধে শহীদদের সংখ্যা নিয়ে বিরূপ মন্তব্যের অভিযোগ পৃথক আরেকটি মামলা হয়। এসব মামলা স্থগিত চেয়ে খালেদা জিয়ার পক্ষে হাইকোর্টে আবেদন জানানো হলে তা মঞ্জুর করা হয়। একইসঙ্গে মামলার স্থগিতের বিষয়ে রুল জারি করেন হাইকোর্ট। পরে হাইকোর্টের আদেশের বিরুদ্ধে আপিল বিভাগে আবেদন জানায় রাষ্ট্রপক্ষের আইনজীবীরা। প্রসঙ্গত, এই চার মামলাসহ খালেদা জিয়ার বিরুদ্ধে থাকা মামলাগুলোর মধ্যে মোট ১১ মামলার কার্যক্রমের ওপর স্থগিতাদেশ বহাল রাখলেন আপিল বিভাগ।",21/9/2020,politics
স্বাস্থ্যবিধি মেনে সাংগঠনিক কার্যক্রম চালুর সিদ্ধান্ত বিএনপির,"যুগান্তর রিপোর্ট প্রায় ছয় মাসের মাথায় স্বাস্থ্যবিধি মেনে সাংগঠনিক কার্যক্রম পুনরায় চালু করার সিদ্ধান্ত নিয়েছে বিএনপি। শনিবার স্থায়ী কমিটির ভার্চুয়াল বৈঠকে এ সিদ্ধান্ত নেয়া হয়।



বাংলাদেশসহ বিশ্বব্যাপী কোভিড-১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পুণর্গঠন প্রক্রিয়া গত ১৫ মার্চ থেকে স্থগিত করেছিল দলটি। দলের ভারপ্রাপ্ত চেয়ারম্যান তারেক রহমানের সভাপতিত্বে অনুষ্ঠিত ভার্চুয়াল এই বৈঠকে নিজ নিজ বাসা থেকে অংশ নেন মহাসচিব মির্জা ফখরুল ইসলাম আলমগীর, স্থায়ী কমিটির স্থায়ী কমিটির সদস্য ড. খন্দকার মোশাররফ হোসেন, ব্যারিস্টার মওদুদ আহমদ, ব্যারিস্টার জমির উদ্দিন সরকার, মির্জা আব্বাস, গয়েশ্বর চন্দ্র রায়, ড. আব্দুল মঈন খান, নজরুল ইসলাম খান, আমীর খসরু মাহমুদ চৌধুরী, সেলিমা রহমান ও ইকবাল হাসান মাহমুদ টুকু।বৈঠক শেষে বিএনপির সিনিয়র যুগ্ম মহাসচিব রুহুল কবির রিজভী জানান, বিশ্বব্যাপী কোভিড- ১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পূণর্গঠন প্রক্রিয়া গত ১৫ সেপ্টেম্বর পর্যন্ত স্থগিত করা হয়েছিল। বাংলাদেশসহ বিশ্বব্যাপী করোনা মহামারী এখনো বিরাজমান। বাস্তবতার নিরীখে দলীয় কার্যক্রমের অগ্রগতির জন্য সাংগঠনিক কার্যক্রম/সাংগঠনিক গঠন ও পূণর্গঠন পুনরায় চালু করার সিদ্ধান্ত গ্রহণ করা হয়েছে।দেশব্যাপী দলের নেতাকর্মীদের সামাজিক দুরত্ব বজায় রেখে বিশ্বস্বাস্থ্য সংস্থার স্বাস্থ্যবিধি মেনে সাংগঠনিক কার্যক্রম পরিচালনার জন্য অনুরোধ করা হচ্ছে। বৈঠক সূত্রে জানা গেছে, গত ১৫ সেপ্টেম্বর আন্তর্জাতিক গণতন্ত্র দিবসে ডেইলি স্টারে ‘আফটার থার্টি ইয়ার্স অব অটোক্রেসিস ডিমাইস, ডেমোক্রেসি স্টিল রিমেইনস এ ডিস্ট্যান্ট ড্রিম’ শিরোনামে মাহফুজ আনামের নিবন্ধ প্রকাশিত হয়। বিএনপির চেয়ারপারসন খালেদা জিয়া সম্পর্কে নিবন্ধে যা উল্লেখ করা হয়েছে তা নিয়েও বৈঠকে আলোচনা হয়েছে। এরই মধ্যে ওই প্রবন্ধে খালেদা জিয়াকে নিয়ে যা বলা হয়েছে তা প্রত্যাখ্যান করেছে বিএনপি। এরপরও বিএনপি থেকে ওই নিবন্ধের বিষয়ে একটি লিখিত প্রতিবাদ লিপি পাঠানো হবে বলে জানা গেছে। 
",21/9/2020,politics
স্বেচ্ছাসেবক দলের ১৪৯ সদস্যের আংশিক কমিটি ঘোষণা,"মেয়াদোত্তীর্ণের এক বছর পর বিএনপির অঙ্গ সংগঠন জাতীয়তাবাদী স্বেচ্ছাসেবক দলের ১৪৯ সদস্য বিশিষ্ট পূর্ণাঙ্গ কেন্দ্রীয় কমিটি (আংশিক) ঘোষণা করা হয়েছে।



শনিবার রাতে বিএনপি মহাসচিব মির্জা ফখরুল ইসলাম আলমগীর এ কমিটি অনুমোদন দেন।এর আগে ২০১৬ সালের ২৭ অক্টোবর প্রয়াত শফিউল বারী বাবুকে সভাপতি ও আবদুল কাদির ভূঁইয়া জুয়েলকে সাধারণ সম্পাদক করে ৬ সদস্যের কেন্দ্রীয় কমিটি ঘোষণা করা হয়েছিল।কমিটির সভাপতি শফিউল বারী বাবু সম্প্রতি মৃত্যুবরণ করায় সংগঠনের সিনিয়র সহ-সভাপতি মোস্তাফিজুর রহমানকে ভারপ্রাপ্ত সভাপতি করা হয়েছে।ঘোষিত কমিটিতে সহ-সভাপতি হিসেবে রয়েছেন ৩০ জন। এরা হলেন- গোলাম সরোয়ার, আসাদুজ্জামান নেসার, আনু মোহাম্মদ শামীম আজাদ, আজহারুল হক মুকুল, এবিএম পারভেজ রেজা, লিটন মাহমুদ, শাহাবুদ্দিন মুন্না, ইকবাল আনসারী টিপু, চৌধুরী ওয়াহিদুর রহমান চয়ন, সুলতান মোহাম্মদ নাসিরউদ্দিন, মোস্তাকুর রহমান মোস্তাক, ওয়াহিদ ইমতিয়াজ বকুল, আসফ কবির চৌধুরী শ্বাশত, ড. শরিফুল ইসলাম দুলু, জামাল হোসাইন তালুকদার, রফিক হাওলাদার, জামির হোসেন, এমদাদুল হক এমদাদ, আওলাদ হোসেন উজ্জল, একেএম আবুল কালাম আজাদ, আরিফ হোসেন হাওলাদার (ঢাকা), শওকত আজম খাজা (চট্টগ্রাম), নুসরাত এলাহী রিজভী (রাজশাহী), তৈয়বুর রহমান (খুলনা), ফরিদ উদ্দিন আহম্মেদ (বরিশাল), রাশেদ উন নবী খান বিপ্লব (রংপুর), শহিদুল আমিন খসরু ( ময়মনসিংহ), সাহাবুদ্দিন ফারুক (কুমিল্লা) ও অ্যাডভোকেট হাফিজুর রহমান (ফরিদপুর)।যুগ্ম সম্পাদক করা হয়েছে ২১ জনকে। এরা হলেন- সাইফুল ইসলাম ফিরোজ, সাদরেজ জামান, কাদের হালিমী, ইলিম মোহাম্মদ নাজমুল আলম, আকতারুজ্জামান বাচ্চু, মোস্তাফিজুর রহমান মনির, আরিফুর রহমান আরিফ, আজগর হায়াত লিমন, মোখলেছুর রহমান, তকদির হোসেন স্বপন, আশ্রাফ উদ্দিন রুবেল, আবদুল কুদ্দুস, তারিক আহম্মেদ তারেক, মাহাবুব রশিদ মাহবুব, এসএম জাহাঙ্গীর, আহসান হাবিব প্রান্ত, জাকারিয়া আল মামুন, সিরাজুস সালেকিন লিমন, সাইদ উদ্দিন সুমন, সওগাতুল ইসলাম সগীর ও ডিজেডএম হাসান বিন সোহাগ।কমিটিতে সহ-সাধারণ সম্পাদক করা হয়েছে ২৮ জনকে। সাংগঠনিক সম্পাদক ইয়াছিন আলী ছাড়া সহ-সাংগঠনিক সম্পাদক করা হয়েছে ৫২ জনকে। প্রচার সম্পাদক আনিসুর রহমান সুজন, সহ-প্রচার সম্পাদক গোলাম মোর্শেদ রাসেল, হুমায়ুন কবির, গাজী সুলতান জুয়েল ও মনিরুজ্জামান মনির, দফতর সম্পাদক মোহাম্মদ রফিকুল ইসলাম, সহ-দফতর সম্পাদক নাজমুল হাসান, আবদুল্লাহ আলম মামুন, কোষাধ্যক্ষ কামরুজ্জামান জাপান, সহ- কোষাধ্যক্ষ মেহের কায়সার রানা ছাড়াও স্বাস্থ্য বিষয়ক সম্পাদক, সহ-স্বাস্থ্য বিষয়ক সম্পাদক, আইনবিষয়ক সম্পাদক ও দুইজন সহ-আইন বিষয়ক সম্পাদক ঘোষণা করা হয়েছে। ১৪৯ সদস্যের তালিকা:
",21/9/2020,politics
ঐক্যবদ্ধ আন্দোলন ছাড়া কেউ রক্ষা পাবে না: মির্জা ফখরুল,"বিএনপি মহাসচিব মির্জা ফখরুল ইসলাম আলমগীর বলেছেন, ঐক্যবদ্ধ আন্দোলন ছাড়া দেশ, গণতন্ত্র, সাংবাদিকতা- কাউকেই রক্ষা করা যাবে না। দেশের স্বাধীনতা-সার্বভৌমত্বও রক্ষা করা যাবে না। অবস্থা বদলে দেয়া ছাড়া কোনো উপায় নেই।



আন্দোলন-সংগ্রামের মধ্য দিয়ে এই ভয়াবহ ফ্যাসিস্ট সরকারকে সরাতে হবে। গণতান্ত্রিক আন্দোলনই হচ্ছে আমাদের একমাত্র পথ।শনিবার দুপুরে এক ভার্চুয়াল আলোচনা সভায় তিনি এসব কথা বলেন। ‘মুক্ত সাংবাদিকতার অন্তর্ধান দিবস’ উপলক্ষে সভার আয়োজন করে ঢাকা সাংবাদিক ইউনিয়ন (একাংশ)।মির্জা ফখরুল বলেন, বর্তমান অবস্থা থেকে মুক্তি পেতে আমাদের ঐক্য দরকার। যেটা আমরা চেষ্টা করছি সবসময়। একটা ঐক্য সৃষ্টি করেই আমাদেরকে এগোতে হবে। আসুন, গোটা জাতিকে ঐক্যবদ্ধ করার জন্য সবাই সম্মিলিত প্রচেষ্টা চালাই। সব রাজনৈতিক দলগুলোকে একখানে আনার চেষ্টা করি। আমরা ১৯৭১ সালে একটা গণতান্ত্রিক বাংলাদেশের জন্য যুদ্ধ করেছিলাম। তাই গণতান্ত্রিক সমাজের জন্য, সেটাকে ফিরিয়ে আনার জন্য লড়াই করি।তিনি বলেন, এই সরকারের কোনো রকমের মূল্য বোধ নেই। আওয়ামী লীগ তো গণতন্ত্রই বিশ্বাসই করে না। আওয়ামী লীগ ও গণতন্ত্র একসঙ্গে যায় না, কখনোই যায় না। তাদের যে রসায়ন তার মধ্যে গণতন্ত্র হয় না। ওদের ভাবটাই হচ্ছে যে, আমি ছাড়া আর কেউ নেই। আমি একমাত্র দেশকে নিয়ন্ত্রণ করব, আমি দেশ চালাব, আমি সবকিছু। সেজন্য এই অবস্থা থেকে মুক্ত হতে হলে আমাদের ঐক্যবদ্ধ হতে হবে। পারস্পরিক সমস্যাগুলোকে দূর করতে হবে। ন্যাশনাল ইউনিটি এই গণতন্ত্রের জন্য বেশি প্রয়োজন।গণমাধ্যমের ওপর সরকারের নিপীড়ন-নির্যাতনের প্রসঙ্গ টেনে বিএনপি মহাসচিব বলেন, আজকে যে অবস্থায় পড়েছি এটা নিসন্দেহে সবচেয়ে খারাপ সময়, সবচেয়ে কঠিন সময়। এখানে এমন একটা অবস্থা তৈরি করে ফেলা হয়েছে, বিশেষ করে ভয়-ভীতি ও ত্রাস সৃষ্টি করে যে আজকে কেউ সাহস করছে না।তিনি বলেন, আমার মনে হয় যে, যত সাংবাদিক এখন বেকার আছেন, এত বেকার বোধহয় কখনও ছিল না। পঁচাত্তর সালে বাকশাল করার পর ৪টি পত্রিকা রেখেছিল, বাকিগুলো চলে গিয়েছিল। আজকে কিন্তু পরোক্ষভাবে ওইরকমই একটা অবস্থা তৈরি হয়েছে। তাদের কথা যারা বলবে, তাদের পক্ষে যারা থাকবে তাদের পত্রিকা চলবে, তাদের চ্যানেল চলবে, তাদের গণমাধ্যমগুলো চলবে। অন্য যারা আছে তাদেরগুলো তারা চলতে দেবে না।মির্জা ফখরুল বলেন, সাংবাদিকরা অনেক কষ্ট করছেন, অনেকের চাকুরি নেই, অনেকে জেল-জুলুমের মামলার মধ্যে পড়েছেন। সাগর-রুনি থেকে শুরু করে অনেকে খুন হয়ে গেছেন, অনেকে গুম হয়ে গেছেন, অনেককে হত্যা করা হয়েছে। তারপরও আপনাদেরকে ঘুরে দাঁড়াতে হবে। কারণ আপনারাই হচ্ছেন গণতন্ত্রের মূলভিত্তি। মুক্ত সাংবাদিকতা বা মুক্ত সংবাদ মাধ্যম না থাকলে গণতন্ত্র কখনোই প্রতিষ্ঠিত হতে পারে না। গণতন্ত্রের মূল বিষয়টাই হচ্ছে গণমাধ্যম। সব দেশে, সব যুগে, সব কালে সাংবাদিকরা প্রধান একটা ভূমিকা পালন করে। আপনারা চেষ্টা করছেন, সব সময় করেছেন।ঢাকা সাংবাদিক ইউনিয়নের সভাপতি কাদের গনি চৌধুরীর সভাপতিত্বে ও সাধারণ সম্পাদক শহীদুল ইসলামের সঞ্চালনায় আলোচনায় আরও বক্তব্য দেন জামায়াতে ইসলামীর সেক্রেটারি জেনারেল মিয়া মো. গোলাম পারোয়ার, বিএফইউজে একাংশের সভাপতি রুহুল আমিন গাজী, মহাসচিব এম আবদুল্লাহ, সাবেক মহাসচিব এম এ আজিজ, জাতীয় প্রেস ক্লাবের সাবেক সভাপতি কামাল উদ্দিন সবুজ, ডিইউজের বাকের হোসাইন, আবদুল আউয়াল ঠাকুর, নুরুল আমিন রোকন, বাছির জামাল, রাশেদুল হক, ঢাকা রিপোর্টার্স ইউনিটির সাবেক সাধারণ সম্পাদক মোরসালীন নোমানী, ফটো জার্নালিস্ট অ্যাসোসিয়েশনের সবেক সভাপতি একেএম মহসিন, সিনিয়র সাংবাদিক আব্দুল আউয়াল ঠাকুর প্রমুখ।
",21/9/2020,politics
প্রার্থী মনোনয়নে বিএনপির নতুন নীতিমালা,"স্থানীয় সরকার নির্বাচনে দলীয় প্রার্থী নির্বাচনে তৃণমূলের মতামতকে গুরুত্ব দেবে বিএনপি। এরই অংশ হিসেবে উপজেলা, পৌরসভা ও ইউনিয়ন পরিষদের নির্বাচনে প্রার্থী মনোনয়নের নীতিমালা প্রণয়ন করেছে দলটি।



শুক্রবার রাতে দলের সিনিয়র যুগ্ম মহাসচিব রুহুল কবির রিজভী স্বাক্ষরিত এক সংবাদ বিজ্ঞপ্তিতে মাঠ পর্যায়ের নেতারা প্রার্থী মনোনয়নের জন্য যে পদ্ধতি ও প্রক্রিয়া গ্রহণ করবেন তা প্রকাশ করা হয়। আগামী ডিসেম্বর থেকে উপজেলা, পৌরসভা ও ইউনিয়ন পরিষদের নির্বাচনের পরিপ্রেক্ষিতে বিএনপির পক্ষ থেকে এই নীতিমালা দলের মাঠ পর্যায়ের নেতাদের অনুসরণ করতে বলা হয়েছে। এর ফলে স্থানীয় সরকার নির্বাচনে অংশগ্রহণ করতে হলে তৃণমূল বিএনপির কাছে যেতে হবে সম্ভাব্য প্রার্থীকে।বিজ্ঞপ্তিতে বলা হয়, উপজেলা পরিষদ নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম সচিব (দুইজন), উপজেলা বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব/১নং যুগ্ম সচিব ও ২নং যুগ্ম সচিব(তিনজন)- এই পাঁচজন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। একই সঙ্গে সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে দলের চেয়ারপার্সনের গুলশান কার্যালয়ে বাহক মারফত প্রেরণ করবেন।পৌরসভা নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম সচিব (দুইজন), পৌরসভা বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব/১নং যুগ্ম সচিব ও ২নং যুগ্ম সচিব (তিনজন)- এই পাঁচজন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। একই সঙ্গে সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপার্সনের গুলশান কার্যালয়ে বাহক মারফত প্রেরণ করবেন।ইউনিয়ন পরিষদ নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহবায়ক ও সদস্য সচিব/১নং যুগ্ম সচিব (দুইজন), ইউনিয়ন বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব/১নং যুগ্ম সচিব ও ২নং যুগ্ম সচিব (তিনজন)- এ পাঁচজন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। একই সঙ্গে সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপার্সনের গুলশান কার্যালয়ে বাহক মারফত প্রেরণ করবেন।বিজ্ঞপ্তিতে রুহুল কবির রিজভী আরও জানান, সারা দেশে দলের জেলা সভাপতি, সাধারণ সম্পাদক, আহ্বায়ক; উপজেলা সভাপতি, সাধারণ সম্পাদক, আহ্বায়ক, পৌরসভা সভাপতি, সাধারণ সম্পাদক, আহ্বায়ক এবং ইউনিয়ন সভাপতি, সাধারণ সম্পাদক ও আহ্বায়কদের জ্ঞাতার্থে জানানো যাচ্ছে যে, উপজেলা পরিষদ চেয়ারম্যান, ভাইস চেয়ারম্যান (পুরুষ ও মহিলা), পৌরসভা মেয়র এবং ইউনিয়ন পরিষদ চেয়ারম্যান পদে সাধারণ নির্বাচন/উপ-নির্বাচনে দলীয় প্রার্থী মনোনয়নের জন্য এই পদ্ধতি/প্রক্রিয়া অনুসরণের মাধ্যমে অংশগ্রহণ করতে পারবেন।",21/9/2020,politics
আল্লামা শফীর মৃত্যু দেশবাসীর জন্য অপূরণীয় ক্ষতি: বিএনপি,"হেফাজত ইসলামের আমির আল্লামা শাহ আহমদ শফীর মৃত্যুকে দেশবাসীর জন্য অপূরণীয় ক্ষতি বলে মন্তব্য করেছে বাংলাদেশ জাতীয়তাবাদী দল বিএনপি। শুক্রবার দলের মহাসচিব মির্জা ফখরুল ইসলাম আলমগীর এক শোকবার্তায় এ মন্তব্য করেন।



শোকবাণীতে বিএনপি মহাসচিব মির্জা ফখরুল ইসলাম আলমগীর বলেন, মরহুম শাহ্ আহমদ শফীকে ইসলামী চিন্তা জগতের একজন বরেণ্য আলেম। তাঁর মৃত্যু দেশবাসীর জন্য এক অপূরণীয় ক্ষতি।বিএনপি মহাসচিব আরও বলেন, বিশিষ্ট ইসলামী চিন্তাবিদ ও দেশের প্রখ্যাত আলেম আল্লামা শাহ্ আহমদ শফীর পৃথিবী থেকে চিরবিদায়ে ইহকাল ও পরকালের সঠিক দিক নির্দেশনা পেতে বঞ্চিত হলো দেশবাসী। তিনি মানুষকে সুপথে চলার জন্য কোরান-হাদিস যেভাবে নির্দেশ দিয়েছে সেভাবে বক্তব্য রেখেছেন। নম্রতা, বিনয় ও সৌজন্যবোধ ছিল তাঁর স্বভাবজাত। ইসলামী চিন্তাবিদ হিসেবে তিনি ছিলেন সর্বজন শ্রদ্ধেয়। দেশের স্বনামধন্য ইসলামী চিন্তাবিদ শাহ্ আহমদ শফী’র মৃত্যুতে দেশ একজন নিবেদিতপ্রাণ ও খ্যাতিমান আলেমকে হারালো, যেটি সহজে পূরণ হবার নয়।”বিএনপি মহাসচিব শোকবার্তায় শাহ্ আহমদ শফীর রুহের মাগফিরাত কামনা করে মরহুমের শোকসন্তপ্ত পরিবারবর্গ, গুনগ্রাহী, ভক্ত ও শুভানুধ্যায়ীদের প্রতি গভীর সহমর্মিতা জানান।",21/9/2020,politics
খনি দুর্নীতি: খালেদা জিয়ার বিরুদ্ধে চার্জগঠন ১৭ নভেম্বর,"দিনাজপুরের বড়পুকুরিয়া কয়লাখনি দুর্নীতি মামলায় বিএনপি চেয়ারপারসন খালেদা জিয়াসহ আসামিদের বিরুদ্ধে অভিযোগ গঠন শুনানির জন্য ১৭ নভেম্বর দিন ধার্য করেছেন আদালত।



বৃহস্পতিবার মামলার অভিযোগ গঠন শুনানির জন্য দিন ধার্য ছিল। কিন্তু খালেদা জিয়ার আইনজীবী জানান তিনি অসুস্থ, তাই আদালতে আসতে পারেননি। এ জন্য তার আইনজীবী সময়ের আবেদন করেন। পরে কেরানীগঞ্জের কেন্দ্রীয় কারাগারের সামনে নবনির্মিত ২ নম্বর ভবনে স্থাপিত অস্থায়ী ঢাকার ২ নম্বর বিশেষ জজ আদালতের বিচারক এএইচএম রুহুল ইমরান সময়ের আবেদন মঞ্জুর করে এ দিন ধার্য করেন।খালেদা জিয়ার আইনজীবী জিয়াউদ্দিন জিয়া ও এম হেলালউদ্দিন বিষয়টি নিশ্চিত করেছেন।দিনাজপুরের বড়পুকুরিয়া কয়লাখনির কয়লা উত্তোলন, ব্যবস্থাপনা ও রক্ষণাবেক্ষণে ঠিকাদার নিয়োগে অনিয়ম এবং রাষ্ট্রের ১৫৮ কোটি ৭১ লাখ টাকার ক্ষতি ও আত্মসাতের অভিযোগে ২০০৮ সালের ২৬ ফেব্রুয়ারি শাহবাগ থানায় মামলাটি করা হয়। ওই বছরের ৫ অক্টোবর ১৬ আসামির বিরুদ্ধে অভিযোগপত্র দাখিল করে দুর্নীতি দমন কমিশন (দুদক)।মামলায় খালেদা জিয়া ছাড়া অন্য আসামিরা হলেন- সাবেক অর্থমন্ত্রী এম সাইফুর রহমান (মৃত), সাবেক স্থানীয় সরকার, পল্লী উন্নয়ন ও সমবায়মন্ত্রী আবদুল মান্নান ভূঁইয়া (মৃত), সাবেক শিল্পমন্ত্রী মতিউর রহমান নিজামী (মৃত), সাবেক সমাজকল্যাণমন্ত্রী আলী আহসান মো. মুজাহিদ (মৃত), ড. খন্দকার মোশাররফ হোসেন, এমকে আনোয়ার (মৃত), এম শামসুল ইসলাম (মৃত), আলতাফ হোসেন চৌধুরী, ব্যারিস্টার আমিনুল হক, একেএম মোশাররফ হোসেন, জ্বালানি মন্ত্রণালয়ের সাবেক ভারপ্রাপ্ত সচিব নজরুল ইসলাম, পেট্রোবাংলার সাবেক চেয়ারম্যান এসআর ওসমানী, সাবেক পরিচালক মঈনুল আহসান, বড়পুকুরিয়া কোল মাইনিং কোম্পানির সাবেক ব্যবস্থাপনা পরিচালক মো. সিরাজুল ইসলাম ও খনির কাজ পাওয়া কোম্পানির স্থানীয় এজেন্ট হোসাফ গ্রুপের চেয়ারম্যান মোয়াজ্জেম হোসেন। ",21/9/2020,politics
মহিলা দল বিভক্ত গ্রুপিং কোন্দলে,"জাতীয়তাবাদী মহিলা দলে হযবরল অবস্থা। সংগঠনটির সভাপতি-সাধারণ সম্পাদকের মধ্যে গ্রুপিং ও অভ্যন্তরীণ কোন্দলের কারণে নেতাকর্মীরা বিভক্ত হয়ে পড়েছেন। তাদের অনুসারীদের মধ্যে কয়েকবার মারামারিও হয়েছে।



সর্বশেষ ৮ মার্চ নয়াপল্টনে এক অনুষ্ঠানে হট্টগোলের পর চরম ক্ষুব্ধ হয় বিএনপির হাইকমান্ড। কেন্দ্রীয় কমিটির কার্যক্রম স্থগিত করা হয়। এরপর থেকে কোনো রাজনৈতিক কর্মসূচি পালন করতে পারছে না সংগঠনটি।এ অবস্থায় কেন্দ্রীয় কমিটি ভেঙে দেয়ার নীতিগত সিদ্ধান্ত নেয়া হয়েছে। খোঁজা হচ্ছে নতুন নেতৃত্ব। বিএনপির একাধিক নীতিনির্ধারক জানিয়েছেন এসব তথ্য।বিএনপির স্থায়ী কমিটির এক সদস্য যুগান্তরকে বলেন, মহিলা দলের বিষয়ে কয়েকটি বৈঠকে আলোচনা হয়েছে। এক বৈঠকে দ্বন্দ্ব নিরসন ও নতুন নেতৃত্ব খোঁজার জন্য তিন নেতাকে মৌখিকভাবে বলা হয়েছিল। কিন্তু আনুষ্ঠানিকভাবে কাউকে দায়িত্ব দেয়া হয়নি।জানতে চাইলে বিএনপির স্থায়ী কমিটির সদস্য বেগম সেলিমা রহমান যুগান্তরকে বলেন, সেভাবে কাউকে দায়িত্ব দেয়া হয়নি। মহিলা দল তাদের জায়গাতেই আপাতত আছে। তবে তাদের কেন্দ্রীয় কমিটির কার্যক্রম স্থগিত আছে। অনুরূপ কথা জানিয়েছেন বিএনপির সিনিয়র যুগ্ম মহাসচিব রুহুল কবির রিজভী।সংগঠনের একাধিক কেন্দ্রীয় নেত্রী জানান, মহিলা দল মূলত বিএনপির চেয়ারপারসন খালেদা জিয়া নিজেই দেখভাল করতেন। তিনি কারাগারে যাওয়ার পরই সমস্যা দেখা দেয়। ভারপ্রাপ্ত চেয়ারম্যান তারেক রহমান লন্ডনে থাকায় ঢাকার কয়েকজন বিএনপি নেতা নিজেদের স্বার্থে মহিলা দলের অভ্যন্তরীণ বিরোধ জিইয়ে রাখছেন।২০১৬ সালের ২৭ সেপ্টেম্বর আফরোজা আব্বাসকে সভাপতি ও সুলতানা আহমেদকে সাধারণ সম্পাদক করে ৫ সদস্যের কেন্দ্রীয় কমিটি ঘোষণা করা হয়। এরপর ১৫ মাসে তারা ৭৮টি সাংগঠনিক জেলার মধ্যে ৩০টির কাউন্সিল সম্পন্ন করে। যার মধ্যে ২৬টি জেলা কমিটি ঘোষণা করা হয়।২০১৮ সালের ৮ ফেব্রুয়ারি বিএনপির চেয়ারপারসন কারাগারে যাওয়ার পর আর কাউন্সিল করতে পারেনি। ২০১৯ সালের ৪ এপ্রিল সংগঠনটির ২৬৫ সদস্যের পূর্ণাঙ্গ কমিটি ঘোষণা করা হয়।সূত্র জানায়, পূর্ণাঙ্গ কমিটিতে সাবেক সাধারণ সম্পাদক শিরিন সুলতানার বেশিরভাগ অনুসারী স্থান পাননি। মূলত তখনই সংগঠনকে দুর্বল করার জন্য একটি গ্রুপের তৎপরতার অভিযোগ ওঠে। পূর্ণাঙ্গ কমিটি ঘোষণার কিছুদিন পরই সভাপতি ও সাধারণ সম্পাদকের মধ্যে গ্রুপিং দেখা দেয়।গত বছর ১৬ নভেম্বর তারেক রহমানের জন্মদিন পালন উপলক্ষে বিএনপির নয়াপল্টনের কার্যালয়ে এক সভাকে কেন্দ্র করে দুই গ্রুপে মারামারি হয়। সভাপতি আফরোজা আব্বাসের সভাপতিত্বে ও সিনিয়র যুগ্ম সম্পাদক হেলেন জেরিন খানের পরিচালনায় ওই সভা শুরু হওয়ার ১ ঘণ্টা পর সাধারণ সম্পাদক সুলতানা আহমেদ উপস্থিত হয়ে মাইক ছিনিয়ে নেন। তিনি আফরোজা আব্বাসের সঙ্গে অসৌজন্যমূলক আচরণও করেন।এ সময় দুই গ্রুপের কয়েকজন আহতও হন। পরদিন আফরোজা আব্বাস আর হেলেনের পক্ষের দেড়শ’ নেতাকর্মী সুলতানার বিরুদ্ধে ভারপ্রাপ্ত চেয়ারম্যানের কাছে অনাস্থাপত্র দেন এবং তার বহিষ্কার দাবি করেন। এরপর থেকে শীর্ষ দুই নেত্রী একসঙ্গে কোনো কর্মসূচি পালন করেননি।গেল বছরের ২০ নভেম্বর শাহজাহানপুরে ২০ জন সাবেক এমপি ও বর্তমান কমিটির শতাধিক নেতাকর্মী নিয়ে তারেক রহমানের জন্মদিন পালন করেন আফরোজা। আর সুলতানা আহমেদ পৃথকভাবে তার গুলশানের বাসার ছাদে মিলাদের আয়োজন করেন। সেখানে কয়েকজন সাবেক সংসদ সদস্যসহ অর্ধশতাধিক নেতাকর্মী অংশ নেন।সেদিন আফরোজা-সুলতানা গ্রুপিং আরও স্পষ্ট হয়ে ওঠে। এরপর থেকে মহিলা দলের কোনো বৈঠকও হয়নি। পরে বিএনপির মহাসচিব মির্জা ফখরুল ইসলাম আলমগীরের হস্তক্ষেপে ৮ মার্চ বিশ্ব নারী দিবসে র‌্যালি করার সিদ্ধান্ত নেয় সংগঠনটি। সেদিনও বিএনপির কেন্দ্রীয় নেতাদের সামনে দুই গ্রুপের মধ্যে হট্টগোল হয়। পরে তারেক রহমান মহিলা দলের সব কার্যক্রম স্থগিত করেন।এর মধ্যে ৯ সেপ্টেম্বর মহিলা দলের ৪২তম প্রতিষ্ঠাবার্ষিকী ছিল। সেদিন কেন্দ্রীয় বিএনপির নির্দেশনা ছিল আফরোজা আব্বাস তার ১০ জন অনুসারী ও সুলতানা আহমেদ ১০ জন অনুসারী নিয়ে সাবেক রাষ্ট্রপতি জিয়াউর রহমানের মাজারে শ্রদ্ধা জানবেন। ভার্চুয়াল সভা করতে চাইলেও বিএনপি থেকে নিষেধ করা হয়।সূত্র জানায়, জিয়াউর রহমানের মাজারে গেলে সেখানেও দুই নেত্রী একে অন্যের সঙ্গে কথা বলেননি। বরং বিএনপির স্থায়ী কমিটির সদস্য নজরুল ইসলাম খান চন্দ্রিমা উদ্যানে ঢোকার সঙ্গে সঙ্গেই সুলতানা আহমেদ তার কাছে আফরোজা আব্বাসের বিরুদ্ধে কথা বলতে শুরু করেন। পরে সুলতানাকে ধমক দিয়ে থামিয়ে দেন নজরুল ইসলাম খান।সংগঠনের একাধিক কেন্দ্রীয় নেত্রী জানান, আফরোজা আব্বাস একজন ক্লিন ইমেজের। তার বিরুদ্ধে কোনো অভিযোগ নেই। বরং তিনি কর্মীবান্ধব। সভাপতি হওয়ার পর সংগঠনের কাজে বিভিন্ন জেলায় সফর করেছেন, সব খরচ নিজে বহন করেছেন। নেতাকর্মীরা বিপদে-আপদে সব সময় তাকে পাশে পেয়েছেন। এ রকম নেত্রী অতীতে মহিলা দল পায়নি। অথচ তার বিরুদ্ধে গ্রুপিং করে নোংরা রাজনীতি করছেন কেউ কেউ।জানতে চাইলে মহিলা দলের সাধারণ সম্পাদক সুলতানা আহমেদ যুগান্তরকে বলেন, মহিলা দলের কার্যক্রম স্থগিতের বিষয়ে আমাদের কোনো নোটিশ দেয়া হয়নি।আফরোজা আব্বাসের সঙ্গে দ্বন্দ্বের বিষয়ে তিনি বলেন, আমাদের মধ্যে কোনো দ্বন্দ্ব নেই। কোনো গ্রুপিংও নেই।সূত্রমতে, এক মাসের মধ্যে মহিলা দলের নতুন কেন্দ্রীয় কমিটির ঘোষণা করা হতে পারে। নতুন কমিটিতে সভাপতি পদে আলোচনায় আছেন শিরিন সুলতানা, অ্যাডভোকেট বিলকিস আক্তার জাহান শিরীন ও নিলোফার চৌধুরী মনি। আর সাধারণ সম্পাদক পদে হেলেন জেরিন খান, শাম্মী আক্তার ও অ্যাডভোকেট নিপুন রায় চৌধুরী।এদিকে আফরোজা আব্বাসের ঘনিষ্ঠ এক নেত্রী যুগান্তরকে জানান, নতুন কমিটিতে থাকতে চান না তিনি (আফরোজা)। তবে খালেদা জিয়া ও তারেক রহমান প্রয়োজন মনে করলে আরেক মেয়াদ থাকতে আপত্তি নেই।",21/9/2020,politics
মনোনয়নকে কেন্দ্র করে বিএনপিতে উত্তেজনা,"ঢাকা-১৮ আসনের উপনির্বাচন ঘিরে বিএনপির সম্ভাব্য প্রার্থীদের মধ্যে চলছে উত্তেজনা। মনোনয়নকে কেন্দ্র করে কার্যত বিভক্ত হয়ে পড়েছেন স্থানীয় নেতাকর্মী ও সমর্থকরা। এক গ্রুপের নেতৃত্ব দিচ্ছেন সম্ভাব্য প্রার্থী এসএম জাহাঙ্গীর ও অপর গ্রুপের নেতৃত্বে কফিলউদ্দিন আহম্মেদ। এ আসনে নয়জন মনোনয়নপত্র কিনলেও মূলত মাঠে রয়েছেন এরা দু’জনই। শনিবার গুলশান কার্যালয়ে সংঘর্ষের পর এদের কর্মী-সমর্থকরা প্রতিদিনই এলাকায় মহড়া দিচ্ছেন। হাইকমান্ড দ্রুত পরিস্থিতি নিয়ন্ত্রণে না আনলে ফের ভয়াবহ সংঘর্ষের আশঙ্কা করছেন অনেকে।



এদিকে মনোনয়নকে কেন্দ্র করে সম্ভাব্য প্রার্থীরা একে অপরের বিরুদ্ধে শুরু করেছেন কাদা ছোড়াছুড়ি। হাইকমান্ডের কাছে দিচ্ছেন লিখিত অভিযোগ। মনোনয়ন পেতে নেতাকর্মী ও সমর্থকদের নিয়ে প্রতিদিনই নির্বাচনী এলাকায় মতবিনিময় করছেন। নিষ্ক্রিয় নেতাকর্মীদের মাঠে নামানোর চেষ্টা করছেন তারা। সবমিলিয়ে নির্বাচন ঘিরে উত্তেজনার পাশাপাশি এ আসনে বিএনপি অনেকটা চাঙ্গা হয়ে উঠেছে।শনিবার বিএনপি চেয়ারপারসন খালেদা জিয়ার গুলশান কার্যালয়ে উপনির্বাচনে সম্ভাব্য প্রার্থীদের সাক্ষাৎকার চলাকালে জাহাঙ্গীর ও কফিলের সমর্থকদের মধ্যে সংঘর্ষ হয়। এ ঘটনা তদন্তে কেন্দ্রীয়ভাবে তদন্ত কমিটি করা হয়েছে। মৌখিকভাবে কেন্দ্রীয় তিন নেতাকে এ দায়িত্ব দেয়া হয়েছে। তবে এখনও তারা তদন্তের কাজ শুরু করেননি। এ আসনে সম্ভাব্য প্রার্থীদের সাক্ষাৎকার নেয়া হলেও চূড়ান্ত মনোনয়ন ঘোষণা করেনি বিএনপি। তফসিল ঘোষণার পর তা ঘোষণা করা হবে।সূত্র জানায়, গুলশান কার্যালয়ে সংঘর্ষের ঘটনায় একে অপরকে দায়ী করছেন জাহাঙ্গীর ও কফিল সমর্থকরা। প্রত্যক্ষদর্শীরা জানান, সাক্ষাৎকারের দিন দুপুরের পর তারা গুলশান কার্যালয়ের সামনে অবস্থান নেন। কিছুক্ষণ পর কফিলের সমর্থকরা প্ল্যাকার্ড নিয়ে সেখানে উপস্থিত হন। তাদের কার্যালয়ের সামনে থেকে সরে যেতে বলেন। এ নিয়ে উত্তেজনা সৃষ্টি হয়। একপর্যায়ে কফিল সমর্থকরা তাদের ধাওয়া দিয়ে সেখান থেকে সরিয়ে দেন। পরে আমরাও তাদের ধাওয়া করি। এরপর কিছুক্ষণ ধাওয়া-পাল্টা ধাওয়া হয়। পরে কেন্দ্রীয় নেতাদের হস্তক্ষেপে পরিস্থিতি শান্ত হয়। কফিল সমর্থকরাই প্রথমে এ ঘটনার সূত্রপাত করে। তবে কফিল সমর্থকদের দাবি, জাহাঙ্গীর বহিরাগতদের দিয়ে তাদের ওপর হামলা চালিয়েছে।মনোনয়নকে কেন্দ্র করে এ আসনের অন্তর্গত সাতটি থানা বিএনপির সভাপতি ও সাধারণ সম্পাদকসহ অঙ্গ-সংগঠনের একাংশ জাহাঙ্গীরের পক্ষে অবস্থান নিয়েছে। অপরদিকে থানা বিএনপি ও অঙ্গ-সংগঠনের একাংশ কফিলের পক্ষে রয়েছে। স্থানীয় নেতাদের দিয়ে হাইকমান্ডের কাছে প্রতিপক্ষের বিরুদ্ধে লিখিত অভিযোগ পাঠানো হচ্ছে। জাহাঙ্গীর ও কফিলকে মনোনয়ন দিতে নিজ নিজ সমর্থকরা আহ্বান জানাচ্ছেন। সর্বশেষ সাত থানা বিএনপির সভাপতি ও সাধারণ সম্পাদক এবং অঙ্গ-সংগঠনের নেতারা এসএম জাহাঙ্গীরকে এ আসনে মনোনয়ন দিতে কেন্দ্রে লিখিত আবেদন করেছেন। এর আগে গত সিটি নির্বাচনে বিএনপির কয়েক কাউন্সিলর প্রার্থী জাহাঙ্গীরকে মনোনয়ন না দিতে কেন্দ্রে লিখিত আবেদন করেন।জানতে চাইলে এসএম জাহাঙ্গীর হোসেন যুগান্তরকে বলেন, দেড় যুগের বেশি এ এলাকার রাজনীতির সঙ্গে জড়িত। প্রতিটি নেতাকর্মী ও সাধারণ মানুষের কাছেও আমার গ্রহণযোগ্যতা রয়েছে। বিগত আন্দোলন-সংগ্রামে মাঠে ছিলাম। এসব বিবেচনা করে হাইকমান্ড আমাকে মনোনয়ন দেবে বলে আশা করি। তিনি বলেন, এ আসনের বিএনপি ও অঙ্গ-সংগঠনের নেতাকর্মীরা ঐক্যবদ্ধ। আমরা যারা মনোনয়নপ্রত্যাশী তাদের মধ্যেও কোনো বিভেদ নেই। যারা দলের ঐক্য চান না তারা নানাভাবে আমাদের মধ্যে অনৈক্য সৃষ্টির চেষ্টা চালাচ্ছে।মনোনয়নপ্রত্যাশী এম কফিল উদ্দিন বলেন, আমি এ এলাকার স্থানীয়। মামলা-নির্যাতন উপেক্ষা করে নেতাকর্মীদের পাশে আছি। আশা করি দল সবকিছু মূল্যায়ন করে স্থানীয় হিসেবে মনোনয়ন দেবে। কোনো বহিরাগতকে যেন মনোনয়ন দেয়া না হয়।",21/9/2020,politics
সরকারি দলের সিন্ডিকেটকে সুবিধা দিতে পেঁয়াজের দাম বৃদ্ধি: রিজভী,"দেশের বাজারে হঠাৎ পেঁয়াজের দাম বৃদ্ধির জন্য ‘সরকারি দলের সিন্ডিকেটকে’ দায়ী করেছেন বিএনপির সিনিয়র যুগ্ম মহাসচিব রুহুল কবির রিজভী।



বুধবার দুপুরে রাজধানীর নয়াপল্টনে এক সংবাদ সম্মেলনে তিনি এ কথা বলেন।রিজভী বলেন, দেশের বাজারে প্রচুর পেঁয়াজ মজুদ থাকলেও বিক্রি কমিয়ে দিয়েছে অসাধু ব্যবসায়ীরা। ফলে বাজারে পেঁয়াজের তীব্র সংকট দেখা দিয়েছে। এই সংকট কৃত্রিম। আমরা বিভিন্ন সূত্র থেকে জানছি, গণমাধ্যমেও সংবাদ প্রকাশিত হয়েছে এই মজুদের কথা।‘আমরা মনে করি, এটাতে সরকারেরও কারসাজি থাকে। সরকার সমর্থিত দলের সিন্ডিকেটই পেঁয়াজের মূল্য বৃদ্ধির পৃষ্ঠপোষক। আমদানিকারক ও ব্যবসায়ী সিন্ডিকেটের কারসাজিতেই পেঁয়াজের এই মূল্য বৃদ্ধি। বিএনপি পেঁয়াজের এই অস্বাভাবিক মূল্য বৃদ্ধির ঘটনায় উদ্বেগ প্রকাশ করছে।’গত সোমবার ভারত পেঁয়াজ রফতানি বন্ধের ঘোষণা দিলে বাংলাদেশে একদিনের মধ্যেই নিত্য প্রয়োজনীয় পণ্যটির দাম বাড়তে থাকে। মঙ্গলবার রাজধানীর বিভিন্ন বাজারে ৬০ টাকা কেজির পেঁয়াজ ১০০ টাকায় উঠে যায়। অবিলম্বে পেঁয়াজের দাম স্বাভাবিক করতে বাজার নিয়ন্ত্রণে কঠোর ব্যবস্থা নেয়ার দাবি জানান রিজভী।তিনি বলেন, ভারতে ইলিশ উপহার হিসেবে পাঠানোর সঙ্গে সঙ্গেই বাংলাদেশে পেঁয়াজ রফতানি বন্ধ করে দিয়েছে। বাংলাদেশে এই সংবাদ পৌঁছানোর সঙ্গে সঙ্গেই বাজার সিন্ডিকেটের হোতারা তেলেসমাতি শুরু করে দেয়।‘পেঁয়াজ আছে। কিন্তু সরকারি দলের সমর্থিত সিন্ডিকেটকে সুবিধা দেয়ার জন্য, তাদের অর্থ-বিত্ত বাড়ানোর জন্য আজকে কৃত্রিমভাবে এই সংকট সৃষ্টি করা হয়েছে। তাতে কষ্ট পাচ্ছে কে? স্বল্প আয়ের মানুষ, নিম্ন আয়ের মানুষ, মজুর, কৃষক, ভূমিহীন কৃষক- এরা সবচাইতে বেশি কষ্ট পাচ্ছে।’সরকারের সমালোচনা করে তিনি বলেন, এর আগেও সরকার প্রধান নিজেও বলেছেন, পেঁয়াজ বিমানে উঠে গেছে, আর কোনো সমস্যা নাই। এই কথা বলার মানে কী? এর মানে হচ্ছে জনগণের সঙ্গে তামাশা করা। সরকার প্রধানের সেই কথাগুলো মানুষ ভুলে যায়নি। যেদিনই বলেছেন তার পরেরদিনই দাম বেড়েছে। গত বছর তিনশ টাকা কেজি হয়েছিল, ফাস্ট সেঞ্চুরি, ডাবল সেঞ্চুরি, ট্রিপল সেঞ্চুরি তারা করে ফেললেন। জনগণের সঙ্গে এই মশকরাগুলো করেছে সরকার।সংবাদ সম্মেলনে দলের যুগ্ম মহাসচিব খায়রুল কবির খোকন, সাংগঠনিক সম্পাদক সৈয়দ এমরান সালেহ প্রিন্স, কেন্দ্রীয় নেতা আবদুস সালাম আজাদ, ফিরোজ-উজ জামান, আমিনুল ইসলাম, অঙ্গ সংগঠনের শাহজাহান মিয়া সম্রাট, আহসান উদ্দিন খান শিপন, শেখ আব্দুল হালিম খোকন প্রমুখ উপস্থিত ছিলেন।",21/9/2020,politics
ওবায়দুল কাদেরকে পদত্যাগ করতে বললেন রিজভী,"শুরু থেকেই করোনা রোগীর আক্রান্ত ও মৃত্যুর সংখ্যা নিয়ে সরকার মিথ্যাচার করেছে বলে মন্তব্য করেছেন বিএনপির সিনিয়র যুগ্ম মহাসচিব রুহুল কবির রিজভী।



তিনি বলেছেন, সরকার শুরু থেকেই করোনা রোগীর আক্রান্ত ও মৃত্যুর সংখ্যা নিয়ে মিথ্যাচার করেছে। জাতির সামনে প্রকৃত তথ্য তুলে ধরা হচ্ছে না। করোনার টেস্ট কমিয়ে দিয়ে করোনা রোগী নেই বলে জনগণকে ধাপ্পা দিয়ে বিপদের মধ্যে ঠেলে দিচ্ছে। এর উদ্দেশ্য হচ্ছে করোনা থেকে জনদৃষ্টিকে অন্যদিকে সরিয়ে রাখা। নিজেদের ব্যর্থতা ঢাকা দেয়ার জন্য সরকারি প্রতিষ্ঠানগুলোকেও মিথ্যাচারের যন্ত্র বানানো হচ্ছে। মঙ্গলবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে তিনি এসব কথা বলেন।তিনি বলেন, করোনায় আক্রান্ত ও মৃত্যুর সংখ্যা প্রতিদিনই বৃদ্ধি পেয়েই যাচ্ছে। এখনও আক্রান্ত ও মৃত্যু সংখ্যার মধ্যে কোনো আশার আলো দেখা যাচ্ছে না। সরকারি হিসাবে করোনা আক্রান্ত হয়ে মৃত্যুর সংখ্যায় চীনকে ছাড়িয়ে গেছে বাংলাদেশ। এভাবে চলতে থাকলে এদেশে করোনা সংক্রমণ ও মৃত্যুর সংখ্যা ভয়াবহ রূপ ধারণ করবে। দেশের স্বাস্থ্য ব্যবস্থা ধ্বংসের দ্বারপ্রান্তে। রিজভী বলেন, আওয়ামী লীগের সাধারণ সম্পাদক কয়েক দিন আগে বলেছেন- বিএনপি চিরাচরিত মিথ্যাচার করছে। বিএনপি বলেছে সরকার করোনা রোগীদের পরিসংখ্যানে ৮২ হাজার রোগীর নাম বাদ দিয়েছে। তিনি বলেছেন ৮২ হাজারের তথ্য কোথায় পেয়েছেন এবং এ তালিকা জানতে চেয়েছেন। ওবায়দুল কাদের সাহেবের উদ্দেশ্যে বলতে চাই- বানোয়াট এবং অসত্য কথা বলার ফেরিওয়ালা আপনারা। একটি ইংরেজি পত্রিকায় এসেছে ৮২ হাজার নয়, ৮৪ হাজার করোনা রোগী সরকারের ডাটাবেজের অন্তর্ভুক্ত করা হয়নি।বিএনপির এই নেতা বলেন, ডিজি হেলথ সার্ভিস কি সরকারি নাকি বিরোধীদলীয় প্রতিষ্ঠান? এটি প্রত্যক্ষভাবে একটি সরকারি প্রতিষ্ঠান। তাদের ডাটাবেজ থেকে ৮৪ হাজার রোগীর নাম হারিয়ে গেল কীভাবে? এ তথ্যটি এমন একটি গণমাধ্যমে প্রকাশিত হয়েছে যেটি জনগণের কাছে বিশ্বাসযোগ্য। এ সংবাদ প্রতিবেদনে আরও বলা হয়েছে- সরকারি ডাটাবেজে এলাকাভিত্তিক করোনার সংখ্যা ও সংক্রমণের হারেরও তেমন তথ্য নেই। আমি বলতে চাই- পত্রিকাটি পাঠ করে ওবায়দুল কাদের সাহেবের নিজের আত্মমর্যাদার কথা চিন্তা করে এই মুহূর্তে পদত্যাগ করা উচিত। জনসম্মুখে ডাহা মিথ্যা উল্লেখ করার পর একজন মন্ত্রীর কোনোক্রমেই দায়িত্বে থাকা তার মর্যাদার সঙ্গে বেমানান।সংবাদ সম্মেলনে আরও উপস্থিত ছিলেন- বিএনপি চেয়ারপারসনের উপদেষ্টা আবদুস সালাম, সহ-সাংগঠনিক সম্পাদক অ্যাডভোকেট আবদুস সালাম আজাদ, নির্বাহী কমিটির সদস্য একরামুল হক বিপ্লব, স্বেচ্ছাসেবক দলের কেন্দ্রীয় নেতা জাহিদুর রহমান, মোরশেদ আলম প্রমুখ।
",21/9/2020,politics
খিচুড়ি রান্না শিখতে কর্মকর্তাদের বিদেশ পাঠানোকে ‘ফালতু’ বললেন রিজভী,"খিচুড়ি রান্না শিখতে সরকারি কর্মকর্তাদের বিদেশে পাঠানোর প্রস্তাবনাকে ‘ফালতু’ বলেছেন বিএনপির সিনিয়র যুগ্ম মহাসচিব রুহুল কবির রিজভী।



মঙ্গলবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে তিনি একথা বলেন।রিজভী বলেন, এখন খিচুড়ি রান্না প্রশিক্ষণের জন্য সরকারি কর্মকর্তাদের বিদেশ পাঠানোর কথাও খবরে বের হয়েছে। ইতোপূর্বে পুকুর খননের প্রশিক্ষণের জন্য সরকারি কর্মকর্তাদের বিদেশ পাঠানো হয়েছিল। এছাড়াও পাবদা মাছ চাষের প্রশিক্ষণ নিতে সরকারি কর্মকর্তারা বিদেশে গিয়েছিলেন। এসব অভিনব ও হাস্যকর তামাশা কেবলমাত্র শেখ হাসিনার আমলেই সম্ভব। আবহমানকাল ধরেই এ বিষয়গুলো সাধারণ মানুষের রপ্ত। অথচ সেসব বিষয়ে সরকারি কর্মকর্তাদের বিদেশ পাঠানোতে একটি প্রবাদ মনে পড়ে যায়- ‘সরকারি মাল দরিয়া মে ঢাল’। মোটা অংকের বৈদেশিক মুদ্রা খরচ করে ফালতু কাজে সরকারি কর্মকর্তাদের বিদেশ পাঠানো মূলত মিডনাইট নির্বাচনে সহায়তা করার জন্য সরকারি কর্মকর্তাদের উপঢৌকন দেয়া।সংবাদ সম্মেলনে আরও উপস্থিত ছিলেন- বিএনপি চেয়ারপারসনের উপদেষ্টা আবদুস সালাম, সহ-সাংগঠনিক সম্পাদক অ্যাডভোকেট আবদুস সালাম আজাদ, নির্বাহী কমিটির সদস্য একরামুল হক বিপ্লব, স্বেচ্ছাসেবক দলের কেন্দ্রীয় নেতা জাহিদুর রহমান, মোরশেদ আলম প্রমুখ।
",21/9/2020,politics
বাংলাদেশে কারও ছায়া দেখলেই আঁতকে উঠতে হয়: ফখরুল,"বিএনপি মহাসচিব মির্জা ফখরুল ইসলাম আলমগীর বলেছেন, প্রকৃত গণতান্ত্রিক সমাজে ব্যক্তি-মানুষের মর্যাদা সমুন্নত থাকে। গণতান্ত্রিক শাসন ব্যবস্থায় মানুষকে দাসে পরিণত করা যায় না। একমাত্র গণতান্ত্রিক রাষ্ট্র সমাজেই কেবলমাত্র মানুষের অধিকার নিশ্চিত হয়।



আন্তর্জাতিক গণতন্ত্র দিবস উপলক্ষে মঙ্গলবার এক বাণীতে তিনি এসব কথা বলেন।ফখরুল বলেন, আজ (মঙ্গলবার) আন্তর্জাতিক গণতন্ত্র দিবসে বাংলাদেশসহ সারা বিশ্বের গণতন্ত্রমনা মানুষকে জানাই আন্তরিক শুভেচ্ছা ও অভিনন্দন। জাতিসংঘ কর্তৃক ২০০৭ সালের ১৫ সেপ্টেম্বর থেকে এ দিবসটি পালিত হয়ে আসছে গণতন্ত্রের সারবত্তা ও অনুশীলনে সবাইকে উদ্বুদ্ধ করতে। গণতন্ত্র প্রতিষ্ঠা করতে যারা জীবন দিয়েছেন তাদের প্রতি জানাই গভীর শ্রদ্ধা, আহতদের জানাচ্ছি সমবেদনা।তিনি বলেন, সারা বিশ্বে বহু মত-পথের গণতান্ত্রিক শাসন ব্যবস্থার প্রতি মানুষের আগ্রহকে ভূলুন্ঠিত করে বাংলাদেশসহ বিভিন্ন দেশে এখনও একদলীয় দুঃশাসনের কালো ছায়া বিরাজমান। বর্তমানে বাংলাদেশে নাগরিক স্বাধীনতা, ভোটাধিকার, মানবিক মর্যাদা ও মানবিক সাম্য হরণ করা হয়েছে। বাংলাদেশে কারও ছায়া দেখলেই আঁতকে উঠতে হয়। নানা কালাকানুনের মাধ্যমে সংবাদপত্রের স্বাধীনতাকে হরণ করে মতপ্রকাশের স্বাধীনতার কন্ঠরোধ করা হয়েছে। ভিন্নমতের কারণে অনেকেই গুম, খুন ও বিচারবহির্ভূত হত্যার শিকার হয়েছেন। বাংলাদেশের প্রধান বিরোধী দলের নেতা দেশনেত্রী খালেদা জিয়াকে মিথ্যা ও সাজানো মামলায় বছরের পর বছর কারাগারে আটকে রাখা হয়েছে, এখনও তিনি পুরোপুরি মুক্ত নন। আমরা বর্তমানে এক ভয়াবহ দুর্দিন অতিক্রম করছি।বিএনপি মহাসচিব বলেন, গণতন্ত্র এমন একটি শাসন ব্যবস্থা যেখানে জনগণ সরাসরি শাসন ব্যবস্থায় অংশগ্রহণ করতে পারে। জনগণের মতামতই হয় সরকার পরিচালনার ভিত্তি। কেবল গণতান্ত্রিক রাষ্ট্রব্যবস্থায় শান্তি, স্থিতিশীলতা, উন্নয়ন ও মানবাধিকার প্রতিষ্ঠা করা সম্ভব।দেশবাসীর উদ্দেশে তিনি বলেন- আসুন, আমরা বর্তমান দুঃসময় কাটিয়ে উঠতে গণতন্ত্র পুনরুদ্ধার আন্দোলনে ঝাঁপিয়ে পড়ে গণতন্ত্রের মুক্তির মাধ্যমে একটি কার্যকর গণতান্ত্রিক রাষ্ট্র গড়ে তুলি।
",21/9/2020,politics
খালেদা জিয়ার মুক্তির মেয়াদ ৬ মাস বাড়ল,"বিএনপি চেয়ারপারসন খালেদা জিয়ার মুক্তির মেয়াদ ছয় মাস বাড়ানো হয়েছে। প্রধানমন্ত্রী শেখ হাসিনা এই আবেদনে ইতিবাচক সাড়া দিয়েছেন।

স্বরাষ্ট্রমন্ত্রী আসাদুজ্জামান খান কামাল মঙ্গলবার দুপুরে যুগান্তরকে এ তথ্য নিশ্চিত করেছেন। তিনি জানান, খালেদা জিয়ার আরও ছয় মাস মুক্তির ক্ষেত্রে আগে যেসব শর্ত ছিল সেগুলো অপরিবর্তিত থাকবে।



তিনি বলেন, খালেদা জিয়ার পরিবার তার মুক্তির মেয়াদ বাড়ানোর আবেদন করেছিল। কিছুক্ষণ আগে প্রধানমন্ত্রী শেখ হাসিনা সেই আবেদনে অনুমোদন দেন। তবে এর আগে আইন মন্ত্রণালয়ও ছয় মাস বাড়ানোর জন্য আইনগত সুপারিশ করেছিল। করোনাভাইরাসের কারণে গত ছয় মাস খালেদা জিয়ার পরিবার তার কোনো চিকিৎসার ব্যবস্থা করতে পারেনি। এই বিবেচনায় তার মুক্তির মেয়াদ আরও ছয় মাস বাড়ানো হয়েছে। ৩ সেপ্টেম্বর খালেদা জিয়ার সাজা স্থগিত করে মুক্তির মেয়াদ আরও ছয় মাস বাড়ানোর সুপারিশ করে আইন মন্ত্রণালয়। শর্ত হচ্ছে- খালেদা জিয়া এই সময়ে বিদেশে যেতে পারবেন না। বাসায় থেকে চিকিৎসা নেবেন। আজ প্রধানমন্ত্রী এই আবেদন অনুমোদন দেয়ায় আগামী ২৫ সেপ্টেম্বর থেকে আরও ছয় মাসের জন্য মুক্ত জীবনযাপন করবেন খালেদা জিয়া।

দুর্নীতির দুই মামলায় ১৭ বছর দণ্ডিত বিএনপি চেয়ারপারসন। ২০১৮ সালের ৮ ফেব্রুয়ারি থেকে তিনি কারাবন্দি ছিলেন। পরে পরিবারের আবেদনের পরিপ্রেক্ষিতে তাকে বঙ্গবন্ধু শেখ মুজিব মেডিকেল বিশ্ববিদ্যালয়ে দীর্ঘদিন চিকিৎসা নেন।

করোনাভাইরাস পরিস্থিতিতে সরকারের নির্বাহী আদেশে গত ২৫ মার্চ খালেদা জিয়াকে মুক্তি দেয়া হয়। যার মেয়াদ ২৪ সেপ্টেম্বর শেষ হবে। তার আগে খালেদা জিয়ার পরিবারের পক্ষে মুক্তির মেয়াদ বাড়ানোর আবেদন করা হয়। এর পরিপ্রেক্ষিতেই সরকার তার মুক্তির মেয়াদ ছয় মাস বাড়াল। 
৭৫ বছর বয়সী খালেদা জিয়া এখন গুলশানে তার ভাড়া বাসা ‘ফিরোজায়’ রয়েছেন। 
",21/9/2020,politics
ভেন্টিলেশনে ব্যারিস্টার রফিক,"বিএনপির জাতীয় স্থায়ী কমিটির সদস্য ও সাবেক মন্ত্রী ব্যারিস্টার রফিকুল ইসলাম মিয়ার শারীরিক অবস্থার অবনতি হয়েছে। শ্বাসকষ্ট বেড়ে যাওয়ায় গত রোববার রাত ১০টার দিকে তাকে আবারও ইবনে সিনা হাসপাতালের নিবিড় পর্যবেক্ষণ কেন্দ্রে (আইসিইউ) পাঠানো হয়। অবস্থা অবনতি হলে তাকে ভেন্টিলেশনে নেয়া হয়। সেখানে তিনি নিওরোলজিস্ট অধ্যাপক ডা. আবদুল হাইয়ের অধীনে চিকিৎসাধীন।



বিষয়টি নিশ্চিত করেছেন বিএনপি চেয়ারপারসনের মিডিয়া উইংয়ের সদস্য শায়রুল কবির খান। তিনি মঙ্গলবার সকালে টেলিফোনে যুগান্তরকে বলেন, বর্ষীয়ান রাজনীতিবিদ ব্যারিস্টার রফিকুল ইসলাম গুরুতর অসুস্থ। উনার ফুসফুসে সমস্যা রয়েছে। তবে তার করোনা নেগেটিভ। তার দ্রুত আরোগ্য কামনায় দোয়া চেয়েছেন পরিবার।
উচ্চরক্তচাপ ও ডায়াবেটিস বেড়ে যাওয়ায় সপ্তাহখানেক আগে ৮০ বছর বয়স্ক ব্যারিস্টার রফিককে ইবনে সিনা হাসপাতালে ভর্তি করা হয়। এ ছাড়া বার্ধক্যজনিত নানা শারীরিক সমস্যায় ভুগছেন তিনি। তার সহধর্মিণী অধ্যাপক শাহেদা রফিক দেশবাসীর কাছে দোয়া চেয়েছেন।
",21/9/2020,politics
ছাত্রদল পুনর্গঠন নিয়ে তৃণমূলে অসন্তোষ,"জাতীয়তাবাদী ছাত্রদলকে আরও শক্তিশালী করতে তৃণমূল পুনর্গঠনের উদ্যোগ নেয় বিএনপি। সে অনুসারে সারা দেশের থানা, পৌরসভা, কলেজ-বিশ্ববিদ্যালয় শাখাসহ বিভিন্ন পর্যায়ের কমিটি গঠনে ১০ সাংগঠনিক বিভাগের জন্য ১০টি টিম গঠন করে সংগঠনটি।



এরই মধ্যে অর্ধেকেরও বেশি শাখা কমিটি গঠন করা হয়েছে। তবে পদ দেয়ার বিনিময়ে ‘অনৈতিক লেনদেন ও পক্ষপাতিত্ব’ এবং ‘স্থানীয় নেতাদের তালিকা পাল্টে দেয়ার’ অভিযোগ উঠেছে কয়েকটি টিমের বিরুদ্ধে।যে কারণে ত্যাগী, পরীক্ষিত ও মামলায় জর্জরিত নেতাকর্মীরা অনেক জায়গায় পদ পাননি। এ নিয়ে তৃণমূলে অসন্তোষ দেখা দিয়েছে।অভিযোগের পরিপ্রেক্ষিতে সিলেট ও কুমিল্লা বিভাগীয় টিমের বিরুদ্ধে তদন্ত কমিটি করা হয়েছে। ময়মনসিংহ বিভাগীয় টিমকে মৌখিকভাবে সতর্ক করা হয়েছে।সূত্রমতে, সাংগঠনিক কার্যক্রমের গতি বাড়াতে ছাত্রদলের সাংগঠনিক অভিভাবক বিএনপির ভারপ্রাপ্ত চেয়ারম্যান তারেক রহমানের সিদ্ধান্তে জানুয়ারি মাসে এসব বিভাগীয় সাংগঠনিক টিম গঠন করা হয়।টিমের সদস্যরা সংশ্লিষ্ট জেলাগুলো সফর করে স্থানীয় নেতাদের সহায়তায় বিভিন্ন ইউনিটের কমিটি গঠন শুরু করে। সংগঠনটির এ পদক্ষেপ শুরুতে প্রশংসিতও হয়।সূত্র জানায়, কুমিল্লা ও ফরিদপুর সাংগঠনিক বিভাগের টিমপ্রধান ছাত্রদলের সহসভাপতি মোক্তাদির হোসেন তরু। তার বিরুদ্ধে অবৈধ লেনদেন ও পক্ষপাতিত্বের অভিযোগ ওঠে।এর একটি অডিও তারেক রহমানের কাছে পাঠানো হলে কুমিল্লা বিভাগের পুনর্গঠন স্থগিত করে বিএনপির আইনবিষয়ক সম্পাদক ব্যারিস্টার কায়সার কামালকে তদন্তের দায়িত্ব দেয়া হয়েছে।একই অভিযোগে সিলেট বিভাগীয় টিমের বিরুদ্ধে তদন্তের দায়িত্ব দেয়া হয়েছে সংগঠনের সিনিয়র যুগ্ম সম্পাদক আমিনুর রহমান আমিনকে। তদন্তের বিষয়ে জানতে চাইলে ব্যারিস্টার কায়সার কামাল কথা বলতে রাজি হননি। আর আমিনুর রহমান বলেন, বিষয়টি তদন্তাধীন। এর চেয়ে বেশি কিছু বলা যাবে না।তবে তদন্তের কথা অস্বীকার করে ছাত্রদল সভাপতি ফজলুর রহমান খোকন যুগান্তরকে বলেন, কোনো বিভাগীয় সাংগঠনিক টিমের কার্যক্রম স্থগিত করা হয়নি।বিভাগীয় টিমের কারও কারও বিরুদ্ধে আমরা অভিযোগ পেয়েছি। কিন্তু তা তাৎক্ষণিকভাবে সমাধান করেছি। তিনি বলেন, রাজশাহী ও রংপুর বিভাগীয় কমিটি সবচেয়ে ভালো কাজ করছে।আশা করছি, আগামী মাসের শেষ নাগাদ সারা দেশের সব থানা, পৌর ও কলেজ শাখার কমিটি গঠনের কাজ শেষ হবে।ছাত্রদলের কয়েকজন সহসভাপতি যুগান্তরকে বলেন, যাদের কমিটি গঠনের দায়িত্ব দেয়া হয়েছে তারাই যদি অনৈতিকতার আশ্রয় নেয় তাহলে সংগঠনকে কীভাবে গতিশীল করা যাবে।কমিটি গঠন করতে জেলা সফরে গিয়ে দায়িত্বপ্রাপ্তরা সবচেয়ে ভালো হোটেলে থাকতে চান, যার ভাড়া ও খাওয়া-দাওয়ার ভার বহন করতে হয় স্থানীয় নেতাদের।সে কারণেও তারা কিছু সুবিধা পেয়ে থাকেন। অথচ থাকা-খাওয়ার ব্যয়ভার বহন করছে বিএনপি। ভারপ্রাপ্ত চেয়ারম্যানের এ-ও নির্দেশনা রয়েছে, জেলা সফরে গেলে কারও বাসায় বা অফিসে দায়িত্বপ্রাপ্তরা যেতে পারবেন না।তারা আরও জানান, সেসব অভিযোগ পাওয়া যাচ্ছে তার মধ্যে বেশিরভাগ টাকার বিনিময়ে পদ দেয়ার। আবার কারও বিরুদ্ধে আইফোনসহ বিভিন্ন গিফট নেয়ারও অভিযোগ পাওয়া গেছে।অভিযোগ ও তদন্তের বিষয়ে কঠোর গোপনীয়তা রক্ষার নির্দেশনা রয়েছে। তবে ঢাকা, বরিশাল, রাজশাহী, খুলনা ও রংপুর বিভাগীয় টিমের বিরুদ্ধে এখন পর্যন্ত গুরুতর কোনো অভিযোগ পাওয়া যায়নি।সংগঠনটির দফতর সূত্রে জানা গেছে, করোনার মধ্যেও গত দু’মাসে সারা দেশে ২৪৯টি (থানা, পৌর ও কলেজ) কমিটি গঠন করা হয়েছে। এ ছাড়া ঢাকা মহানগর দক্ষিণ ও পূর্ব ছাত্রদলের অধীনস্থ ৬২টি (ওয়ার্ড) কমিটি গঠন করা হয়েছে।নানা অভিযোগ : সিলেট মহানগরের ১৫টি ওয়ার্ড কমিটি ঘোষণার একদিন পর সেখানকার মেয়র আরিফুল হক চৌধুরীর অভিযোগের ভিত্তিতে তা স্থগিত করা হয়। এখানে টিমপ্রধান ছাত্রদলের সহসভাপতি ওমর ফারুক কাওসার।এ ঘটনার তদন্ত চলছে। এই টিমের বিরুদ্ধে হবিগঞ্জ ও সুনামগঞ্জে কমিটি গঠনেও স্থানীয় বিএনপি নেতারা অভিযোগ করেছেন। সুনামগঞ্জ জেলা কমিটির মেয়াদ থাকা অবস্থায় তা ভেঙে আহ্বায়ক কমিটি গঠন করা হয়।এরপর আবার ঘোষিত কমিটির আহ্বায়ককে সরিয়েও দেয়া হয়েছে। হবিগঞ্জ জেলার বিভিন্ন ইউনিটের ১৯টি কমিটি দেয়ার পর বিভাগীয় টিমের বিরুদ্ধে সেখানে ঝাড়ু মিছিলও হয়েছে।চট্টগ্রামে মহানগর পুনর্গঠনের কার্যক্রম নিয়ে বিতর্ক উঠেছে। এ বিভাগের টিমপ্রধান ছাত্রদল সহসভাপতি মুসাব্বির সাফি। চট্টগ্রাম উত্তরের জেলা কমিটির এক বৈঠকে সেখানকার শীর্ষ এক নেতাকে বিপক্ষের একটি গ্রুপ মারধর করে।সেখানে সাফি উপস্থিত থাকলেও পরিস্থিতি নিয়ন্ত্রণে ব্যর্থ হন। এরপর মহানগর কমিটি গঠনে সমন্বয়ক হিসেবে সিনিয়র সহসভাপতি কাজী রওনকুল ইসলাম শ্রাবণকে বিশেষ দায়িত্ব দেয়া হয়।শ্রাবণ তৎপরতা শুরু করলে একে অপরের বিরুদ্ধে অভিযোগ-পাল্টা অভিযোগ আসতে শুরু করে। যার কারণে মহানগরের বিভিন্ন ইউনিটের কমিটি এখন পর্যন্ত গঠন করা যায়নি।গাজীপুরের কালিয়াকৈরের কমিটি গঠনে ঢাকা বিভাগের (খ) টিমপ্রধান সহসভাপতি পার্থ দেব মণ্ডলের বিরুদ্ধে অনৈতিক লেনদেনের অভিযোগ করা হয়েছে বিএনপির ভারপ্রাপ্ত চেয়ারম্যান ও মহাসচিবের কাছে।এ ছাড়া অযোগ্যদের দিয়ে চট্টগ্রামের রাঙ্গুনিয়া উপজেলা কমিটি গঠন হচ্ছে বলে ছাত্রদল সভাপতি ও সাধারণ সম্পাদককে চিঠি দিয়েছে স্থানীয় বিএনপি, ছাত্রদল ও যুবদল।তারা দাবি করেছে, ছাত্রদল চট্টগ্রাম বিভাগীয় টিমের একজন সদস্য (কেন্দ্রীয় ছাত্রদলের যুগ্ম সম্পাদক) রাঙ্গুনিয়া উপজেলা, পৌরসভা ও কলেজ ছাত্রদলের কমিটি গঠন প্রক্রিয়ায় ত্যাগী ও যোগ্যতার বিবেচনা না করেই অযোগ্যদের সামনে রেখে ব্যক্তিগত ইচ্ছে বাস্তবায়নের চেষ্টা করে যাচ্ছেন।একই অভিযোগ দিয়েছেন মীরসরাই উপজেলা ও পৌর বিএনপি নেতারা। তারেক রহমানকে অভিযোগ দিয়েছেন হাটহাজারী উপজেলা বিএনপি, যুবদল ও ছাত্রদলের নেতারা।লন্ডনে থাকা এক নেতা তার সঙ্গে দেখা করে ওই চিঠি পৌঁছে দেন। এতে তারা বলেন, হাটহাজারী উপজেলা, পৌরসভা ও কলেজ ছাত্রদল কমিটিতে বিএনপির জাতীয় নির্বাহী কমিটির সদস্য ব্যারিস্টার মীর হেলালের সরাসরি হস্তক্ষেপ এবং চট্টগ্রাম উত্তর জেলা ছাত্রদলের সাধারণ সম্পাদক মনিরুল আলম জনির যোগসাজশে কমিটির চূড়ান্ত তালিকা কেন্দ্রীয় কার্যালয়ে জমা দেয়া হয়েছে।বিগত আন্দোলন-সংগ্রামে যারা নেতৃত্ব দিয়ে মামলা-হামলার শিকার হয়ে বারবার জেলে বন্দি হয়েছিলেন তাদের অবমূল্যায়ন করে তালিকা থেকে বাদ দেয়া হয়েছে।মীর হেলালের পছন্দের লোক কমিটিতে রাখার সুপারিশ করা হয়েছে। এতে তৃণমূলের নেতাকর্মীরা চরম হতাশ। এ বিষয়ে জানতে চাইলে বিএনপির জাতীয় নির্বাহী কমিটির সদস্য ব্যারিস্টার মীর হেলাল যুগান্তরকে বলেন, হাটহাজারীর কমিটিগুলোয় যাদের নাম রয়েছে প্রত্যেকটি ছেলে বহু মামলা-হামলার শিকার।তারা ত্যাগী, পরিশ্রমী ও মেধাবী। আমি ২৪ ঘণ্টা দলের জন্য কাজ করি। আমার বিরুদ্ধে বিদেশে থেকে একজন নানা অপপ্রচার চালাচ্ছেন। চিঠিতে যাদের স্বাক্ষর রয়েছে তারা হাটহাজারীর বিএনপি, যুবদল ও ছাত্রদলের গুরুত্বপূর্ণ কোনো নেতা নন।
",21/9/2020,politics
আসুন রাষ্ট্র মেরামতে উদ্যোগী হই: গয়েশ্বর ,"বিএনপির স্থায়ী কমিটির সদস্য গয়েশ্বর চন্দ্র রায় বলেছেন, একটা সময় ছোট ছোট শিশু-কিশোররা রাস্তায় দাঁড়িয়ে বলেছিল, ‘থামুন এখানে রাষ্ট্র মেরামতের কাজ চলছে।’ আসুন আমরা সেই কাজে নেমে পড়ি। চলুন রাষ্ট্র মেরামতের কাজে উদ্যোগী হই। এ লড়াইয়ে আমরা সফল হবোই। এটা কোনো ব্যক্তি বিশেষের লড়াই নয়, সমগ্র দেশের গণতান্ত্রিক মানুষের লড়াই।



সোমবার রাতে এক ভার্চুয়াল আলোচনায় তিনি এসব কথা বলেন। ' থামাও নারী ও শিশু নির্যাতন, ফেরাও সুশাসন-চাই গণতন্ত্র, চাই আইনের শাসন' শীর্ষক এ আলোচনার আয়োজন করে নারী ও শিশু অধিকার ফোরাম। গয়েশ্বর চন্দ্র রায় বলেন, আইনের শাসন চাইলেই পাওয়া যায় না। এটাকে অর্জন করতে হয়। গণতন্ত্রের জন্য রাজপথে যদি মরতে হয় চলেন মরি। যে দেশে বসবাস করবে আমাদের সন্তানরা। আমরা যদি ব্যর্থ হই; আমাদের গালাগাল দেবে। চিতা-কবরে গিয়ে থুতু দিবে। সম্পদ? এটা সন্তানের জন্য সম্পদ না। তারা চায় রাষ্ট্র সঠিক পথে চলুক। যেখান থেকে তারা তাদের মেধা খাটিয়ে অর্থ উপার্জন করবে। তিনি বলেন, পুলিশের সহযোগিতায় যে সরকার হয়, তাদের শাসন করার নৈতিক অধিকার তো সেই সরকার হারিয়ে ফেলে। সে কারণে পুলিশ নিয়ন্ত্রণে নেই। ব্যক্তি বিশেষ পুলিশ খারাপ হলেও সবাই তো খারাপ না। পুলিশ তো অপরাধীকে ধরতে চায়। কিন্তু এক ব্যক্তির ইচ্ছা-অনিচ্ছায় দেশ চললে পুলিশের তো কিছু করার থাকে না। স্থায়ী কমিটির আরেক সদস্য বেগম সেলিমা রহমান বলেন, সুশাসন কখন আসে? যখন একটা জবাবদিহি সরকার ক্ষমতায় থাকে। এখন যারা ক্ষমতায় আছেন তারা অপরাধীদের আশ্রয় দেয়, নারী ও শিশু নির্যাতনকারীদের আশ্রয় দেয়। সন্ত্রাস ও দুর্নীতিবাজদের আশ্রয় দেয়। এই মহামারী করোনার মধ্যেও নারী নির্যাতন বন্ধ হয়নি। আসলে সব মূল্যবোধ আজ শেষ হয়ে গেছে। এই অবস্থার দেশে আইনের শাসন ও জবাবদিহিমূলক সরকার প্রতিষ্ঠা করতে হলে আন্দোলনের কোনো বিকল্প নেই। দিনাজপুরের ঘোড়াঘাট উপজেলা নির্বাহী কর্মকর্তা ওয়াহিদা খানমের ওপর হামলা প্রসঙ্গে নাগরিক ঐক্যের আহ্বায়ক মাহমুদুর রহমান বলেন, তার ওপর হামলার তদন্ত নিয়ে র‌্যাব একটা বলল, সেটা মানুষ বিশ্বাস করল না। এরপর পুলিশ আরেক রকম কথা বলল। সেটাও মানুষ বিশ্বাস করল না। তার মানে এ রকম একটা ঘটনা নিয়েও জনগণকে বিভ্রান্তি করা হচ্ছে। বিএনপির ভাইস চেয়ারম্যান শওকত মাহমুদ বলেন, দেশের চলমান নারী ও শিশু নির্যাতন,আইনের শাসন ও গণতন্ত্র অনুপস্থিত থাকায় আমরা উদ্বিগ্ন। কারণ দেশের সুশীল সমাজ ও বিভিন্ন এনজিও সংস্থার মুখ বন্ধ। রাজনৈতিক দলগুলো কথা বলে। কিন্তু একটি নির্বাচিত সরকারের সামনে যেভাবে কথা বললে কাজ হবে, একইভাষায় একটি অনির্বাচিত সরকারের সামনে কথা বললে কাজ হবে না। আমাদের আত্মসমালোচনাও করতে হবে। কেউ যদি প্রশ্ন করে আপনি আপনার নেত্রী খালেদা জিয়ার জন্য কী করেছেন। তিনি তো মিথ্যা ভিত্তিহীন মামলায় গ্রেফতার হলেন? কোনো উত্তর দিতে পারব না। সংগঠনের সদস্য সচিব ও বিএনপির নির্বাহী কমিটির সদস্য অ্যাডভোকেট নিপুণ রায় চৌধুরীর সঞ্চলনায় আরও বক্তব্য দেন- বিএনপির কেন্দ্রীয় নেতা সরফত আলী সপু, তাইফুল ইসলাম টিপু, মীর নেওয়াজ আলী, আবু নাসের মুহাম্মদ রহমাতুল্লাহ, 
বিলকিস ইসলাম, কয়েস লোদী প্রমুখ।
",21/9/2020,politics
বিএনপির চূড়ান্ত প্রত্যয়নপত্র নিলেন ঢাকা-৫ ও নওগাঁ-৬ আসনের প্রার্থী,"ঢাকা-৫ ও নওগাঁ-৬ আসনের উপনির্বাচনে বিএনপির দলীয় প্রার্থীরা মহাসচিব মির্জা ফখরুল ইসলাম আলমগীর স্বাক্ষরিত চুড়ান্ত প্রত্যয়নপত্র নিয়েছেন।



সোমবার দুপুরে দলের গুলশান কার্যালয় থেকে বিএনপি চেয়ারপারসনের একান্ত সচিব এবিএম আব্দুস সাত্তার প্রত্যয়নপত্র বুঝিয়ে দেন ঢাকা-৫ আসনের প্রার্থী সালাহউদ্দিন আহমেদ ও নওগাঁ-৬ আসনের প্রার্থী শেখ মো. রেজাউলকে। বিএনপি চেয়ারপারসনের মিডিয়া উইংয়ের সদস্য শায়রুল কবির খান এ তথ্য জানান।তিনি আরও বলেন, সালাহউদ্দিন আহমেদের সঙ্গে ছিলেন তার ছেলে ঢাকা দক্ষিণ মহানগর বিএনপির সাংগঠনিক সম্পাদক তানভীর আহমেদ। এছাড়া জয়পুরহাট জেলা কালাই পৌরসভা মেয়র নির্বাচনে বিএনপির মেয়র প্রার্থী আনিছুর রহমান তালুকদারও প্রত্যয়নপত্র গ্রহণ করেন। তার সঙ্গে ছিলেন বিএনপি জয়পুরহাট-২ সংসদীয় আসনের সাবেক সংসদ সদস্য প্রকৌশলী গোলাম মোস্তফা।ঢাকা-৫ আসনে সালাহউদ্দিন আহমেদ ও নওগাঁ-৬ আসনে শেখ মো. রেজাউল ইসলামকে দলীয় মনোনয়ন দিয়েছে বিএনপি। গুলশানে চেয়ারপারসনের কার্যালয়ে প্রার্থীদের ভার্চুয়াল সাক্ষাৎকারের একদিন পর রোববার সংবাদ বিজ্ঞপ্তির মাধ্যমে দলীয় মনোনয়নের কথা জানান বিএনপির সিনিয়র যুগ্ম মহাসচিব রুহুল কবির রিজভী।সালাহউদ্দিন আহমেদ বর্তমানে বিএনপির বাণিজ্য বিষয়ক সম্পাদক। তিনি এর আগে কয়েকবার ধানের শীষ নিয়ে বিজয়ী হন। রেজাউল ইসলাম নওগাঁ জেলা কমিটির সদস্য যিনি আগে আত্রাই থানার সভাপতি ছিলেন।নির্বাচন কমিশনের ঘোষিত তফসিল অনুযায়ী ঢাকা-৫ এবং নওগাঁ-৬ আসনে উপনির্বাচনে ভোটগ্রহণ হবে ১৭ অক্টোবর।",21/9/2020,politics
দুদেশের সম্পর্কের মধ্যে কৃত্রিম দেয়াল এখন আর নেই: কাদের,"প্রতিবেশী ভারতের সঙ্গে সুসম্পর্কের কথা উল্লেখ করে আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, ২১ বছর দুদেশের মধ্যে সম্পর্কের যেই কৃত্রিম দেয়াল ছিল তা এখন আর নেই।



বাংলাদেশে নিযুক্ত ভারতের হাইকমিশনার রিভা গাঙ্গুলী দাস সোমবার সকালে সচিবালয়ে সড়ক পরিবহন ও সেতুমন্ত্রীর সঙ্গে বিদায়ী সাক্ষাৎ করতে এলে তিনি এ কথা বলেন।সেতুমন্ত্রী বলেন, বাংলাদেশ ও ভারতের বন্ধুত্বপূর্ণ সম্পর্ক বহুমাত্রিক। প্রতিবেশী দেশের সঙ্গে সুসম্পর্ক ও পারস্পরিক বোঝাপড়া ভালো হলে দুদেশেরই অর্থনৈতিক উন্নয়ন সহজতর হয়। তিনি বলেন, দুদেশের সরকার এবং পিপল টু পিপল কন্টাক্ট বাড়াতে বাংলাদেশের প্রধানমন্ত্রী শেখ হাসিনা ও ভারতের প্রধানমন্ত্রী নরেন্দ্র মোদি অত্যন্ত উদার এবং ভবিষ্যৎমুখী। দেশের সড়ক যোগাযোগ অবকাঠামো উন্নয়নে ভারতীয় ঋণ কর্মসূচির আওতায় বেশ কিছু প্রকল্প বাস্তবায়িত হচ্ছে বলেও জানান সেতুমন্ত্রী। ওবায়দুল কাদের বলেন, রিভা গাঙ্গুলী দাস বাংলাদেশে ভারত সরকারের পক্ষ থেকে কূটনীতিক দায়িত্ব পালন করেছেন অত্যন্ত দক্ষতা ও আন্তরিকতার সঙ্গে।বাংলাদেশে নিযুক্ত ভারতের বিদায়ী হাইকমিশনার রিভা গাঙ্গুলী দাস তার সাক্ষাতে বলেন, দুদেশের মধ্যকার বিদ্যমান বন্ধুত্বপূর্ণ রাজনৈতিক সম্পর্ক ভবিষ্যতে আরও জোরদার হবে।তিনি বিদায় বেলায় বাংলাদেশকে অনেক মিস করবেন বলেও জানান।
",21/9/2020,politics
হেফাজতের নেতৃত্ব নিয়ে যা বললেন হাছান মাহমুদ,"হেফাজতে ইসলামের নেতৃত্ব নিয়ে যে সংকট দেখা দিয়েছে ধর্মভিত্তিক রাজনৈতিক দলটিতে, সেটি তাদের অভ্যন্তরীণ বিষয় বলে মন্তব্য করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ।



রোববার দুপুরে সচিবালয়ে তথ্য মন্ত্রণালয়ের সভাকক্ষে সমসাময়িক বিষয়ে সাংবাদিকদের সঙ্গে আলাপকালে এক প্রশ্নের জবাবে তিনি এ মন্তব্য করেন।হেফাজতে ইসলামের ভবিষ্যৎ নেতৃত্ব নিয়ে সাংবাদিকদের প্রশ্নের জবাবে মন্ত্রী বলেন, এটি হেফাজতের অভ্যন্তরীণ বিষয়। এগুলো নিয়ে আমি কথা বলতে চাই না।এ সময় হেফাজতের আমির আল্লামা আহমদ শফীর মৃত্যুতে গভীর শোক প্রকাশ করেন তথ্যমন্ত্রী।সম্প্রতি হাটহাজারী মাদ্রাসায় চলমান বিশৃঙ্খলার নিয়ে সাংবাদিকদের এক প্রশ্নের জবাবে হাছান মাহমুদ বলেন, মাওলানা আহমদ শফীর জন্ম আমার নির্বাচনী এলাকার নিজের উপজেলায় এবং আমার পার্শ্ববর্তী ইউনিয়নে। তিনি আলেমদের মধ্যে এবং ওই অঞ্চলে কী পরিমাণ জনপ্রিয় ও সর্বজন শ্রদ্ধেয় ব্যক্তিত্ব ছিলেন, সেটি তার জানাজা থেকে বোঝা যায়। হাটহাজারী মাদ্রাসার বিশৃঙ্খলা প্রতিষ্ঠানটির অভ্যন্তরীণ বিষয়। কিন্তু সেটি যে মাদ্রাসার দীর্ঘদিনের মহাপরিচালকের ওপর মানসিক চাপ তৈরি করে থাকবে, সেটিই স্বাভাবিক।",21/9/2020,politics
‘খালেদা জিয়াকে ফের কারাগারে পাঠানোর দাবি ওঠতে পারে’,"বিএনপি নেত্রী খালেদা জিয়াকে ফের কারাগারে পাঠানোর দাবি ওঠতে পারে বলে সংশয় প্রকাশ করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ। তিনি বলেছেন, সরকার মানবিক বিবেচনায় দ্বিতীয় দফায় সাজা স্থগিত করলেও দলটির নেতারা তার (খালেদা জিয়া) বিষয়ে যেভাবে বক্তব্য দিচ্ছেন, তাতে তাকে ফের কারাগারে পাঠানোর দাবি ওঠতে পারে।



রোববার সচিবালয়ে এক প্রেস ব্রিফিংয়ে এ সংশয় প্রকাশ করেন ড. হাছান মাহমুদ।বিএনপি চেয়ারপারসন খালেদা জিয়ার সাজা প্রথম দফায় ৬ মাসের স্থগিতাদেশের মেয়াদ শেষ হওয়ার পর দ্বিতীয় দফায় আরও ছয় মাসের জন্য স্থগিত করে সরকার। কিন্তু বিএনপি মহাসচিব মির্জা ফখরুল আলমগীর দাবি করেন, সাজা স্থগিত করলেও খালেদা জিয়াকে অন্তরীণ রাখা হয়েছে।এনিয়ে তথ্যমন্ত্রীর কাছে জানতে চাইলে তিনি বলেন, প্রধানমন্ত্রী শেখ হাসিনা খালেদা জিয়ার সাজা দুই দফায় ছয় মাস করে স্থগিত করে বিরল দৃষ্টান্ত স্থাপন করেছেন। মির্জা ফখরুল ইসলাম আলমগীরের বক্তব্য প্রচন্ড হাস্যকর। মির্জা ফখরুলের বক্তব্যের মাধ্যমে এই প্রশ্নই আসে প্রধানমন্ত্রী তার যে ক্ষমতাবলে খালেদা জিয়াকে কারাগার থেকে মুক্তি দিয়েছেন মির্জা ফখরুল যেভাবে কথাবার্তাগুলো বলছেন এবং তাদের অন্যান্য নেতারা যে কথাগুলো বলছেন এতে মনে হচ্ছে প্রধানমন্ত্রী যে মহানুভবতা দেখিয়েছেন সেটি না দেখাইলেই ভালো হত।হাছান মাহমুদ আরও বলেন, তিনি (খালেদা জিয়া) সাজাপ্রাপ্ত আসামি। তার তো কারাগারেই ভেতরেই থাকার কথা ছিল। তিনি আদালত থেকে তো জামিন পাননি। তাকে প্রধানমন্ত্রী প্রথমে ছয় মাসের জন্য মুক্তি দিয়েছেন, পরে আরও ছয় মাস সেটি বর্ধিত করা হয়েছে। এটি বাংলাদেশের ইতিহাসে নজিরবিহীন। মির্জা ফখরুলের উচিত ছিল এই মহানুভবতার জন্য প্রধানমন্ত্রীকে ধন্যবাদ ও কৃতজ্ঞতা জানানো। কিন্তু সেটি তারা করছেন না।তিনি বলেন, মির্জা ফখরুল ইসলাম আলমগীর সাহেবসহ তাদের অন্যদের বক্ত্যবের প্রেক্ষিতে জনগণের পক্ষ থেকে হয়ত বলা হতে পারে বা এখনই বলা হতে পারে তাকে (খালেদা জিয়া) আবার কারাগারে পাঠানো হোক। এই দাবি উঠে কিনা, সেটিই বড় প্রশ্ন।দুর্নীতির দায়ে দণ্ডিত বিএনপি চেয়ারপারসন ও সাবেক প্রধানমন্ত্রী খালেদা জিয়াকে গত ১৫ সেপ্টেম্বর দুই শর্তে আরও ছয় মাসের জন্য তার সাজা স্থগিত করে আদেশ জারি করে স্বরাষ্ট্র মন্ত্রণালয়। শর্ত দুটি হল- তাকে ঢাকায় নিজের বাসায় থেকে চিকিৎসা নিতে হবে ও বিদেশ যেতে পারবেন না।",21/9/2020,politics
‘বিএনপির আন্দোলনের ডাক মিথ্যাবাদী রাখালের গল্পের মতো’,"আওয়ামী লীগ সাধারণ সম্পাদক ওবায়দুল কাদের বলেছেন, বিএনপির আন্দোলনের হাঁকডাক আর তর্জন-গর্জনই শুধু শোনা যায়; কিন্তু বর্ষণ দেখা যায় না, যাবেও না। বিএনপির আন্দোলনের ডাক মিথ্যাবাদী রাখালের গল্পের মতো বলেও মন্তব্য করেন তিনি।



ওবায়দুল কাদের রোববার সকালে বাংলাদেশ রোড ট্রান্সপোর্ট অথরিটি-বিআরটিএ আয়োজিত বিশেষ সেবা সপ্তাহের উদ্বোধনী অনুষ্ঠানে এ কথা বলেন। তিনি তার সরকারি বাসভবন থেকে ভিডিও কনফারেন্সের মাধ্যমে অনুষ্ঠানে যুক্ত হন। আওয়ামী লীগ সাধারণ সম্পাদক বলেন, বিএনপির আন্দোলন পারস্পরিক অবিশ্বাস, কলহ, মিথ্যাচার আর নেতিবাচক রাজনীতির চক্রে আবদ্ধ, তাদের আন্দোলনের ডাক এখন মিথ্যাবাদী রাখালের গল্পের মতো।

বিএনপি মহাসচিব মির্জা ফখরুল ইসলাম আলমগীরের আন্দোলন-সংগ্রামের মাধ্যমে সরকার হঠানোর ঘোষণা প্রসঙ্গে ওবায়দুল কাদের বলেন, বিএনপি নেতারা কর্মসূচি আর আন্দোলনের ঘোষণা দিয়ে শীতাতপ নিয়ন্ত্রিত কক্ষে বসে থাকেন। তাদের হাঁকডাক অনেক শুনেছেন জনগণ।

আন্দোলনের মধ্য দিয়ে সরকারকে সরাতে না পারলে স্বাধীনতারক্ষা করা যাবে না– বিএনপি মহাসচিবের এমন মন্তব্যের সমালোচনায় ওবায়দুল কাদের বলেন, তার মুখে এমন কথা শুনলে জনগণ এখন হাসে। তারা কাদের নিয়ে আন্দোলন করবে? এ দেশের স্বাধীনতা এসেছে আওয়ামী লীগের হাত ধরে, দেশের প্রতিটি অর্জনের সঙ্গে মিশে আছে আওয়ামী লীগ।
তিনি বলেন, তারা আন্দোলন করে দলীয় অফিসের সামনে নিজ দলের নেতাকর্মীদের মাথা ফাটিয়ে। 
আওয়ামী লীগের সাধারণ সম্পাদক বলেন, সরকারের বিরুদ্ধে বিএনপি প্রতি বছর ঈদের পর আন্দোলন শুরুর ঘোষণা দেয়; কিন্তু জনগণ কত ঈদ যে পার করল, আন্দোলন আর দেখে না, রাজপথ শূন্যই থাকে।তিনি বলেন, বিএনপির আন্দোলনের দ্বার রুদ্ধ করে তারা প্রেস ব্রিফিংয়ের মধ্যেই সীমাবদ্ধ। 
সড়ক পরিবহন ও সেতুমন্ত্রী ওবায়দুল কাদের বলেন, সরকার সেবা সহজীকরণে এবং গ্রাহকদের সুবিধার্থে দেশের যে কোনো সার্কেল অফিস থেকে যানবাহনের ফিটনেস সনদ নেয়ার সুযোগ সৃষ্টি করেছে। 
তিনি বলেন, বিআরটিএকে সত্যিকার অর্থে সেবামুখী প্রতিষ্ঠান গড়ে তুলতে হবে।
এ সময় উপস্থিত ছিলেন সড়ক ও মহাসড়ক বিভাগের সচিব মো. নজরুল ইসলাম, বিআরটিএর চেয়ারম্যান নূর মোহাম্মদ মজুমদারসহ মন্ত্রণালয়ের কর্মকর্তারা।
",21/9/2020,politics
তৃণমূলে আ’লীগের পাঁচ সাংগঠনিক নির্দেশনা,"তৃণমূলে পাঁচ দফা সাংগঠনিক নির্দেশনা পাঠিয়েছে ক্ষমতাসীন আওয়ামী লীগ। দলের প্রেসিডিয়াম বৈঠকের সিদ্ধান্তের আলোকে জেলা আওয়ামী লীগ সভাপতি-সাধারণ সম্পাদকদের কাছে এই নির্দেশনা সংবলিত চিঠি পাঠানো হয়েছে। শনিবার সন্ধ্যায় আওয়ামী লীগের উপ-দফতর সম্পাদক সায়েম খান যুগান্তরকে এ তথ্য নিশ্চিত করেন। তিনি বলেন, আমরা জেলা আওয়ামী লীগের সভাপতি-সাধারণ সম্পাদকের কাছে নির্দেশনা পাঠিয়ে দিয়েছি।



সূত্র জানায়, আওয়ামী লীগ সাধারণ সম্পাদক ওবায়দুল কাদের স্বাক্ষরিত ওই চিঠিতে বলা হয়েছে, ১৬ সেপ্টেম্বর গণভবনে প্রেসিডিয়ামের গুরুত্বপূর্ণ সভায় আওয়ামী লীগ সভাপতি শেখ হাসিনা নিম্নলিখিত সাংগঠনিক নির্দেশনা দিয়েছেন। নির্দেশনাগুলো হল- এক. সারা দেশে আওয়ামী লীগের সাংগঠনিক কার্যক্রমকে আরও জোরদার করার লক্ষ্যে ৮টি বিভাগীয় কমিটি গঠনের সিদ্ধান্ত গৃহীত হয়েছে। এ কমিটিতে কেন্দ্রীয় যুগ্ম-সাধারণ সম্পাদক ও সাংগঠনিক সম্পাদকের পাশাপাশি সভাপতিমণ্ডলীর সদস্য ও কেন্দ্রীয় কার্যনির্বাহী সংসদের সদস্যরা অন্তর্ভুক্ত হবেন। যা পরবর্তী সময়ে জানানো হবে।দুই. আগামী ২৮ সেপ্টেম্বর আওয়ামী লীগ সভাপতি বঙ্গবন্ধুকন্যা প্রধানমন্ত্রী শেখ হাসিনার ৭৪তম জন্মদিন। দিবসটি উপলক্ষে আওয়ামী লীগ সারা দেশে সব মসজিদে দোয়া মাহফিল ও মন্দির, গির্জা, প্যাগোডাসহ সব উপাসনালয়ে বিশেষ প্রার্থনা এবং সীমিত পরিসরে স্বাস্থ্য সুরক্ষাবিধি মেনে আলোচনা সভার আয়োজন করবে। তিন. গত বছর আওয়ামী লীগের ২১তম জাতীয় কাউন্সিল অনুষ্ঠিত হওয়ার আগে-পরে দলের ৩১টি সাংগঠনিক জেলার কাউন্সিল সম্পন্ন হয়েছে। মেয়াদোত্তীর্ণ বাকি সাংগঠনিক জেলাগুলোতে কাউন্সিল অনুষ্ঠানের মাধ্যমে নতুন নেতৃত্ব নির্বাচন করতে হবে। তবে জেলা সম্মেলনের আগে জেলার অধীন ওয়ার্ড, ইউনিয়ন ও উপজেলা কাউন্সিল সম্পন্ন করতে হবে। চার. নতুন কমিটি গঠনের ক্ষেত্রে সংগঠনের বিভিন্ন পর্যায়ের ত্যাগী-পরীক্ষিত-সৎ বিশেষ করে বন্যা, ঘূর্ণিঝড় ও করোনাকালীন সময়ে যারা দেশের মানুষের কল্যাণে ত্যাগ স্বীকার করেছেন তাদের মূল্যায়ন করতে হবে। পাঁচ. সাংগঠনিক কার্যক্রমে স্বাস্থ্য সুরক্ষা বিধি কড়াকড়িভাবে প্রতিপালন এবং করোনা মহামারী প্রতিরোধে জনগণের মধ্যে সচেতনতা বৃদ্ধিতে কাজ করার নির্দেশনা দেয়া হয়েছে।",21/9/2020,politics
এমপি পঙ্কজ দেবনাথ করোনায় আক্রান্ত,"করোনাভাইরাসে আক্রান্ত হয়েছেন বরিশাল-৪ (হিজলা-মেহেন্দিগঞ্জ) আসনে সরকারদলীয় সংসদ সদস্য পঙ্কজ দেবনাথ। তিনি ঢাকায় নিজ বাড়িতে আইসোলেশনে আছেন।



শুক্রবার বিকালে তার করোনা পজিটিভ রিপোর্ট আসে।এমপি পঙ্কজ দেবনাথ নিজেই গণমাধ্যমকে তার করোনা আক্রান্তের বিষয়টি জানিয়েছেন।তিনি জানান, গত বুধবার তিনি জ্বরে আক্রান্ত হন। সঙ্গে শরীরব্যথা শুরু হয়। এরপর তিনি করোনা পরীক্ষা করান। শুক্রবার বিকালে তার করোনা পজিটিভ রিপোর্ট আসে।জ্বর ও শরীর ব্যথা ছাড়া অন্য কোনো উপসর্গ নেই বলে জানান এমপি পঙ্কজ। চিকিৎসকের পরামর্শে ঢাকার বাড়িতেই আইসোলেশনে আছেন তিনি।",21/9/2020,politics
দুর্নীতির কারণে পেঁয়াজসহ নিত্যপণ্যের দাম আকাশচুম্বী: ফখরুল,"বিএনপির মহাসচিব মির্জা ফখরুল ইসলাম আলমগীর বলেছেন, দুর্নীতির কারণেই পেঁয়াজসহ নিত্যপণ্যের দাম আকাশচুম্বী।



রোববার এক টুইটবার্তায় এমন অভিযোগ করে তিনি বলেন, সরকারের দুর্নীতি ও উদাসীনতার কারণে দ্রব্যমূল্য স্থিতিশীল রাখতে ব্যর্থ। মির্জা ফখরুল বলেন, করোনা মহামারীকালে সীমিত অর্থনৈতিক কর্মকাণ্ডের ফলে মানুষ পড়েছে নিদারুণ অর্থকষ্টে। অথচ নিত্যপণ্যের দাম আকাশচুম্বী। তিনি জানান, ২০১৯ এ পেঁয়াজের দাম ১০ গুণ বেড়েছিল! সেই সঙ্কট ফিরে এসেছে। দ্রব্যমূল্য স্থিতিশীল রাখতে এই ব্যর্থতা, ম্যান্ডেটবিহীন সরকারের দুর্নীতি ও উদাসীনতারই স্বাক্ষর।",21/9/2020,politics
অধ্যাপক মোর্শেদকে অব্যাহতির সিদ্ধান্ত বাতিল দাবি ঢাবি ছাত্রদলের,"ঢাকা বিশ্ববিদ্যালয়ের মার্কেটিং বিভাগের অধ্যাপক ড. মোর্শেদ হাসান খানকে চাকুরি থেকে অব্যাহতির সিদ্ধান্ত বাতিল এবং তাকে চাকুরিতে পুনর্বহালের দাবি জানিয়েছে ছাত্রদল।



রোববার রাজু ভাস্কর্যের পাদদেশে প্রতিবাদ সমাবেশে এ দাবি জানান ঢাকা বিশ্ববিদ্যালয় শাখা ছাত্রদল।সমাবেশে বক্তারা বলেন, ড. মোর্শেদ স্যারকে একটা লেখার কারণে চাকরি থেকে অব্যাহতি দেয়া আইনের পরিপন্থী। বিশ্ববিদ্যালয়ের আদেশে স্বাধীন মত প্রকাশের অধিকার দিয়েছে। রাজনৈতিক মতাদর্শ গ্রহণের অধিকার দিয়েছে। লেখাটির জন্য দুঃখ প্রকাশ করে লেখাটি প্রত্যাহার করেছে। তারপরও বিশ্ববিদ্যালয় প্রশাসন তদন্তসহ নানা কার্যক্রম করেছে। চাকরি থেকে অব্যাহতি বাইরের কারো চাপে দেয়া হয়েছে। এক্ষেত্রে বিশ্ববিদ্যালয়ের আদেশ ও স্ট্যাটিউট ফলো করা হয়নি। শুধু দলীয় কারণে তাকে চাকুরি থেকে অব্যাহতি দেয়া হয়েছে।ঢাকা বিশ্ববিদ্যালয় ছাত্রদলের আহবায়ক রাকিবুল ইসলাম রাকিবের সভাপতিত্বে এবং সদস্য সচিব আমানউল্লাহ আমানের সঞ্চালনায় সমাবেশে আরও বক্তব্য দেন কেন্দ্রীয় সংসদের সাধারণ সম্পাদক ইকবাল হোসেন শ্যামল, সহ-সভাপতি জাকিরুল ইসলাম জাকির, আশরাফুল আলম ফকির লিংকন, হাফিজুর রহমান হাফিজ, মাজেদুল ইসলাম রুমন, কে এম মুসাব্বির সাফি, যুগ্ম সম্পাদক মো. শাহনেওয়াজ, তানজিল হাসান,তবিবুর রহমান সাগর,এ বি এম মাহমুদ আলম সরদার, নিজামউদ্দিন রিপন,মারুফ এলাহী রনি, সহ-সাধারণ সম্পাদক আবু আফসান মোহাম্মদ ইয়াহ ইয়াহ,কে এম সাখাওয়াত হোসাইন, মাঈনুদ্দিন নিলয়, আক্তারুজ্জামান আকতার সহ-সাংগঠনিক সম্পাদক ডা. তৌহিদুর রহমান আউয়াল, চট্টগ্রাম বিভাগীয় সহ-সাংগঠনিক সম্পাদক সাব্বির হোসেন, ঢাকা বিশ্ববিদ্যালয়ের যুগ্ম আহবায়ক আকতার হোসেন, নাছিরউদ্দীন নাছির,জহিরউদ্দীন আহমেদ, আশরাফুল ইসলাম খান আনিক, খোরশেদ আলম সোহেল, এইচ এম আবু জাফর,সোহেল রানা, এবিএম এজাজুল কবির জুয়েল,শাফি ইসলাম, রিয়াদ রহমান, হাসান আল আরিফ, মশিউর রহমান, জেহাদুল ইসলাম রঞ্জু, শরিফুল ইসলাম প্রধান, এস এম মাহমুদুল হাসান রনি, এনামুল হক এনাম, মাসুদুর রহমান মাসুদ, আবুল বাসার, জসীমউদ্দিন, মোস্তাফিজুর রহমান রুবেল, এনায়েত উল্লাহ শরিফ, ফারুক হোসেন, বায়জিদ হোসাইন, জিএম ফখরুল ইসলাম, শরিফুল ইসলাম, মিয়া মো. রাসেল প্রমুখ।",21/9/2020,politics
প্রার্থী মনোনয়ন নীতিমালায় সংশোধনী এনেছে বিএনপি,"স্থানীয় সরকার নির্বাচনে দলীয় প্রার্থী নির্বাচনে তৃণমূলের মতামতকে গুরুত্ব দেবে বিএনপি। এরই অংশ হিসেবে উপজেলা, পৌরসভা ও ইউনিয়ন পরিষদ নির্বাচনে প্রার্থী মনোনয়নের নীতিমালা প্রণয়ন করেছে দলটি। 
রোববার বিএনপির সিনিয়র যুগ্ম মহাসচিব রুহুল কবির রিজভী স্বাক্ষরিত এক সংবাদ বিজ্ঞপ্তিতে মাঠপর্যায়ের নেতারা প্রার্থী মনোনয়নের জন্য যে পদ্ধতি ও প্রক্রিয়া অনুসরণ করবেন তার পুনঃসংশোধনী প্রকাশ করা হয়।
আগামী ডিসেম্বর থেকে উপজেলা, পৌরসভা ও ইউনিয়ন পরিষদের নির্বাচনের পরিপ্রেক্ষিতে বিএনপির পক্ষ থেকে এ নীতিমালা দলের মাঠপর্যায়ের নেতাদের অনুসরণ করতে বলা হয়েছে। ফলে স্থানীয় সরকার নির্বাচনে অংশ নিতে হলে তৃণমূল বিএনপির কাছে যেতে হবে সম্ভাব্য প্রার্থীকে।
বিজ্ঞপ্তিতে বলা হয়, উপজেলা পরিষদ নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), উপজেলা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
পৌরসভা নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), পৌরসভা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)-৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
ইউনিয়ন পরিষদ নির্বাচনের ক্ষেত্রে উপজেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), ইউনিয়ন বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
বিজ্ঞপ্তিতে রুহুল কবির রিজভী আরও জানান, সারা দেশে দলের জেলা সভাপতি, সাধারণ সম্পাদক, আহ্বায়ক; উপজেলা সভাপতি, সাধারণ সম্পাদক, আহ্বায়ক, পৌরসভা সভাপতি, সাধারণ সম্পাদক, আহ্বায়ক এবং ইউনিয়ন সভাপতি, সাধারণ সম্পাদক ও আহ্বায়কদের জ্ঞাতার্থে জানানো যাচ্ছে যে, উপজেলা পরিষদ চেয়ারম্যান, ভাইস চেয়ারম্যান (পুরুষ ও মহিলা), পৌরসভা মেয়র এবং ইউনিয়ন পরিষদ চেয়ারম্যান পদে সাধারণ নির্বাচন/উপনির্বাচনে দলীয় প্রার্থী মনোনয়নের জন্য এই পদ্ধতি/প্রক্রিয়া অনুসরণের মাধ্যমে অংশ নিতে পারবেন।



",21/9/2020,politics
খালেদা জিয়ার ৪ মামলার স্থগিতাদেশ আপিলেও বহাল,"দুর্নীতির দুই মামলায় দণ্ডিত বিএনপি চেয়ারপারসন খালেদা জিয়ার বিরুদ্ধে থাকা নাশকতার তিন ও মানহানির এক মামলার কার্যক্রমের ওপর হাইকোর্টের দেয়া স্থগিতাদেশ বহাল রেখেছেন আপিল বিভাগ। একইসঙ্গে অগ্রাধিকার ভিত্তিতে হাইকোর্টের রুল শুনানি করতে বলা হয়েছে।



মামলাগুলো সচল চেয়ে রাষ্ট্রপক্ষের আবেদনের শুনানি শেষে রোববার বিচারপতি ইমান আলীর নেতৃত্বাধীন তিন সদস্যের আপিল বিভাগ এ আদেশ দেন। আদালতে রাষ্ট্রপক্ষে শুনানিতে ছিলেন অতিরিক্ত অ্যাটর্নি জেনারেল মমতাজ উদ্দিন ফকির। আর খালেদা জিয়ার পক্ষে শুনানিতে ছিলেন ব্যারিস্টার মাহবুব উদ্দিন খোকন।খালেদা জিয়ার আইনজীবী ব্যারিস্টার এহসানুর রহমান গণমাধ্যমকে এই তথ্য নিশ্চিত করেন।এর আগে ২০১৪ সালের নির্বাচনের আগে ও পরে গাড়ি ভাঙচুরসহ অগ্নিসংযোগের অভিযোগে খালেদা জিয়াকে হুকুমের আসামি করে নাশকতার মামলাগুলো দায়ের করা হয়। রাজধানীর দারুস সালাম থানায় নাশকতার অভিযোগে তিনটি এবং মুক্তিযুদ্ধে শহীদদের সংখ্যা নিয়ে বিরূপ মন্তব্যের অভিযোগ পৃথক আরেকটি মামলা হয়। এসব মামলা স্থগিত চেয়ে খালেদা জিয়ার পক্ষে হাইকোর্টে আবেদন জানানো হলে তা মঞ্জুর করা হয়। একইসঙ্গে মামলার স্থগিতের বিষয়ে রুল জারি করেন হাইকোর্ট। পরে হাইকোর্টের আদেশের বিরুদ্ধে আপিল বিভাগে আবেদন জানায় রাষ্ট্রপক্ষের আইনজীবীরা। প্রসঙ্গত, এই চার মামলাসহ খালেদা জিয়ার বিরুদ্ধে থাকা মামলাগুলোর মধ্যে মোট ১১ মামলার কার্যক্রমের ওপর স্থগিতাদেশ বহাল রাখলেন আপিল বিভাগ।",21/9/2020,politics
স্বাস্থ্যবিধি মেনে সাংগঠনিক কার্যক্রম চালুর সিদ্ধান্ত বিএনপির,"যুগান্তর রিপোর্ট প্রায় ছয় মাসের মাথায় স্বাস্থ্যবিধি মেনে সাংগঠনিক কার্যক্রম পুনরায় চালু করার সিদ্ধান্ত নিয়েছে বিএনপি। শনিবার স্থায়ী কমিটির ভার্চুয়াল বৈঠকে এ সিদ্ধান্ত নেয়া হয়।



বাংলাদেশসহ বিশ্বব্যাপী কোভিড-১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পুণর্গঠন প্রক্রিয়া গত ১৫ মার্চ থেকে স্থগিত করেছিল দলটি। দলের ভারপ্রাপ্ত চেয়ারম্যান তারেক রহমানের সভাপতিত্বে অনুষ্ঠিত ভার্চুয়াল এই বৈঠকে নিজ নিজ বাসা থেকে অংশ নেন মহাসচিব মির্জা ফখরুল ইসলাম আলমগীর, স্থায়ী কমিটির স্থায়ী কমিটির সদস্য ড. খন্দকার মোশাররফ হোসেন, ব্যারিস্টার মওদুদ আহমদ, ব্যারিস্টার জমির উদ্দিন সরকার, মির্জা আব্বাস, গয়েশ্বর চন্দ্র রায়, ড. আব্দুল মঈন খান, নজরুল ইসলাম খান, আমীর খসরু মাহমুদ চৌধুরী, সেলিমা রহমান ও ইকবাল হাসান মাহমুদ টুকু।বৈঠক শেষে বিএনপির সিনিয়র যুগ্ম মহাসচিব রুহুল কবির রিজভী জানান, বিশ্বব্যাপী কোভিড- ১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পূণর্গঠন প্রক্রিয়া গত ১৫ সেপ্টেম্বর পর্যন্ত স্থগিত করা হয়েছিল। বাংলাদেশসহ বিশ্বব্যাপী করোনা মহামারী এখনো বিরাজমান। বাস্তবতার নিরীখে দলীয় কার্যক্রমের অগ্রগতির জন্য সাংগঠনিক কার্যক্রম/সাংগঠনিক গঠন ও পূণর্গঠন পুনরায় চালু করার সিদ্ধান্ত গ্রহণ করা হয়েছে।দেশব্যাপী দলের নেতাকর্মীদের সামাজিক দুরত্ব বজায় রেখে বিশ্বস্বাস্থ্য সংস্থার স্বাস্থ্যবিধি মেনে সাংগঠনিক কার্যক্রম পরিচালনার জন্য অনুরোধ করা হচ্ছে। বৈঠক সূত্রে জানা গেছে, গত ১৫ সেপ্টেম্বর আন্তর্জাতিক গণতন্ত্র দিবসে ডেইলি স্টারে ‘আফটার থার্টি ইয়ার্স অব অটোক্রেসিস ডিমাইস, ডেমোক্রেসি স্টিল রিমেইনস এ ডিস্ট্যান্ট ড্রিম’ শিরোনামে মাহফুজ আনামের নিবন্ধ প্রকাশিত হয়। বিএনপির চেয়ারপারসন খালেদা জিয়া সম্পর্কে নিবন্ধে যা উল্লেখ করা হয়েছে তা নিয়েও বৈঠকে আলোচনা হয়েছে। এরই মধ্যে ওই প্রবন্ধে খালেদা জিয়াকে নিয়ে যা বলা হয়েছে তা প্রত্যাখ্যান করেছে বিএনপি। এরপরও বিএনপি থেকে ওই নিবন্ধের বিষয়ে একটি লিখিত প্রতিবাদ লিপি পাঠানো হবে বলে জানা গেছে। 
",21/9/2020,politics
স্বেচ্ছাসেবক দলের ১৪৯ সদস্যের আংশিক কমিটি ঘোষণা,"মেয়াদোত্তীর্ণের এক বছর পর বিএনপির অঙ্গ সংগঠন জাতীয়তাবাদী স্বেচ্ছাসেবক দলের ১৪৯ সদস্য বিশিষ্ট পূর্ণাঙ্গ কেন্দ্রীয় কমিটি (আংশিক) ঘোষণা করা হয়েছে।



শনিবার রাতে বিএনপি মহাসচিব মির্জা ফখরুল ইসলাম আলমগীর এ কমিটি অনুমোদন দেন।এর আগে ২০১৬ সালের ২৭ অক্টোবর প্রয়াত শফিউল বারী বাবুকে সভাপতি ও আবদুল কাদির ভূঁইয়া জুয়েলকে সাধারণ সম্পাদক করে ৬ সদস্যের কেন্দ্রীয় কমিটি ঘোষণা করা হয়েছিল।কমিটির সভাপতি শফিউল বারী বাবু সম্প্রতি মৃত্যুবরণ করায় সংগঠনের সিনিয়র সহ-সভাপতি মোস্তাফিজুর রহমানকে ভারপ্রাপ্ত সভাপতি করা হয়েছে।ঘোষিত কমিটিতে সহ-সভাপতি হিসেবে রয়েছেন ৩০ জন। এরা হলেন- গোলাম সরোয়ার, আসাদুজ্জামান নেসার, আনু মোহাম্মদ শামীম আজাদ, আজহারুল হক মুকুল, এবিএম পারভেজ রেজা, লিটন মাহমুদ, শাহাবুদ্দিন মুন্না, ইকবাল আনসারী টিপু, চৌধুরী ওয়াহিদুর রহমান চয়ন, সুলতান মোহাম্মদ নাসিরউদ্দিন, মোস্তাকুর রহমান মোস্তাক, ওয়াহিদ ইমতিয়াজ বকুল, আসফ কবির চৌধুরী শ্বাশত, ড. শরিফুল ইসলাম দুলু, জামাল হোসাইন তালুকদার, রফিক হাওলাদার, জামির হোসেন, এমদাদুল হক এমদাদ, আওলাদ হোসেন উজ্জল, একেএম আবুল কালাম আজাদ, আরিফ হোসেন হাওলাদার (ঢাকা), শওকত আজম খাজা (চট্টগ্রাম), নুসরাত এলাহী রিজভী (রাজশাহী), তৈয়বুর রহমান (খুলনা), ফরিদ উদ্দিন আহম্মেদ (বরিশাল), রাশেদ উন নবী খান বিপ্লব (রংপুর), শহিদুল আমিন খসরু ( ময়মনসিংহ), সাহাবুদ্দিন ফারুক (কুমিল্লা) ও অ্যাডভোকেট হাফিজুর রহমান (ফরিদপুর)।যুগ্ম সম্পাদক করা হয়েছে ২১ জনকে। এরা হলেন- সাইফুল ইসলাম ফিরোজ, সাদরেজ জামান, কাদের হালিমী, ইলিম মোহাম্মদ নাজমুল আলম, আকতারুজ্জামান বাচ্চু, মোস্তাফিজুর রহমান মনির, আরিফুর রহমান আরিফ, আজগর হায়াত লিমন, মোখলেছুর রহমান, তকদির হোসেন স্বপন, আশ্রাফ উদ্দিন রুবেল, আবদুল কুদ্দুস, তারিক আহম্মেদ তারেক, মাহাবুব রশিদ মাহবুব, এসএম জাহাঙ্গীর, আহসান হাবিব প্রান্ত, জাকারিয়া আল মামুন, সিরাজুস সালেকিন লিমন, সাইদ উদ্দিন সুমন, সওগাতুল ইসলাম সগীর ও ডিজেডএম হাসান বিন সোহাগ।কমিটিতে সহ-সাধারণ সম্পাদক করা হয়েছে ২৮ জনকে। সাংগঠনিক সম্পাদক ইয়াছিন আলী ছাড়া সহ-সাংগঠনিক সম্পাদক করা হয়েছে ৫২ জনকে। প্রচার সম্পাদক আনিসুর রহমান সুজন, সহ-প্রচার সম্পাদক গোলাম মোর্শেদ রাসেল, হুমায়ুন কবির, গাজী সুলতান জুয়েল ও মনিরুজ্জামান মনির, দফতর সম্পাদক মোহাম্মদ রফিকুল ইসলাম, সহ-দফতর সম্পাদক নাজমুল হাসান, আবদুল্লাহ আলম মামুন, কোষাধ্যক্ষ কামরুজ্জামান জাপান, সহ- কোষাধ্যক্ষ মেহের কায়সার রানা ছাড়াও স্বাস্থ্য বিষয়ক সম্পাদক, সহ-স্বাস্থ্য বিষয়ক সম্পাদক, আইনবিষয়ক সম্পাদক ও দুইজন সহ-আইন বিষয়ক সম্পাদক ঘোষণা করা হয়েছে। ১৪৯ সদস্যের তালিকা:
",21/9/2020,politics
সারা দেশেই প্রার্থী দেয়ার পরিকল্পনা জাতীয় পার্টির,"পৌরসভা নির্বাচনে সারা দেশেই প্রার্থী দেয়ার প্রস্তুতি নিচ্ছে জাতীয় সংসদের প্রধান বিরোধী দল জাতীয় পার্টি। যেসব পৌরসভা ও ইউনিয়ন পরিষদে যোগ্য দলীয় প্রার্থী পাওয়া যাবে তাদেরকে দলীয় মনোনয়ন দেয়ার পরিকল্পনা রয়েছে।



তবে আওয়ামী লীগসহ বিভিন্ন রাজনৈতিক দলের সঙ্গে বোঝাপড়া হলে জোটবদ্ধ হয়েও নির্বাচনে অংশ নিতে পারে দলটি। সবকিছু ছাপিয়ে এসব নির্বাচনে জাতীয় পার্টির ভাবমূর্তি বাড়ানোর পরিকল্পনা নিয়ে এগোচ্ছে দলটি। এছাড়া বাংলাদেশের কমিউনিস্ট পার্টি ও বাংলাদেশ সমাজতান্ত্রিক দল-বাসদও নির্বাচনে অংশ নেয়ার প্রস্তুতি নিচ্ছেন। জাতীয় পার্টির নীতিনির্ধারণী একাধিক নেতার সঙ্গে কথা বলে জানা গেছে, স্থানীয় সরকারের এ নির্বাচনে জাতীয় পার্টি সাংগঠনিক সক্ষমতার পরিচয় দিতে চায়। এজন্য জনপ্রিয় দলীয় নেতাকর্মীদের মনোনয়ন দেয়া হবে।যেসব এলাকায় জাতীয় পার্টির সংসদ সদস্য রয়েছেন এবং সাংগঠনিক অবস্থাও শক্তিশালী সেসব স্থানের প্রার্থী জয়ী করতে বিশেষ উদ্যোগও নেবে দলটি। প্রসঙ্গত আগামী ডিসেম্বরে পৌরসভা নির্বাচন শুরুর পরিকল্পনা রয়েছে ইসির।নির্বাচন সামনে রেখে জাতীয় পার্টির একাধিক নেতা বলেন, পৌরসভার মেয়র ও ইউনিয়ন পরিষদের চেয়ারম্যান পদে দলীয় প্রতীকে নির্বাচন হতে যাচ্ছে।দলীয় প্রতীকে একেবারেই তৃণমূল পর্যায়ে ভোট হওয়ায় এ নির্বাচনে দলের মাঠ পর্যায়ের জনপ্রিয়তা যাচাইয়ের সুযোগ আসছে।ওই সুযোগ কাজে লাগাতে সব ধরনের কৌশল নিয়ে মাঠে রয়েছেন নেতারা। নির্বাচনের সময় যত ঘনিয়ে আসবে, দলীয় তৎপরতা ততই বাড়ানো হবে।এ বিষয়ে জানতে চাইলে জাতীয় পার্টির চেয়ারম্যান জিএম কাদের যুগান্তরকে বলেন, পৌরসভা নির্বাচনে সারা দেশেই প্রার্থী দেয়ার চেষ্টা করব।সাংগঠনিকভাবে দক্ষ ও জনপ্রিয় এবং যাদের বিরুদ্ধে অনিয়ম-অপরাধের অভিযোগ নেই এমন প্রার্থীকে মনোনয়ন দেয়া হবে।স্থানীয় সরকার নির্বাচনে আমরা প্রমাণ করব, মাঠ পর্যায়ে জাতীয় পার্টির জনপ্রিয়তা আছে, সাংগঠনিক শক্তিও আছে।জোটগত নির্বাচনের বিষয়ে তিনি বলেন, এখনও জোটগত নির্বাচন নিয়ে ভাবছি না। সামনের দিনগুলোতে পরিস্থিতির আলোকে অবস্থা বুঝে সিদ্ধান্ত নেয়া হবে। বাংলাদেশের কমিউনিস্ট পার্টি : জোটগত নয়, দলীয়ভাবে নির্বাচনে অংশ নেবে বাংলাদেশের কমিউনিস্ট পার্টি। দলের সভাপতি মুজাহিদুল ইসলাম সেলিম যুগান্তরকে বলেন, পৌরসভা নির্বাচনে দলীয়ভাবেই অংশ নেব।যেখানে ভালো ও জনপ্রিয় প্রার্থী পাওয়া যাবে সেখানে মনোনয়ন দেয়া হবে। জোটগত নির্বাচনের বিষয়ে তিনি বলেন, স্থানীয় সরকার নির্বাচনে জোটগতভাবে অতীতে অংশ নিইনি। সামনের দিনে জোটগতভাবে নির্বাচনে অংশ নেয়ার সম্ভাবনাও নেই।বাংলাদেশ সমাজতান্ত্রিক দল- বাসদ : চলমান নির্বাচনী পরিস্থিতি দেখে আসন্ন পৌরসভা নির্বাচনে অংশ নেয়ার বিষয়ে সিদ্ধান্ত নেবে বাংলাদেশ সমাজতান্ত্রিক দল- বাসদ।দলটি মনে করছে, নির্বাচনে ভোটগ্রহণ সুষ্ঠুভাবে না হলে অংশগ্রহণ করে বৈধতা দেয়া ছাড়া কোনো লাভ হবে না। নির্বাচনে অংশগ্রহণ নিয়ে এখনও সিদ্ধান্ত না নিলেও দলটি ভেতরে ভেতরে প্রস্তুতি নিচ্ছে।দলীয় নেতাকর্মীদের সাধারণ মানুষের সঙ্গে সম্পৃক্ততা ও জনসংযোগ বাড়াতে নির্দেশনা দিয়েছে। কোথায় দলের ও কোথায় বাম গণতান্ত্রিক জোটের প্রার্থী মনোনয়ন দেয়া হলে জয়ী হতে পারবে- সেই জরিপ করছে দলটি।এ বিষয়ে জানতে চাইলে বাসদের কেন্দ্রীয় কমিটির সদস্য ও বাম গণতান্ত্রিক জোটের সমন্বয়ক বজলুর রশীদ ফিরোজ বলেন, নেতাকর্মীদের নির্বাচনের প্রস্তুতি নিতে নির্দেশনা দেয়া হয়েছে।তবে নির্বাচনে অংশ নেব কি না সেটা এখনও স্পষ্ট নয়। যে নির্বাচনে ভোট সুষ্ঠু হয় না সেটির বৈধতা দেয়ার কোনো মানে নেই।
",21/9/2020,politics
কোভিড হাসপাতাল বন্ধের সিদ্ধান্ত ঝুঁকিতে ফেলবে,"কোভিড ডেডিকেটেড হাসপাতালগুলো বন্ধ করে দেয়া হচ্ছে- এমন তথ্য তুলে ধরে জাতীয় পার্টির চেয়ারম্যান ও সংসদ উপনেতা জিএম কাদের বলেছেন, দেশে করোনার প্রভাব এখনও বিদ্যমান। কবে পরিত্রাণ পাওয়া যাবে তা নিশ্চিত নয়। এমন পরিস্থিতিতে



করোনাভাইরাস চিকিৎসার হাসপাতাল বন্ধ করলে জনগণকে মৃত্যুর মুখে ঠেলে দেয়া হবে। তিনি সরকারকে এই সিদ্ধান্ত থেকে সরে আসার দাবি করেন।বৃহস্পতিবার একাদশ জাতীয় সংসদের নবম অধিবেশনের সমাপনী বক্তব্যে তিনি এ কথা বলেন। দেশে করোনা আক্রান্তের হিসাব তুলে ধরে জিএম কাদের বলেন, ‘করোনা পরীক্ষার সংখ্যা বৃদ্ধি পেলে এ রোগে আক্রান্তের সংখ্যা এমনকি মৃতের সংখ্যা আরও বেশি হতে পারে বলে বিশেষজ্ঞ মহল মনে করছেন। এক কথায় করোনা রোগের প্রাদুর্ভাব কমেছে বা কমতে শুরু করেছে এমন কোনো লক্ষণ বাস্তবে দেখছি না। এ অবস্থায় সাধারণ মানুষের চিকিৎসার একমাত্র ভরসা সরকারি হাসপাতাল। এরই মাঝে হঠাৎ করে ঘোষণা দিয়ে কিছু সরকারি হাসপাতাল (যেগুলো কোভিড রোগীর চিকিৎসা করত) ননকোভিড চিকিৎসা করার কথা জানিয়েছে। এতে বেসরকারি হাসপাতলে ব্যয়বহুল চিকিৎসা নিতে রোগীরা বাধ্য হচ্ছে। চিকিৎসা ব্যবস্থার অপ্রতুলতার কারণে সেখানেও অনেকে চিকিৎসা পাচ্ছে না। সিটের জন্য অনেকে এক হাসপাতাল থেকে আরেক হাসপাতালে ছুটে বেড়াচ্ছে।জাতীয় পার্টির চেয়ারম্যান বলেন, ‘বিনা চিকিৎসায় মৃত্যু ছাড়া গত্যন্তর থাকছে না। এটাই বাস্তবতা। কোভিড হাসপাতাল বন্ধ করে, ননকোভিডে রূপান্তর করার এই সিদ্ধান্ত রোগী, বিশেষ করে সাধারণ মানুষকে ঝুঁকির মুখে ফেলবে। আমরা চাই, সরকারি সব হাসপাতালে করোনা রোগীর চিকিৎসার ব্যবস্থা নেয়া হোক। যেখানে নেই সেখানে নতুনভাবে তৈরি করা হোক। জানি না করোনা কতদিন থাকবে। স্বাস্থ্য খাতের দুর্নীতি সরকারের অর্জন ম্লান করে দিচ্ছে উলে­খ করে জিএম কাদের বলেন, স্বাস্থ্য মন্ত্রণালয়ের অনিয়ম, দুর্নীতির কথা প্রতিদিন খবরে আসছে, আলোচিত হচ্ছে। কোনো ব্যবস্থা নেয়া হচ্ছে কিনা জনগণ জানছে না। দুর্নীতির জন্য সরকারের অর্জন ম্লান হয়ে যাচ্ছে। আমরা বিশ্বাস করি প্রধানমন্ত্রী ব্যবস্থা নেবেন।বিচারবহির্ভূত হত্যার পরিসংখ্যান তুলে ধরে বিরোধীদলীয় উপনেতা বলেন, বিচারবহির্ভূত হত্যাকাণ্ড বন্ধ করা যাচ্ছে না। এটা বন্ধ করা সমাজ ও রাষ্ট্রের জন্য চ্যালেঞ্জ হয়ে যাচ্ছে।অবস্থা এমন পর্যায়ে পৌঁছেছে যে, প্রায়ই কোথাও না কোথাও গুলিবিদ্ধ লাশ পড়ে থাকছে। অনেক ক্ষেত্রে বাড়ি থেকে তুলে নেয়ার পরও লাশ পাওয়া যাচ্ছে। ভুক্তভোগী পরিবার ও আইনশৃঙ্খলা বাহিনীর তথ্যের মধ্যে গরমিল দেখা যাচ্ছে। বিচারবহির্ভূত হত্যাকাণ্ড যখন শুরু হয়েছিল তখন আইনশৃঙ্খলা বাহিনীর মধ্যে একটি বাহিনী- ‘যৌথ বাহিনী’ বিএনপির আমলে সৃষ্টি করা হয়েছিল। পরবর্তী সময়ে আইন করে র‌্যাব গঠন করা হয়েছিল। তারা এই কাজ করত। যারা হত্যাকাণ্ডের শিকার হতেন, তারা সমাজবিরোধী ও আইনবিরোধী হিসেবে বিবেচিত হতেন। মামলা জট, অনিয়ম ও দুর্নীতির কারণে দোষী ব্যক্তিরা বিচার এড়িয়ে যেতে পারত। সে কারণে বিচারবহির্ভূত হত্যাকাণ্ড দ্রুততার সঙ্গে বিচার হচ্ছে বলে গ্রহণযোগ্য হতো। সাধারণ মানুষ ততটা খারাপ মনে করত না।সরকারি বিভিন্ন বাহিনীর বিচারবহির্ভূত হত্যার সঙ্গে জড়িত থাকার কথা তুলে ধরে জিএম কাদের বলেন, ক্রমান্বয়ে অনেক সরকারি বাহিনী দিয়ে নির্দোষ লোককে হত্যা করা হচ্ছে। ব্যক্তি স্বার্থে ভাড়াটিয়া বাহিনী হিসেবে হত্যাকাণ্ডের অভিযোগ আসছে, মামলায় প্রমাণ হচ্ছে। মাদকবিরোধী অভিযান, চরমপন্থীদের দমন, সন্ত্রাসী দমন, ধর্মীয় উগ্রপন্থী দমনের নামে পরিচালিত কথিত বন্দুকযুদ্ধের নামে বিচারবহির্ভূত হত্যা সংঘটিত হয়। এখন রাজনৈতিক কর্মী, বিভিন্ন পেশার কর্মজীবীরা আইনশৃঙ্খলা বাহিনীর রোষের শিকার হয়ে বন্দুকযুদ্ধ, গুমের শিকার হচ্ছে। এ ধরনের অভিযোগ পাওয়া যাচ্ছে।তিনি বলেন, অনেক সময় বলা হয়, কোনো বাহিনী জড়িত নয়। সে ক্ষেত্রে তারা দায় এড়াতে পারে না। অপরাধীকে খুঁজে বের করার দায়িত্ব তাদের। বেআইনি কাজ বন্ধ করতে প্রয়োজন আইনি ব্যবস্থা। বেআইনি কাজ বেআইনিভাবে প্রতিরোধ ন্যায়বিচারের পরিপন্থী। এ ধরনের ব্যবস্থা সম্বলিত সমাজ সভ্য সমাজ কিনা সেটা বিবেচনা করা দরকার।",21/9/2020,politics
করোনায় জাতীয় পার্টির কেন্দ্রীয় নেতা সাত্তারের মৃত্যু,"দীর্ঘ ৩৪ দিন করোনার সঙ্গে যুদ্ধ করে জাতীয় পার্টির কেন্দ্রীয় নেতা, বীর মুক্তিযোদ্ধা, কলামিস্ট, চট্টগ্রাম বন্দরের সাবেক শ্রমিক নেতা আবদুস সাত্তারের (৭৪) মৃত্যু হয়েছে (ইন্না লিল্লাহি ... রাজিউন)।



চট্টগ্রাম মেটস প্রাইভেট হাসপাতালে চিকিৎসাধীন থেকে বুধবার সকাল সাড়ে ৮টার দিকে তার মৃত্যু হয়। তিনি নোয়াখালী সেনবাগ উপজেলার কাদরা ইউপির চাঁদপুর গ্রামের আবু বক্কর চেয়ারম্যানবাড়ির মৃত মোহাম্মদ ইব্রাহিমের ছেলে। তিনি স্ত্রী, এক ছেলে ও পাঁচ মেয়েসহ অসংখ্য আত্মীয়স্বজন রেখে গেছেন।বুধবার বিকাল বাদ আসর রাষ্ট্রীয় মর্যাদায় নিজ বাড়ির দরজায় পারিবারিক কবরস্থানে মরহুমের দাফন সম্পন্ন করা হবে।মরহুমের সন্তান বান্দরবান জেলার সহকারী শিক্ষা অফিসার আবদুল্লাহ আল মামুন বাবু জানান, গত ২ আগস্ট তার বাবার (আবদুস সাত্তার) শরীরে করোনার উপসর্গ দেখা দেয়। এর পর ৫ আগস্ট করোনার পজিটিভ রিপোর্ট আসে। এর পর তাকে চট্টগ্রাম মেটস প্রাইভেট হাসপাতালে ভর্তি করা হয়।দীর্ঘ ৩৪ দিন করোনার সঙ্গে যুদ্ধ করে আজ সকাল সাড়ে ৮টার দিকে বাবার মৃত্যু হয়।জাতীয় পার্টির কেন্দ্রীয় নেতা আবদুস সাত্তার হালিমা-সাত্তার সরাসরি প্রাথমিক বিদ্যালয়, হালিম-সাত্তার হাফেজিয়া মাদ্রাসা ও এতিমখানার প্রতিষ্ঠাতা।তার মৃত্যুতে গভীর শোক প্রকাশ করেছেন কেন্দ্রীয় জাতীয় পার্টির সদস্য ও সেনবাগ উপজেলা জাতীয় পার্টির সভাপতি হাসান মঞ্জুর, সেনবাগ পৌর জাতীয় পার্টির সভাপতি মো. হারুন, সেক্রেটারি মো. ফখর উদ্দিনসহ বিভিন্ন রাজনৈতিক ও সামাজিক সংগঠনের নেতৃবৃন্দ।",21/9/2020,politics
রংপুর মেডিকেলের সভাপতি হলেন সাদ এরশাদ,"রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হলেন রংপুর সদর আসনের এমপি ও জাতীয় পার্টির যুগ্ম মহাসচিব রাহগীর আল মাহি সাদ এরশাদ।



বিরোধীদলীয় হুইপ জাপা নেতা মসিউর রহমান রাঙ্গাকে অব্যাহতি দিয়ে সাদ এরশাদ নতুন সভাপতি হয়েছেন। বুধবার স্বাস্থ্য মন্ত্রণালয়ের উপসচিব ড. বিলকিস বেগম স্বাক্ষরিত এক চিঠিতে এ সিদ্ধান্ত জানানো হয়। ১৩ মে ২০১৫ সালে জারিকৃত প্রজ্ঞাপনের আলোকে স্থানীয় সংসদ সদস্য হিসেবে এমপি রাহগীর আল মাহি সাদ এরশাদকে এ পদে মনোনয়ন প্রদান করা হয়।জানা গেছে, রংপুর সদর আসনের সংসদ সদস্য হিসেবে সাবেক রাষ্ট্রপতি হুসেইন মুহম্মদ এরশাদ রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে দায়িত্ব পালন করে আসছিলেন।তিনি মৃত্যুবরণ করার পর রংপুর সদর আসন শূন্য হয়ে যাওয়ায় গঙ্গাচড়ার সাংসদ মসিউর রহমান রাঙ্গাকে রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে মনোনয়ন দেয়া হয়েছিল। এবার তা পুনরায় পরিবর্তন করা হল।
",21/9/2020,politics
দুর্নীতিবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি: জিএম কাদের,"জাতীয় পার্টির চেয়ারম্যান ও বিরোধীদলীয় উপনেতা জিএম কাদের বলেছেন- সন্ত্রাস, চাঁদাবাজ, দুর্নীতিবাজ ও দলবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি। তিনি বলেন, হুসেইন মুহম্মদ এরশাদের স্বপ্নের ক্ষুধা, দারিদ্র্য এবং বেকারত্বমুক্ত নতুন বাংলাদেশ গড়তে দুর্বার বেগে এগিয়ে যাচ্ছে জাতীয় পার্টি।



জিএম কাদের বলেন, সাফল্যের সঙ্গে রাষ্ট্র পরিচালনায় অভিজ্ঞ জাতীয় পার্টির দিকে দেশের মানুষ তাকিয়ে আছে। তাই দলকে শক্তিশালী করতে নেতাকর্মীদের আরও সক্রিয় হতে হবে।মঙ্গলবার জাতীয় পার্টির চেয়ারম্যানের উত্তরার বাসভবনে জামালপুর জেলা জাতীয় পার্টির নেতাদের সঙ্গে মতবিনিময় অনুষ্ঠানে প্রধান অতিথির বক্তব্যে তিনি এসব কথা বলেন।জাতীয় পার্টির ভাইস চেয়ারম্যান মোস্তফা আল মাহমুদের সভাপতিত্বে এ সময় উপস্থিত ছিলেন- জাতীয় পার্টির প্রেসিডিয়াম সদস্য রেজাউল ইসলাম ভূঁইয়া, জামালপুর জেলা জাতীয় পার্টির সাধারণ সম্পাদক জাকির হোসেন খান, জাতীয় পার্টির কেন্দ্রীয় সদস্য আনোয়ার হোসেন, সাত্তার হোসেন, মীর শামসুল আলম লিপটন, জামালপুর জেলা জাতীয় পার্টির সাংগঠনিক সম্পাদক কাজী খোকন ও জামালপুর জেলা যুব সংহতির সভাপতি আনিসুর রহমান মানিক।
",21/9/2020,politics
‘বঙ্গবন্ধুকে জাতির পিতা ঘোষণা করতে চেয়েছিলেন এরশাদ’,"জাতীয় পার্টির চেয়ারম্যান জিএম কাদের বলেছেন, ‘জাতীয় পার্টির প্রতিষ্ঠাতা এইচএম এরশাদ বঙ্গবন্ধুকে জাতির পিতা ঘোষণা করতে চেয়েছিলেন। তবে রাজনৈতিক প্রেক্ষাপটে সেটা সম্ভব হয়নি। রাজনৈতিক বাস্তবতার কারণে অনেক সময় সত্য কথা ও কাজ করা যায় না। সে কারণেই শেষ পর্যন্ত বঙ্গবন্ধুকে জাতির পিতা ঘোষণা করতে পারেননি এইচএম এরশাদ।’



শনিবার জাতীয় শোক দিবস উপলক্ষে জাতীয় পার্টি আয়োজিত এক আলোচনা সভায় তিনি এসব কথা বলেন।তিনি বলেন, বঙ্গবন্ধু কোনো দলের নয়; তিনি জাতির সম্পদ। দেশের স্বার্থে কোন আপোষ করেননি। তাই দেশের সকল রাজনীতিকদের তার কাছ থেকে শিক্ষা নেয়া উচিত। বঙ্গবন্ধু জাতিকে ঐক্যবদ্ধ নয়; সম্মোহিত করেছেন। উদ্বুদ্ধ করেছেন। তার কথায় প্রাণ দিয়েছে লাখো মানুষ। বঙ্গবন্ধুর কাছ থেকে দেশপ্রেম শিখতে হবে। বঙ্গবন্ধু কাউকে ছাড় দিয়ে কথা বলতেন না। বঙ্গবন্ধুর ভাল দিকগুলো সবার গ্রহণ করতে হবে।এসময়, করোনা পরিস্থিতিতে স্বাস্থ্যখাতের সমন্বয়হীনতা দূর করতে কমিটি গঠন করার আহ্বান জানিয়ে জিএম কাদের বলেন, স্বাস্থ্যমন্ত্রীকে বলতে শুনেছি কোভিড হাসপাতালগুলো নন কোভিড করা হবে। আবার নানা জায়গায় শুনছি হাসপাতাল খালি করো শোক দিবস পালন করা হবে। এটা জাতির পিতার শিক্ষা নয়।",21/9/2020,politics
কাউন্সিলে নির্ধারণ হবে হেফাজতের পরবর্তী আমীর,"হেফাজতে ইসলামের আমীর আল্লামা আহমদ শফীর মৃত্যুর পর পরবর্তী আমীর কে হবেন তা নিয়ে শুরু হয়েছে আলোচনা। এখনও পর্যন্ত এ বিষয়ে সুস্পষ্টভাবে কারও নাম প্রকাশ্যে আসেনি। তবে শিগগিরই আমীর নির্বাচনের প্রক্রিয়াটি শুরু হয়ে যেতে পারে বলে আভাস মিলেছে।



আর তা হবে কাউন্সিলের মাধ্যমে। সংগঠনটির মহাসচিব আল্লামা জুনায়েদ বাবু নগরী জানিয়েছেন, কাউন্সিলের মাধ্যমে আল্লামা শফীর উত্তরসূরি নির্ধারণ করা হবে।শুক্রবার মধ্য রাতে হেফাজতের প্রধান কার্যালয় হাটহাজারী দারুল উলুম মুঈনুল ইসলাম মাদ্রাসায় সাংবাদিকদের সঙ্গে আলাপকালে তিনি এ তথ্য জানান। ২০১০ সালের ১৯ জানুয়ারি দারুল উলুম মুঈনুল ইসলাম মাদ্রাসার মহাপরিচালক আল্লামা আহমদ শফীর নেতৃত্বে যাত্রা শুরু করে কওমি মাদ্রাসাভিত্তিক অরাজনৈতিক সংগঠন হেফাজতে ইসলাম। শুরু থেকেই এর কার্যালয় হিসেবে ব্যবহৃত হচ্ছে হাটহাজারী মাদ্রাসা। প্রতিষ্ঠার পর থেকে আল্লামা শফী সংগঠনটির আমীর ও একই মাদ্রাসার শিক্ষক জুনায়েদ বাবু নগরী মহাসচিবের দায়িত্ব পালন করে আসছেন।শুক্রবার সন্ধ্যায় ঢাকার একটি হাসপাতালে চিকিৎসাধীন অবস্থায় ইন্তেকাল করেন হেফাজত আমীর আহমদ শফী।",21/9/2020,politics
শরীর পারমিট না করলেও ডা. জাফরুল্লাহ থেমে থাকেন না: স্ত্রী ,"গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরীর স্ত্রী শিরীন হক জানিয়েছেন, তার স্বামী শারীরিকভাবে সুস্থ নন। তবে শরীর পারমিট না করলেও ডা. জাফরুল্লাহ থেমে থাকেন না।



শনিবার গণমাধ্যমকে তিনি একথা জানান।নারী নেত্রী শিরীন হক বলেন, ডা. জাফরুল্লাহ শারীরিক জটিলতার কারণে শুক্রবার নিয়মিত ডায়ালাইসিস নিতে পারেননি। তারপরও দায়িত্ববোধ থেকেই তিনি ছুটে বেড়াচ্ছেন, মানুষের জন্য কাজ করছেন। তার যে শারীরিক অবস্থা তাতে বিশ্রামের কোনো বিকল্প নেই।ভারতের পেঁয়াজ রফতানি বন্ধের প্রতিবাদসহ কয়েকটি দাবিতে গত বৃহস্পতিবার দুপুরে জাতীয় প্রেস ক্লাবের সামনে এক মানববন্ধনে বক্তব্য দেয়ার কিছুক্ষণের মধ্যেই অসুস্থ হয়ে হঠাৎ বসে পড়েন ডা. জাফরুল্লাহ। সেখান থেকে তাকে গণস্বাস্থ্য নগর হাসপাতালে নেয়া হয়।এ বিষয়ে শিরিন হক বলেন, গতকাল (শুক্রবার) সারাদিন চিকিৎসকদের পরামর্শে বিশ্রামে ছিলেন ডা. জাফরুল্লাহ। তার রক্ত চাপ ছিল স্বাভাবিকের চেয়ে কম। এ কারণে কিডনি জটিলতায় শুক্রবার তিনি যে নিয়মিত ডায়ালাইসিস নেন, তা দেয়া সম্ভব হয়নি।দেশে করোনাভাইরাস সংক্রমণ শুরু হওয়ার পর থেকেই প্রাণঘাতী ভাইরাসটি শনাক্তে কিটসহ বিভিন্ন বিষয় নিয়ে ঝাঁপিয়ে পড়েন ডা. জাফরুল্লাহ। একপর্যায়ে নিজেই করোনায় আক্রান্ত হন। প্লাজমা থেরাপি ও নিয়মিত চিকিৎসা নেয়ার পর তিনি করোনামুক্ত হন। কিন্তু করোনায় তার ফুসফুসের নিউমোনিয়া, হৃদরোগসহ বেশকিছু শারীরিক জটিলতা সৃষ্টি করে।তার স্ত্রী শিরীন হক বলেন, তিনি (ডা. জাফরুল্লাহ) মূলত মানসিক শক্তির জোরে কাজ করে চলেছেন। মন দিয়েই কাজ করেন। কিন্তু, এখন তার অনেক বেশি বিশ্রাম প্রয়োজন।",21/9/2020,politics
হাটহাজারীর আন্দোলনরত শিক্ষার্থীদের সঙ্গে ভিপি নুরের সংহতি,"চট্টগ্রামের হাটহাজারী মাদ্রাসায় আন্দোলনরত শিক্ষার্থীদের সঙ্গে সংহতি প্রকাশ করেছেন ঢাকা বিশ্ববিদ্যালয় কেন্দ্রীয় ছাত্র সংসদের (ডাকসু) সাবেক ভিপি নুরুল হক নুর।



তিনি বলেন, আমরা ৫ মে’র মতো আরেকটি ঘটনার আশঙ্কা করছি। আজকে যদি হাটহাজারীতে কোনো হামলা হয় তাহলে পুরো ঢাকা শহর অচল করে দেয়া হবে।বৃহস্পতিবার শিক্ষাপ্রতিষ্ঠানে সরকারদলীয় প্রভাব মুক্ত রাখার জন্য এবং হাটহাজারী মাদ্রাসার ছাত্রদের আন্দোলনের প্রতি সমর্থন জানিয়ে ‘ঢাকা বিশ্ববিদ্যালয়ের শিক্ষার্থী’ ব্যানারে আয়োজিত এক মানববন্ধনে তিনি এসব কথা বলেন। মানববন্ধনে আরও বক্তব্য দেন- যুব অধিকার পরিষদের সদস্য সচিব ফরিদুল হক, ছাত্র অধিকার পরিষদের যুগ্ম-আহ্বায়ক সোহরাব হোসেন, ঢাকা বিশ্ববিদ্যালয় শাখার সভাপতি বিন ইয়ামিন মোল্লা, জাহাঙ্গীরনগর বিশ্ববিদ্যালয়ের সভাপতি আরমান হোসাইন, ইশা ছাত্র আন্দোলনের পাবলিক বিশ্ববিদ্যালয় সম্পাদক এম সুহেব হোসেনসহ আরও অনেকে।নুরুল হক নুর বলেন, ছাত্ররা তাদের যৌক্তিক দাবি-দাওয়া নিয়ে আন্দোলন করতেছে। কোনো সুস্থ বিবেক সম্পন্ন মানুষ বলতে পারবে না যে তাদের দাবিগুলো অযৌক্তিক। আমি তাদের দাবিগুলো পড়েছি। সেখানে মাদ্রাসার যে সর্বোচ্চ নীতিনির্ধারণী সভা ‘মজলিসে শুরা’ রয়েছে তাদের ওপর দায়িত্ব অর্পণ করার আহ্বান জানিয়েছে। 
",21/9/2020,politics
ভারতের তীব্র সমালোচনায় ডা. জাফরুল্লাহ,"হঠাৎ পেঁয়াজ রফতানি বন্ধ করে দেয়ায় ভারতের তীব্র সমালোচনা করেছেন গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরী। তিনি বলেন, ভারত নজর দিয়েছে কী করে বাংলাদেশকে অর্থনৈতিকভাবে পর্যুদস্ত করা যায়। তারা ষড়যন্ত্র করছে। সেজন্য তারা সব আন্তর্জাতিক নিয়মাবলী অস্বীকার করে হঠাৎ পেঁয়াজ রফতানি বন্ধ করে দিয়েছে।



ডা. জাফরুল্লাহ বলেন, এভাবে চলতে পারে না। ভারতকে একটা ফাইনাল ওয়ার্নিং দেয়া দরকার। আমাদের এর বিরুদ্ধে সোচ্চার হতে হবে। চলুন আমরা সবাই একত্রিত হয়ে ভারতের বিরুদ্ধে রুখে দাঁড়াই।বৃহস্পতিবার রাজধানীর জাতীয় প্রেস ক্লাবের সামনে ‘রণাঙ্গনের মুক্তিযোদ্ধা’ ও ‘মুক্তিযুদ্ধের প্রজন্মের' উদ্যোগে আয়োজিত এক মানববন্ধনে তিনি এসব কথা বলেন। পেঁয়াজসহ নিত্যপ্রয়োজনীয় দ্রব্যমূল্য বৃদ্ধি ও সরকারের নতজানু পররাষ্ট্র নীতির প্রতিবাদে এ মানববন্ধন হয়।ডা. জাফরুল্লাহ চৌধুরী বলেন, ভারত বাংলাদেশের জনগণকে বিচ্ছিন্ন করতে চায়। তারা সুকৌশলে আমার দেশের দুই নেত্রীকে বন্দি করে রেখেছে। খালেদা জিয়াকে গুলশানে এবং শেখ হাসিনাকে আমলা দ্বারা আবদ্ধ করে রেখেছে। এভাবে চলতে পারে না।বিএনপির যুগ্ম মহাসচিব সৈয়দ মোয়াজ্জেম হোসেন আলাল বলেন, এই সরকার বলে ভারতের সঙ্গে বাংলাদেশের রক্তের সস্পর্ক। অথচ ভারত-বাংলাদেশ সীমান্তে বিএসএফের গুলিতে প্রায়শই মানুষ হত্যা করা হচ্ছে। পৃথিবীর অন্য কোনো দেশের সীমান্তে এভাবে মানুষ হত্যা হয় না। সরকারের নতজানু পররাষ্ট্র নীতিই এজন্য দায়ী।নাগরিক ঐক্যের আহ্বায়ক মাহমুদুর রহমান মান্না বলেন, দেশে সমস্ত জিনিসের দাম বেড়েছে। দেশে কোনো বিনিয়োগ নেই, দেশে কোনো শিক্ষা ব্যবস্থা নেই। কোনো স্কুল-কলেজ খুলে না, বিনা পরীক্ষায় পাস। দেশের অর্থনীতির অবস্থা কী? সরকারের কাছে টাকা নেই। সরকারের প্রধানমন্ত্রী বলছেন- বাংলাদেশ ব্যাংকের রিজার্ভ থেকে কিছু টাকা দাও। সবাই বলছে রিজার্ভ থেকে কি টাকা দেয়া যায়, কেউ দেয় না কখনও। এখন কোনো কথা বলছেন না। কী করবে? তাদের কাছে টাকাই তো নেই।তিনি বলেন, ফরিদপুরে ছাত্রলীগের সভাপতি-সাধারণ সম্পাদক মাত্র দুই বছরে দুই হাজার কোটি টাকা কামাই করেছে। ওরা চোর, ডাকাত, লুটেরা- দেশের টাকা লুটপাট করে বিদেশে পাঠাচ্ছে। এ সরকারকে জনগণ আর চায় না।
",21/9/2020,politics
৩১তম বিসিএস ক্যাডার অ্যাসোসিয়েশনের সভাপতি হাদী সম্পাদক সজল,"৩১তম বিসিএস ক্যাডার অ্যাসোসিয়েশনের নতুন কমিটি হয়েছে। ত্রিবার্ষিক কাউন্সিলে নতুন কমিটির সভাপতি হয়েছেন ফ্যামিলি প্লানিং ক্যাডারের আব্দুল্লাহ আল হাদী ও সাধারণ সম্পাদক হয়েছেন পুলিশ ক্যাডারের মৃত্যুঞ্জয় দে সজল। কোষাধ্যক্ষ হয়েছেন সমবায় ক্যাডারের আবুল খায়ের হিরো। শুক্রবার ১৫১ সদস্যদের নতুন কমিটি ঘোষণা করা হয়।



উপদেষ্টা পরিষদের সদস্যরা হলেন- খাদ্য ক্যাডারের কাজী সাইফুদ্দিন অভি, পুলিশ ক্যাডারের এফ এম ফয়সাল সুমন, আনিস উদ্দিন বাহাদুর মিঠু, সাইফুল ইসলাম মিলন, আহসান খান রবিন, সামসুজ্জামান বাবু, শিক্ষা ক্যাডারের চন্দ্র শেখর হালদার মিল্টন, কাস্টমস ক্যাডারের ইফতেখার আলম ভুঁইয়া।সহ-সভাপতি প্রশাসন ক্যাডারের মাহমুদা আক্তার, সৈয়দ ফয়েজুল ইসলাম উজ্জ্বল, কাস্টমসের মো. মহিউদ্দিন ও হাবীব শাহীন, শিক্ষার রহিমা আক্তার রোজি, স্বাস্থ্যের সাইফুল ইসলাম ও জাবেদ হোসেন, ফ্যামিলি প্লানিংয়ের ফারুক আল ফয়সাল, পুলিশের কাজী শাহ্ নেওয়াজ, মুহিত চৌধুরী।যুগ্ম সাধারণ সম্পাদক হলেন পুলিশের হারুনুর রশিদ, প্রশাসনের নাহিদ হাসান, স্বাস্থ্যের রহমান শুভ্র, কাস্টমসের আসমা আক্তার, ট্যাক্সের রাশেদ রেজা ডিকেন, পরিসংখ্যানের মোবারক হোসেন, রেলওয়ের শাহ্ আলম কিরণ শিশির, প্রশাসনের আরিফুল ইসলাম রাসেল, কৃষির সুব্রত কুমার দাস শুভ, রোডস অ্যান্ড হাইওয়ের অনিন্দ্য মাহাবুব, কাস্টমসের কেফায়ত মজুমদার ও তথ্যের মাহফুজুল ইসলাম।সাংগঠনিক সম্পাদক হলেন পররাষ্ট্রের শামিমা ইয়াসমিন স্মৃতি প্রশাসনের ফিরোজ মোহাম্মদ নাঈম, মো. নুরুন্নবি সোহাগ ও নাজমুল ইসলাম রাজু, পুলিশের মুহিত কবির সেরেনিয়াবাত, শাহাবুদ্দিন কবির জুয়েল ও ইফতেখায়রুল ইসলাম, পোস্টালের মো. তরিকুল ইসলাম, পিডব্লিইডির আব্দুল্লাহ আল মামুন রনি, তথ্যের হাস্নাতুল আজম প্রিন্স, কৃষির এম জে কবির জুয়েল, ফ্যামিলি প্ল্যানিংয়ের সবুজ হাওলাদার, শিক্ষার মুশফিকুর রহমান, স্বাস্থ্যের জাকারিয়া হিমেল রুপম, ডা. কে এম শরফুদ্দিন।প্রচার সম্পাদক হয়েছেন কাস্টমসের আমিনুল ইসলাম ইমন, দপ্তর সম্পাদক প্রশাসনের আহসান হাবীব জিতু, আন্তর্জাতিক সম্পাদক পররাষ্ট্রের হাসান আব্দুল্লাহ তৌহিদ, মানব সম্পদ উন্নয়ন সম্পাদক পররাষ্ট্রের মৌমিতা জিন্নাত, সাংস্কৃতিক সম্পাদক প্রশাসনের মোশারেফ হোসেন মিলু, প্রকাশনা সম্পাদক ট্যাক্সের আহসান উল্লাহ রাসেল, পরিবেশ সম্পাদক ট্যাক্সের নাজমা পারভিন, ট্যাক্সের মিডিয়া সম্পাদক নাজমুল ইসলাম, তথ্য প্রযুক্তি বিষয়ক সম্পাদক তথ্যের আবু নাসের, ক্রীড়া সম্পাদক পুলিশের মোস্তফা কামাল, ইনোভেশন সম্পাদক পিডব্লিইডির সাইফুজ্জামান চুন্নু।এছাড়া মনিটরিং অ্যান্ড ইভালুশন সম্পাদক ওসমান গনি শিশির (লাইভ স্টক), স্বাস্থ্য বিষয়ক সম্পাদক মহিউল আলম (স্বাস্থ্য), শিক্ষা সম্পাদক আবুল বাসার (শিক্ষা), রিসার্স ও ডকুমেন্টেশন শাকিল আহমেদ (পোস্টাল), কমিউনিকেশন সম্পাদক আসাদুজ্জামান সুমন (প্রশাসন), পূর্ত সম্পাদক সুব্রত বিশ্বাস (পিডব্লিইডি), সাহিত্য সম্পাদক মিল্টন রয় (প্রশাসন), মহিলা বিষয়ক সম্পাদক মাসুমা জান্নাত সুমী (কৃষি), প্রশাসনবিষয়ক সম্পদক মুনিবুর রহমান শোভন।সহ-সম্পাদক জুবায়ের আহম্মেদ (ট্যাক্স), নজরুল ইসলাম (প্রশাসন), নিরাগ মেহেদী (শিক্ষা), কানিজ ফারহানা শিমু (কাস্টমস), হাসানুল ইসলাম বব (ট্যাক্স), নাজমুল ইসলাম (কাস্টমস), ইমরুল ইসারত (প্রশাসন), গণেশ ঢালী (শিক্ষা), রাকিবুল হাফিজ (ট্যাক্স), প্রদীপ কুমার সরকার (লাইভস্টক), মো. জাকারিয়া (কাস্টমস), ফুয়াদ হোসেন আনন্দ (রেলওয়ে), ফারহানা চৌধুরী (প্রশাসন), সুরাইয়া সুলতানা নিপু (কাস্টমস), খান মো. হাসানুজ্জামান (প্রশাসন), ফারহানা জাহান উপমা (প্রশাসন), আঞ্জুমান আরা সাথী (কাস্টমস),মাহাবুবুর রহমান (কাস্টমস), ডা. রাকীব মোর্সেদ জনি, ডা. মোহিদুল আলম সিদ্দীককে।কমিটির সদস্যরা হলেন- আমিনুর রহমান (প্রশাসন), নাজিবুল্লাহ সাকী (শিক্ষা), তানভীর আহমমেদ (তথ্য), নাজমুল হেসেন (তথ্য), রাশেদ আহসান (পিডব্লিইডি), হারুন অর রশিদ (পিডব্লিউডি), রাসেল আহম্মেদ (কৃষি), তানভীর শরীফ (প্রশাসন), মানিক বণিক (শিক্ষা), সঞ্জয় হালদার (শিক্ষা), মোজ্জাম্মেল হক রাসেল (প্রশাসন), সোনাহর আলী শরীফ (পুলিশ), আহসান সাগর (কাস্টমস), থান্ডার খাইরুল হাসান (পুলিশ), রিফাত আল ইমন (স্বাস্থ্য), আহসান রুবেল (পুলিশ)।নাসির উদ্দিন (পররাষ্ট্র), মনোয়ার মোরসালেন (কাস্টমস), তাপস কুমার দাস (পুলিশ), তারাজুল ইসলাম (পররাষ্ট্র), মিজানুর রহমান উল্লাস (ট্যাক্স), সারোয়ার সরকার জীবন (পররাষ্ট্র), মোশারেফ হোসেন (কৃষি), সিফাত-ই জাহান (প্রশাসন), মাহদি ফয়সাল (ট্যাক্স), জানে আলম (ট্যাক্স), কবির হোসেন (প্রশাসন), নুসরাত মৌ (ট্যাক্স), ফাহিম আহম্মেদ (ফ্যামিলি প্লানিং), মামুনুর রহমান (প্রশাসন), রেহমান হাবীব (কাস্টমস), মোঃ খায়রুজ্জামান সবুজ (পিডব্লিউডি), সোহেল রানা (প্রশাসন), ফরহাদ চৌধুরী (প্রশাসন)।নাসরিন আক্তার ইতি (কাস্টমস), মেজবাহ উদ্দিন রিগান (প্রশাসন), ফকির ওয়ালিদ শাহ্ উপল (স্বাস্থ্য), কামরুজ্জামান সরকার (শিক্ষা), আশিকুর রহমান (স্বাস্থ্য), মোহাম্মদ মহিউদ্দিন (স্বাস্থ্য), সেলিমুল আলম শাহিন (সমবায়), নাজমুল ইসলাম রাফি (পুলিশ), তানভীর আহমেদ ঝুমন (পররাষ্ট্র), জামিল খান (পুলিশ), আতিকুল ইসলাম (প্রশাসন), কাজী রায়হানুজ্জামান (কাস্টমস), জসীম উদ্দিন (তথ্য), আফরোজ শারমিন (শিক্ষা), সৈয়দ মামুন মুস্তফা (পুলিশ), শারমিন ইসলাম (প্রশাসন), সুলাইমান সাইফ (কাস্টমস), রমজানই হায়দার (কৃষি), শামিম আহম্মেদ (কাস্টমস)।মামুনুল করিম (প্রশাসন), আরিফুল ইসলাম (পররাষ্ট্র), তুষিতা চাকমা (পররাষ্ট্র), হীরা হাফিজ (পুলিশ), মারিয়ম মাকসুরাত (কাস্টমস), সালাউদ্দিন মঞ্জু ( প্রশাসন), আয়েশা সিদ্দিকা (প্রশাসন), আনিসুর রহমান (ফরেস্ট), নজরুল কনক (স্বাস্থ্য), প্রবীর সেন (ফ্যামিলি প্লানিং), পুরবী সাহা (কাস্টমস), সাইফুর রহমান (কাস্টমস), রাসেল সেখ (তথ্য), দুলাল হোসেন (তথ্য), সৈয়দা মাসরুরা তান্জিমা (স্বাস্থ্য, আকলিমা খাতুন (পরিসংখ্যান)।",21/9/2020,politics
দুদেশের সম্পর্কের মধ্যে কৃত্রিম দেয়াল এখন আর নেই: কাদের,"প্রতিবেশী ভারতের সঙ্গে সুসম্পর্কের কথা উল্লেখ করে আওয়ামী লীগ সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, ২১ বছর দুদেশের মধ্যে সম্পর্কের যেই কৃত্রিম দেয়াল ছিল তা এখন আর নেই।



বাংলাদেশে নিযুক্ত ভারতের হাইকমিশনার রিভা গাঙ্গুলী দাস সোমবার সকালে সচিবালয়ে সড়ক পরিবহন ও সেতুমন্ত্রীর সঙ্গে বিদায়ী সাক্ষাৎ করতে এলে তিনি এ কথা বলেন।সেতুমন্ত্রী বলেন, বাংলাদেশ ও ভারতের বন্ধুত্বপূর্ণ সম্পর্ক বহুমাত্রিক। প্রতিবেশী দেশের সঙ্গে সুসম্পর্ক ও পারস্পরিক বোঝাপড়া ভালো হলে দুদেশেরই অর্থনৈতিক উন্নয়ন সহজতর হয়। তিনি বলেন, দুদেশের সরকার এবং পিপল টু পিপল কন্টাক্ট বাড়াতে বাংলাদেশের প্রধানমন্ত্রী শেখ হাসিনা ও ভারতের প্রধানমন্ত্রী নরেন্দ্র মোদি অত্যন্ত উদার এবং ভবিষ্যৎমুখী। দেশের সড়ক যোগাযোগ অবকাঠামো উন্নয়নে ভারতীয় ঋণ কর্মসূচির আওতায় বেশ কিছু প্রকল্প বাস্তবায়িত হচ্ছে বলেও জানান সেতুমন্ত্রী। ওবায়দুল কাদের বলেন, রিভা গাঙ্গুলী দাস বাংলাদেশে ভারত সরকারের পক্ষ থেকে কূটনীতিক দায়িত্ব পালন করেছেন অত্যন্ত দক্ষতা ও আন্তরিকতার সঙ্গে।বাংলাদেশে নিযুক্ত ভারতের বিদায়ী হাইকমিশনার রিভা গাঙ্গুলী দাস তার সাক্ষাতে বলেন, দুদেশের মধ্যকার বিদ্যমান বন্ধুত্বপূর্ণ রাজনৈতিক সম্পর্ক ভবিষ্যতে আরও জোরদার হবে।তিনি বিদায় বেলায় বাংলাদেশকে অনেক মিস করবেন বলেও জানান।
",21/9/2020,politics
হেফাজতের নেতৃত্ব নিয়ে যা বললেন হাছান মাহমুদ,"হেফাজতে ইসলামের নেতৃত্ব নিয়ে যে সংকট দেখা দিয়েছে ধর্মভিত্তিক রাজনৈতিক দলটিতে, সেটি তাদের অভ্যন্তরীণ বিষয় বলে মন্তব্য করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ।



রোববার দুপুরে সচিবালয়ে তথ্য মন্ত্রণালয়ের সভাকক্ষে সমসাময়িক বিষয়ে সাংবাদিকদের সঙ্গে আলাপকালে এক প্রশ্নের জবাবে তিনি এ মন্তব্য করেন।হেফাজতে ইসলামের ভবিষ্যৎ নেতৃত্ব নিয়ে সাংবাদিকদের প্রশ্নের জবাবে মন্ত্রী বলেন, এটি হেফাজতের অভ্যন্তরীণ বিষয়। এগুলো নিয়ে আমি কথা বলতে চাই না।এ সময় হেফাজতের আমির আল্লামা আহমদ শফীর মৃত্যুতে গভীর শোক প্রকাশ করেন তথ্যমন্ত্রী।সম্প্রতি হাটহাজারী মাদ্রাসায় চলমান বিশৃঙ্খলার নিয়ে সাংবাদিকদের এক প্রশ্নের জবাবে হাছান মাহমুদ বলেন, মাওলানা আহমদ শফীর জন্ম আমার নির্বাচনী এলাকার নিজের উপজেলায় এবং আমার পার্শ্ববর্তী ইউনিয়নে। তিনি আলেমদের মধ্যে এবং ওই অঞ্চলে কী পরিমাণ জনপ্রিয় ও সর্বজন শ্রদ্ধেয় ব্যক্তিত্ব ছিলেন, সেটি তার জানাজা থেকে বোঝা যায়। হাটহাজারী মাদ্রাসার বিশৃঙ্খলা প্রতিষ্ঠানটির অভ্যন্তরীণ বিষয়। কিন্তু সেটি যে মাদ্রাসার দীর্ঘদিনের মহাপরিচালকের ওপর মানসিক চাপ তৈরি করে থাকবে, সেটিই স্বাভাবিক।",21/9/2020,politics
‘খালেদা জিয়াকে ফের কারাগারে পাঠানোর দাবি ওঠতে পারে’,"বিএনপি নেত্রী খালেদা জিয়াকে ফের কারাগারে পাঠানোর দাবি ওঠতে পারে বলে সংশয় প্রকাশ করেছেন আওয়ামী লীগের যুগ্ম সাধারণ সম্পাদক তথ্যমন্ত্রী ড. হাছান মাহমুদ। তিনি বলেছেন, সরকার মানবিক বিবেচনায় দ্বিতীয় দফায় সাজা স্থগিত করলেও দলটির নেতারা তার (খালেদা জিয়া) বিষয়ে যেভাবে বক্তব্য দিচ্ছেন, তাতে তাকে ফের কারাগারে পাঠানোর দাবি ওঠতে পারে।



রোববার সচিবালয়ে এক প্রেস ব্রিফিংয়ে এ সংশয় প্রকাশ করেন ড. হাছান মাহমুদ।বিএনপি চেয়ারপারসন খালেদা জিয়ার সাজা প্রথম দফায় ৬ মাসের স্থগিতাদেশের মেয়াদ শেষ হওয়ার পর দ্বিতীয় দফায় আরও ছয় মাসের জন্য স্থগিত করে সরকার। কিন্তু বিএনপি মহাসচিব মির্জা ফখরুল আলমগীর দাবি করেন, সাজা স্থগিত করলেও খালেদা জিয়াকে অন্তরীণ রাখা হয়েছে।এনিয়ে তথ্যমন্ত্রীর কাছে জানতে চাইলে তিনি বলেন, প্রধানমন্ত্রী শেখ হাসিনা খালেদা জিয়ার সাজা দুই দফায় ছয় মাস করে স্থগিত করে বিরল দৃষ্টান্ত স্থাপন করেছেন। মির্জা ফখরুল ইসলাম আলমগীরের বক্তব্য প্রচন্ড হাস্যকর। মির্জা ফখরুলের বক্তব্যের মাধ্যমে এই প্রশ্নই আসে প্রধানমন্ত্রী তার যে ক্ষমতাবলে খালেদা জিয়াকে কারাগার থেকে মুক্তি দিয়েছেন মির্জা ফখরুল যেভাবে কথাবার্তাগুলো বলছেন এবং তাদের অন্যান্য নেতারা যে কথাগুলো বলছেন এতে মনে হচ্ছে প্রধানমন্ত্রী যে মহানুভবতা দেখিয়েছেন সেটি না দেখাইলেই ভালো হত।হাছান মাহমুদ আরও বলেন, তিনি (খালেদা জিয়া) সাজাপ্রাপ্ত আসামি। তার তো কারাগারেই ভেতরেই থাকার কথা ছিল। তিনি আদালত থেকে তো জামিন পাননি। তাকে প্রধানমন্ত্রী প্রথমে ছয় মাসের জন্য মুক্তি দিয়েছেন, পরে আরও ছয় মাস সেটি বর্ধিত করা হয়েছে। এটি বাংলাদেশের ইতিহাসে নজিরবিহীন। মির্জা ফখরুলের উচিত ছিল এই মহানুভবতার জন্য প্রধানমন্ত্রীকে ধন্যবাদ ও কৃতজ্ঞতা জানানো। কিন্তু সেটি তারা করছেন না।তিনি বলেন, মির্জা ফখরুল ইসলাম আলমগীর সাহেবসহ তাদের অন্যদের বক্ত্যবের প্রেক্ষিতে জনগণের পক্ষ থেকে হয়ত বলা হতে পারে বা এখনই বলা হতে পারে তাকে (খালেদা জিয়া) আবার কারাগারে পাঠানো হোক। এই দাবি উঠে কিনা, সেটিই বড় প্রশ্ন।দুর্নীতির দায়ে দণ্ডিত বিএনপি চেয়ারপারসন ও সাবেক প্রধানমন্ত্রী খালেদা জিয়াকে গত ১৫ সেপ্টেম্বর দুই শর্তে আরও ছয় মাসের জন্য তার সাজা স্থগিত করে আদেশ জারি করে স্বরাষ্ট্র মন্ত্রণালয়। শর্ত দুটি হল- তাকে ঢাকায় নিজের বাসায় থেকে চিকিৎসা নিতে হবে ও বিদেশ যেতে পারবেন না।",21/9/2020,politics
‘বিএনপির আন্দোলনের ডাক মিথ্যাবাদী রাখালের গল্পের মতো’,"আওয়ামী লীগ সাধারণ সম্পাদক ওবায়দুল কাদের বলেছেন, বিএনপির আন্দোলনের হাঁকডাক আর তর্জন-গর্জনই শুধু শোনা যায়; কিন্তু বর্ষণ দেখা যায় না, যাবেও না। বিএনপির আন্দোলনের ডাক মিথ্যাবাদী রাখালের গল্পের মতো বলেও মন্তব্য করেন তিনি।



ওবায়দুল কাদের রোববার সকালে বাংলাদেশ রোড ট্রান্সপোর্ট অথরিটি-বিআরটিএ আয়োজিত বিশেষ সেবা সপ্তাহের উদ্বোধনী অনুষ্ঠানে এ কথা বলেন। তিনি তার সরকারি বাসভবন থেকে ভিডিও কনফারেন্সের মাধ্যমে অনুষ্ঠানে যুক্ত হন। আওয়ামী লীগ সাধারণ সম্পাদক বলেন, বিএনপির আন্দোলন পারস্পরিক অবিশ্বাস, কলহ, মিথ্যাচার আর নেতিবাচক রাজনীতির চক্রে আবদ্ধ, তাদের আন্দোলনের ডাক এখন মিথ্যাবাদী রাখালের গল্পের মতো।

বিএনপি মহাসচিব মির্জা ফখরুল ইসলাম আলমগীরের আন্দোলন-সংগ্রামের মাধ্যমে সরকার হঠানোর ঘোষণা প্রসঙ্গে ওবায়দুল কাদের বলেন, বিএনপি নেতারা কর্মসূচি আর আন্দোলনের ঘোষণা দিয়ে শীতাতপ নিয়ন্ত্রিত কক্ষে বসে থাকেন। তাদের হাঁকডাক অনেক শুনেছেন জনগণ।

আন্দোলনের মধ্য দিয়ে সরকারকে সরাতে না পারলে স্বাধীনতারক্ষা করা যাবে না– বিএনপি মহাসচিবের এমন মন্তব্যের সমালোচনায় ওবায়দুল কাদের বলেন, তার মুখে এমন কথা শুনলে জনগণ এখন হাসে। তারা কাদের নিয়ে আন্দোলন করবে? এ দেশের স্বাধীনতা এসেছে আওয়ামী লীগের হাত ধরে, দেশের প্রতিটি অর্জনের সঙ্গে মিশে আছে আওয়ামী লীগ।
তিনি বলেন, তারা আন্দোলন করে দলীয় অফিসের সামনে নিজ দলের নেতাকর্মীদের মাথা ফাটিয়ে। 
আওয়ামী লীগের সাধারণ সম্পাদক বলেন, সরকারের বিরুদ্ধে বিএনপি প্রতি বছর ঈদের পর আন্দোলন শুরুর ঘোষণা দেয়; কিন্তু জনগণ কত ঈদ যে পার করল, আন্দোলন আর দেখে না, রাজপথ শূন্যই থাকে।তিনি বলেন, বিএনপির আন্দোলনের দ্বার রুদ্ধ করে তারা প্রেস ব্রিফিংয়ের মধ্যেই সীমাবদ্ধ। 
সড়ক পরিবহন ও সেতুমন্ত্রী ওবায়দুল কাদের বলেন, সরকার সেবা সহজীকরণে এবং গ্রাহকদের সুবিধার্থে দেশের যে কোনো সার্কেল অফিস থেকে যানবাহনের ফিটনেস সনদ নেয়ার সুযোগ সৃষ্টি করেছে। 
তিনি বলেন, বিআরটিএকে সত্যিকার অর্থে সেবামুখী প্রতিষ্ঠান গড়ে তুলতে হবে।
এ সময় উপস্থিত ছিলেন সড়ক ও মহাসড়ক বিভাগের সচিব মো. নজরুল ইসলাম, বিআরটিএর চেয়ারম্যান নূর মোহাম্মদ মজুমদারসহ মন্ত্রণালয়ের কর্মকর্তারা।
",21/9/2020,politics
তৃণমূলে আ’লীগের পাঁচ সাংগঠনিক নির্দেশনা,"তৃণমূলে পাঁচ দফা সাংগঠনিক নির্দেশনা পাঠিয়েছে ক্ষমতাসীন আওয়ামী লীগ। দলের প্রেসিডিয়াম বৈঠকের সিদ্ধান্তের আলোকে জেলা আওয়ামী লীগ সভাপতি-সাধারণ সম্পাদকদের কাছে এই নির্দেশনা সংবলিত চিঠি পাঠানো হয়েছে। শনিবার সন্ধ্যায় আওয়ামী লীগের উপ-দফতর সম্পাদক সায়েম খান যুগান্তরকে এ তথ্য নিশ্চিত করেন। তিনি বলেন, আমরা জেলা আওয়ামী লীগের সভাপতি-সাধারণ সম্পাদকের কাছে নির্দেশনা পাঠিয়ে দিয়েছি।



সূত্র জানায়, আওয়ামী লীগ সাধারণ সম্পাদক ওবায়দুল কাদের স্বাক্ষরিত ওই চিঠিতে বলা হয়েছে, ১৬ সেপ্টেম্বর গণভবনে প্রেসিডিয়ামের গুরুত্বপূর্ণ সভায় আওয়ামী লীগ সভাপতি শেখ হাসিনা নিম্নলিখিত সাংগঠনিক নির্দেশনা দিয়েছেন। নির্দেশনাগুলো হল- এক. সারা দেশে আওয়ামী লীগের সাংগঠনিক কার্যক্রমকে আরও জোরদার করার লক্ষ্যে ৮টি বিভাগীয় কমিটি গঠনের সিদ্ধান্ত গৃহীত হয়েছে। এ কমিটিতে কেন্দ্রীয় যুগ্ম-সাধারণ সম্পাদক ও সাংগঠনিক সম্পাদকের পাশাপাশি সভাপতিমণ্ডলীর সদস্য ও কেন্দ্রীয় কার্যনির্বাহী সংসদের সদস্যরা অন্তর্ভুক্ত হবেন। যা পরবর্তী সময়ে জানানো হবে।দুই. আগামী ২৮ সেপ্টেম্বর আওয়ামী লীগ সভাপতি বঙ্গবন্ধুকন্যা প্রধানমন্ত্রী শেখ হাসিনার ৭৪তম জন্মদিন। দিবসটি উপলক্ষে আওয়ামী লীগ সারা দেশে সব মসজিদে দোয়া মাহফিল ও মন্দির, গির্জা, প্যাগোডাসহ সব উপাসনালয়ে বিশেষ প্রার্থনা এবং সীমিত পরিসরে স্বাস্থ্য সুরক্ষাবিধি মেনে আলোচনা সভার আয়োজন করবে। তিন. গত বছর আওয়ামী লীগের ২১তম জাতীয় কাউন্সিল অনুষ্ঠিত হওয়ার আগে-পরে দলের ৩১টি সাংগঠনিক জেলার কাউন্সিল সম্পন্ন হয়েছে। মেয়াদোত্তীর্ণ বাকি সাংগঠনিক জেলাগুলোতে কাউন্সিল অনুষ্ঠানের মাধ্যমে নতুন নেতৃত্ব নির্বাচন করতে হবে। তবে জেলা সম্মেলনের আগে জেলার অধীন ওয়ার্ড, ইউনিয়ন ও উপজেলা কাউন্সিল সম্পন্ন করতে হবে। চার. নতুন কমিটি গঠনের ক্ষেত্রে সংগঠনের বিভিন্ন পর্যায়ের ত্যাগী-পরীক্ষিত-সৎ বিশেষ করে বন্যা, ঘূর্ণিঝড় ও করোনাকালীন সময়ে যারা দেশের মানুষের কল্যাণে ত্যাগ স্বীকার করেছেন তাদের মূল্যায়ন করতে হবে। পাঁচ. সাংগঠনিক কার্যক্রমে স্বাস্থ্য সুরক্ষা বিধি কড়াকড়িভাবে প্রতিপালন এবং করোনা মহামারী প্রতিরোধে জনগণের মধ্যে সচেতনতা বৃদ্ধিতে কাজ করার নির্দেশনা দেয়া হয়েছে।",21/9/2020,politics
এমপি পঙ্কজ দেবনাথ করোনায় আক্রান্ত,"করোনাভাইরাসে আক্রান্ত হয়েছেন বরিশাল-৪ (হিজলা-মেহেন্দিগঞ্জ) আসনে সরকারদলীয় সংসদ সদস্য পঙ্কজ দেবনাথ। তিনি ঢাকায় নিজ বাড়িতে আইসোলেশনে আছেন।



শুক্রবার বিকালে তার করোনা পজিটিভ রিপোর্ট আসে।এমপি পঙ্কজ দেবনাথ নিজেই গণমাধ্যমকে তার করোনা আক্রান্তের বিষয়টি জানিয়েছেন।তিনি জানান, গত বুধবার তিনি জ্বরে আক্রান্ত হন। সঙ্গে শরীরব্যথা শুরু হয়। এরপর তিনি করোনা পরীক্ষা করান। শুক্রবার বিকালে তার করোনা পজিটিভ রিপোর্ট আসে।জ্বর ও শরীর ব্যথা ছাড়া অন্য কোনো উপসর্গ নেই বলে জানান এমপি পঙ্কজ। চিকিৎসকের পরামর্শে ঢাকার বাড়িতেই আইসোলেশনে আছেন তিনি।",21/9/2020,politics
দুর্নীতির কারণে পেঁয়াজসহ নিত্যপণ্যের দাম আকাশচুম্বী: ফখরুল,"বিএনপির মহাসচিব মির্জা ফখরুল ইসলাম আলমগীর বলেছেন, দুর্নীতির কারণেই পেঁয়াজসহ নিত্যপণ্যের দাম আকাশচুম্বী।



রোববার এক টুইটবার্তায় এমন অভিযোগ করে তিনি বলেন, সরকারের দুর্নীতি ও উদাসীনতার কারণে দ্রব্যমূল্য স্থিতিশীল রাখতে ব্যর্থ। মির্জা ফখরুল বলেন, করোনা মহামারীকালে সীমিত অর্থনৈতিক কর্মকাণ্ডের ফলে মানুষ পড়েছে নিদারুণ অর্থকষ্টে। অথচ নিত্যপণ্যের দাম আকাশচুম্বী। তিনি জানান, ২০১৯ এ পেঁয়াজের দাম ১০ গুণ বেড়েছিল! সেই সঙ্কট ফিরে এসেছে। দ্রব্যমূল্য স্থিতিশীল রাখতে এই ব্যর্থতা, ম্যান্ডেটবিহীন সরকারের দুর্নীতি ও উদাসীনতারই স্বাক্ষর।",21/9/2020,politics
অধ্যাপক মোর্শেদকে অব্যাহতির সিদ্ধান্ত বাতিল দাবি ঢাবি ছাত্রদলের,"ঢাকা বিশ্ববিদ্যালয়ের মার্কেটিং বিভাগের অধ্যাপক ড. মোর্শেদ হাসান খানকে চাকুরি থেকে অব্যাহতির সিদ্ধান্ত বাতিল এবং তাকে চাকুরিতে পুনর্বহালের দাবি জানিয়েছে ছাত্রদল।



রোববার রাজু ভাস্কর্যের পাদদেশে প্রতিবাদ সমাবেশে এ দাবি জানান ঢাকা বিশ্ববিদ্যালয় শাখা ছাত্রদল।সমাবেশে বক্তারা বলেন, ড. মোর্শেদ স্যারকে একটা লেখার কারণে চাকরি থেকে অব্যাহতি দেয়া আইনের পরিপন্থী। বিশ্ববিদ্যালয়ের আদেশে স্বাধীন মত প্রকাশের অধিকার দিয়েছে। রাজনৈতিক মতাদর্শ গ্রহণের অধিকার দিয়েছে। লেখাটির জন্য দুঃখ প্রকাশ করে লেখাটি প্রত্যাহার করেছে। তারপরও বিশ্ববিদ্যালয় প্রশাসন তদন্তসহ নানা কার্যক্রম করেছে। চাকরি থেকে অব্যাহতি বাইরের কারো চাপে দেয়া হয়েছে। এক্ষেত্রে বিশ্ববিদ্যালয়ের আদেশ ও স্ট্যাটিউট ফলো করা হয়নি। শুধু দলীয় কারণে তাকে চাকুরি থেকে অব্যাহতি দেয়া হয়েছে।ঢাকা বিশ্ববিদ্যালয় ছাত্রদলের আহবায়ক রাকিবুল ইসলাম রাকিবের সভাপতিত্বে এবং সদস্য সচিব আমানউল্লাহ আমানের সঞ্চালনায় সমাবেশে আরও বক্তব্য দেন কেন্দ্রীয় সংসদের সাধারণ সম্পাদক ইকবাল হোসেন শ্যামল, সহ-সভাপতি জাকিরুল ইসলাম জাকির, আশরাফুল আলম ফকির লিংকন, হাফিজুর রহমান হাফিজ, মাজেদুল ইসলাম রুমন, কে এম মুসাব্বির সাফি, যুগ্ম সম্পাদক মো. শাহনেওয়াজ, তানজিল হাসান,তবিবুর রহমান সাগর,এ বি এম মাহমুদ আলম সরদার, নিজামউদ্দিন রিপন,মারুফ এলাহী রনি, সহ-সাধারণ সম্পাদক আবু আফসান মোহাম্মদ ইয়াহ ইয়াহ,কে এম সাখাওয়াত হোসাইন, মাঈনুদ্দিন নিলয়, আক্তারুজ্জামান আকতার সহ-সাংগঠনিক সম্পাদক ডা. তৌহিদুর রহমান আউয়াল, চট্টগ্রাম বিভাগীয় সহ-সাংগঠনিক সম্পাদক সাব্বির হোসেন, ঢাকা বিশ্ববিদ্যালয়ের যুগ্ম আহবায়ক আকতার হোসেন, নাছিরউদ্দীন নাছির,জহিরউদ্দীন আহমেদ, আশরাফুল ইসলাম খান আনিক, খোরশেদ আলম সোহেল, এইচ এম আবু জাফর,সোহেল রানা, এবিএম এজাজুল কবির জুয়েল,শাফি ইসলাম, রিয়াদ রহমান, হাসান আল আরিফ, মশিউর রহমান, জেহাদুল ইসলাম রঞ্জু, শরিফুল ইসলাম প্রধান, এস এম মাহমুদুল হাসান রনি, এনামুল হক এনাম, মাসুদুর রহমান মাসুদ, আবুল বাসার, জসীমউদ্দিন, মোস্তাফিজুর রহমান রুবেল, এনায়েত উল্লাহ শরিফ, ফারুক হোসেন, বায়জিদ হোসাইন, জিএম ফখরুল ইসলাম, শরিফুল ইসলাম, মিয়া মো. রাসেল প্রমুখ।",21/9/2020,politics
প্রার্থী মনোনয়ন নীতিমালায় সংশোধনী এনেছে বিএনপি,"স্থানীয় সরকার নির্বাচনে দলীয় প্রার্থী নির্বাচনে তৃণমূলের মতামতকে গুরুত্ব দেবে বিএনপি। এরই অংশ হিসেবে উপজেলা, পৌরসভা ও ইউনিয়ন পরিষদ নির্বাচনে প্রার্থী মনোনয়নের নীতিমালা প্রণয়ন করেছে দলটি। 
রোববার বিএনপির সিনিয়র যুগ্ম মহাসচিব রুহুল কবির রিজভী স্বাক্ষরিত এক সংবাদ বিজ্ঞপ্তিতে মাঠপর্যায়ের নেতারা প্রার্থী মনোনয়নের জন্য যে পদ্ধতি ও প্রক্রিয়া অনুসরণ করবেন তার পুনঃসংশোধনী প্রকাশ করা হয়।
আগামী ডিসেম্বর থেকে উপজেলা, পৌরসভা ও ইউনিয়ন পরিষদের নির্বাচনের পরিপ্রেক্ষিতে বিএনপির পক্ষ থেকে এ নীতিমালা দলের মাঠপর্যায়ের নেতাদের অনুসরণ করতে বলা হয়েছে। ফলে স্থানীয় সরকার নির্বাচনে অংশ নিতে হলে তৃণমূল বিএনপির কাছে যেতে হবে সম্ভাব্য প্রার্থীকে।
বিজ্ঞপ্তিতে বলা হয়, উপজেলা পরিষদ নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), উপজেলা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
পৌরসভা নির্বাচনের ক্ষেত্রে জেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), পৌরসভা বিএনপির সভাপতি, সাধারণ সম্পাদক ও ১নং সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)-৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
ইউনিয়ন পরিষদ নির্বাচনের ক্ষেত্রে উপজেলা বিএনপির সভাপতি, সাধারণ সম্পাদক অথবা আহ্বায়ক ও সদস্য সচিব/১নং যুগ্ম আহ্বায়ক (২ জন), ইউনিয়ন বিএনপির সভাপতি, সাধারণ সম্পাদক ও সাংগঠনিক সম্পাদক অথবা আহ্বায়ক, সদস্য সচিব ও ১নং যুগ্ম আহ্বায়ক, (যে কমিটিতে সদস্য সচিব নাই, সেখানে আহ্বায়ক, ১নং ও ২নং যুগ্ম আহ্বায়ক সুপারিশ করবে) (৩ জন)- এ ৫ জন আলোচনাক্রমে দলীয় প্রার্থী মনোনয়নের জন্য লিখিত সুপারিশ করবেন। এবং সংশ্লিষ্ট প্রার্থীর আবেদন ‘জাতীয় পরিচয় পত্র’ এবং হালনাগাদ ‘ভোটার তালিকাসহ মনোনয়ন দাখিলের শেষ তারিখের ৫ কার্যদিবস পূর্বে চেয়ারপারসনের গুলশান কার্যালয়ে বাহক মারফত পাঠাবেন।
বিজ্ঞপ্তিতে রুহুল কবির রিজভী আরও জানান, সারা দেশে দলের জেলা সভাপতি, সাধারণ সম্পাদক, আহ্বায়ক; উপজেলা সভাপতি, সাধারণ সম্পাদক, আহ্বায়ক, পৌরসভা সভাপতি, সাধারণ সম্পাদক, আহ্বায়ক এবং ইউনিয়ন সভাপতি, সাধারণ সম্পাদক ও আহ্বায়কদের জ্ঞাতার্থে জানানো যাচ্ছে যে, উপজেলা পরিষদ চেয়ারম্যান, ভাইস চেয়ারম্যান (পুরুষ ও মহিলা), পৌরসভা মেয়র এবং ইউনিয়ন পরিষদ চেয়ারম্যান পদে সাধারণ নির্বাচন/উপনির্বাচনে দলীয় প্রার্থী মনোনয়নের জন্য এই পদ্ধতি/প্রক্রিয়া অনুসরণের মাধ্যমে অংশ নিতে পারবেন।



",21/9/2020,politics
খালেদা জিয়ার ৪ মামলার স্থগিতাদেশ আপিলেও বহাল,"দুর্নীতির দুই মামলায় দণ্ডিত বিএনপি চেয়ারপারসন খালেদা জিয়ার বিরুদ্ধে থাকা নাশকতার তিন ও মানহানির এক মামলার কার্যক্রমের ওপর হাইকোর্টের দেয়া স্থগিতাদেশ বহাল রেখেছেন আপিল বিভাগ। একইসঙ্গে অগ্রাধিকার ভিত্তিতে হাইকোর্টের রুল শুনানি করতে বলা হয়েছে।



মামলাগুলো সচল চেয়ে রাষ্ট্রপক্ষের আবেদনের শুনানি শেষে রোববার বিচারপতি ইমান আলীর নেতৃত্বাধীন তিন সদস্যের আপিল বিভাগ এ আদেশ দেন। আদালতে রাষ্ট্রপক্ষে শুনানিতে ছিলেন অতিরিক্ত অ্যাটর্নি জেনারেল মমতাজ উদ্দিন ফকির। আর খালেদা জিয়ার পক্ষে শুনানিতে ছিলেন ব্যারিস্টার মাহবুব উদ্দিন খোকন।খালেদা জিয়ার আইনজীবী ব্যারিস্টার এহসানুর রহমান গণমাধ্যমকে এই তথ্য নিশ্চিত করেন।এর আগে ২০১৪ সালের নির্বাচনের আগে ও পরে গাড়ি ভাঙচুরসহ অগ্নিসংযোগের অভিযোগে খালেদা জিয়াকে হুকুমের আসামি করে নাশকতার মামলাগুলো দায়ের করা হয়। রাজধানীর দারুস সালাম থানায় নাশকতার অভিযোগে তিনটি এবং মুক্তিযুদ্ধে শহীদদের সংখ্যা নিয়ে বিরূপ মন্তব্যের অভিযোগ পৃথক আরেকটি মামলা হয়। এসব মামলা স্থগিত চেয়ে খালেদা জিয়ার পক্ষে হাইকোর্টে আবেদন জানানো হলে তা মঞ্জুর করা হয়। একইসঙ্গে মামলার স্থগিতের বিষয়ে রুল জারি করেন হাইকোর্ট। পরে হাইকোর্টের আদেশের বিরুদ্ধে আপিল বিভাগে আবেদন জানায় রাষ্ট্রপক্ষের আইনজীবীরা। প্রসঙ্গত, এই চার মামলাসহ খালেদা জিয়ার বিরুদ্ধে থাকা মামলাগুলোর মধ্যে মোট ১১ মামলার কার্যক্রমের ওপর স্থগিতাদেশ বহাল রাখলেন আপিল বিভাগ।",21/9/2020,politics
স্বাস্থ্যবিধি মেনে সাংগঠনিক কার্যক্রম চালুর সিদ্ধান্ত বিএনপির,"যুগান্তর রিপোর্ট প্রায় ছয় মাসের মাথায় স্বাস্থ্যবিধি মেনে সাংগঠনিক কার্যক্রম পুনরায় চালু করার সিদ্ধান্ত নিয়েছে বিএনপি। শনিবার স্থায়ী কমিটির ভার্চুয়াল বৈঠকে এ সিদ্ধান্ত নেয়া হয়।



বাংলাদেশসহ বিশ্বব্যাপী কোভিড-১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পুণর্গঠন প্রক্রিয়া গত ১৫ মার্চ থেকে স্থগিত করেছিল দলটি। দলের ভারপ্রাপ্ত চেয়ারম্যান তারেক রহমানের সভাপতিত্বে অনুষ্ঠিত ভার্চুয়াল এই বৈঠকে নিজ নিজ বাসা থেকে অংশ নেন মহাসচিব মির্জা ফখরুল ইসলাম আলমগীর, স্থায়ী কমিটির স্থায়ী কমিটির সদস্য ড. খন্দকার মোশাররফ হোসেন, ব্যারিস্টার মওদুদ আহমদ, ব্যারিস্টার জমির উদ্দিন সরকার, মির্জা আব্বাস, গয়েশ্বর চন্দ্র রায়, ড. আব্দুল মঈন খান, নজরুল ইসলাম খান, আমীর খসরু মাহমুদ চৌধুরী, সেলিমা রহমান ও ইকবাল হাসান মাহমুদ টুকু।বৈঠক শেষে বিএনপির সিনিয়র যুগ্ম মহাসচিব রুহুল কবির রিজভী জানান, বিশ্বব্যাপী কোভিড- ১৯ মহামারীর প্রেক্ষিতে বিএনপি’র সাংগঠনিক কার্যক্রম/সাংগঠনিক গঠন ও পূণর্গঠন প্রক্রিয়া গত ১৫ সেপ্টেম্বর পর্যন্ত স্থগিত করা হয়েছিল। বাংলাদেশসহ বিশ্বব্যাপী করোনা মহামারী এখনো বিরাজমান। বাস্তবতার নিরীখে দলীয় কার্যক্রমের অগ্রগতির জন্য সাংগঠনিক কার্যক্রম/সাংগঠনিক গঠন ও পূণর্গঠন পুনরায় চালু করার সিদ্ধান্ত গ্রহণ করা হয়েছে।দেশব্যাপী দলের নেতাকর্মীদের সামাজিক দুরত্ব বজায় রেখে বিশ্বস্বাস্থ্য সংস্থার স্বাস্থ্যবিধি মেনে সাংগঠনিক কার্যক্রম পরিচালনার জন্য অনুরোধ করা হচ্ছে। বৈঠক সূত্রে জানা গেছে, গত ১৫ সেপ্টেম্বর আন্তর্জাতিক গণতন্ত্র দিবসে ডেইলি স্টারে ‘আফটার থার্টি ইয়ার্স অব অটোক্রেসিস ডিমাইস, ডেমোক্রেসি স্টিল রিমেইনস এ ডিস্ট্যান্ট ড্রিম’ শিরোনামে মাহফুজ আনামের নিবন্ধ প্রকাশিত হয়। বিএনপির চেয়ারপারসন খালেদা জিয়া সম্পর্কে নিবন্ধে যা উল্লেখ করা হয়েছে তা নিয়েও বৈঠকে আলোচনা হয়েছে। এরই মধ্যে ওই প্রবন্ধে খালেদা জিয়াকে নিয়ে যা বলা হয়েছে তা প্রত্যাখ্যান করেছে বিএনপি। এরপরও বিএনপি থেকে ওই নিবন্ধের বিষয়ে একটি লিখিত প্রতিবাদ লিপি পাঠানো হবে বলে জানা গেছে। 
",21/9/2020,politics
স্বেচ্ছাসেবক দলের ১৪৯ সদস্যের আংশিক কমিটি ঘোষণা,"মেয়াদোত্তীর্ণের এক বছর পর বিএনপির অঙ্গ সংগঠন জাতীয়তাবাদী স্বেচ্ছাসেবক দলের ১৪৯ সদস্য বিশিষ্ট পূর্ণাঙ্গ কেন্দ্রীয় কমিটি (আংশিক) ঘোষণা করা হয়েছে।



শনিবার রাতে বিএনপি মহাসচিব মির্জা ফখরুল ইসলাম আলমগীর এ কমিটি অনুমোদন দেন।এর আগে ২০১৬ সালের ২৭ অক্টোবর প্রয়াত শফিউল বারী বাবুকে সভাপতি ও আবদুল কাদির ভূঁইয়া জুয়েলকে সাধারণ সম্পাদক করে ৬ সদস্যের কেন্দ্রীয় কমিটি ঘোষণা করা হয়েছিল।কমিটির সভাপতি শফিউল বারী বাবু সম্প্রতি মৃত্যুবরণ করায় সংগঠনের সিনিয়র সহ-সভাপতি মোস্তাফিজুর রহমানকে ভারপ্রাপ্ত সভাপতি করা হয়েছে।ঘোষিত কমিটিতে সহ-সভাপতি হিসেবে রয়েছেন ৩০ জন। এরা হলেন- গোলাম সরোয়ার, আসাদুজ্জামান নেসার, আনু মোহাম্মদ শামীম আজাদ, আজহারুল হক মুকুল, এবিএম পারভেজ রেজা, লিটন মাহমুদ, শাহাবুদ্দিন মুন্না, ইকবাল আনসারী টিপু, চৌধুরী ওয়াহিদুর রহমান চয়ন, সুলতান মোহাম্মদ নাসিরউদ্দিন, মোস্তাকুর রহমান মোস্তাক, ওয়াহিদ ইমতিয়াজ বকুল, আসফ কবির চৌধুরী শ্বাশত, ড. শরিফুল ইসলাম দুলু, জামাল হোসাইন তালুকদার, রফিক হাওলাদার, জামির হোসেন, এমদাদুল হক এমদাদ, আওলাদ হোসেন উজ্জল, একেএম আবুল কালাম আজাদ, আরিফ হোসেন হাওলাদার (ঢাকা), শওকত আজম খাজা (চট্টগ্রাম), নুসরাত এলাহী রিজভী (রাজশাহী), তৈয়বুর রহমান (খুলনা), ফরিদ উদ্দিন আহম্মেদ (বরিশাল), রাশেদ উন নবী খান বিপ্লব (রংপুর), শহিদুল আমিন খসরু ( ময়মনসিংহ), সাহাবুদ্দিন ফারুক (কুমিল্লা) ও অ্যাডভোকেট হাফিজুর রহমান (ফরিদপুর)।যুগ্ম সম্পাদক করা হয়েছে ২১ জনকে। এরা হলেন- সাইফুল ইসলাম ফিরোজ, সাদরেজ জামান, কাদের হালিমী, ইলিম মোহাম্মদ নাজমুল আলম, আকতারুজ্জামান বাচ্চু, মোস্তাফিজুর রহমান মনির, আরিফুর রহমান আরিফ, আজগর হায়াত লিমন, মোখলেছুর রহমান, তকদির হোসেন স্বপন, আশ্রাফ উদ্দিন রুবেল, আবদুল কুদ্দুস, তারিক আহম্মেদ তারেক, মাহাবুব রশিদ মাহবুব, এসএম জাহাঙ্গীর, আহসান হাবিব প্রান্ত, জাকারিয়া আল মামুন, সিরাজুস সালেকিন লিমন, সাইদ উদ্দিন সুমন, সওগাতুল ইসলাম সগীর ও ডিজেডএম হাসান বিন সোহাগ।কমিটিতে সহ-সাধারণ সম্পাদক করা হয়েছে ২৮ জনকে। সাংগঠনিক সম্পাদক ইয়াছিন আলী ছাড়া সহ-সাংগঠনিক সম্পাদক করা হয়েছে ৫২ জনকে। প্রচার সম্পাদক আনিসুর রহমান সুজন, সহ-প্রচার সম্পাদক গোলাম মোর্শেদ রাসেল, হুমায়ুন কবির, গাজী সুলতান জুয়েল ও মনিরুজ্জামান মনির, দফতর সম্পাদক মোহাম্মদ রফিকুল ইসলাম, সহ-দফতর সম্পাদক নাজমুল হাসান, আবদুল্লাহ আলম মামুন, কোষাধ্যক্ষ কামরুজ্জামান জাপান, সহ- কোষাধ্যক্ষ মেহের কায়সার রানা ছাড়াও স্বাস্থ্য বিষয়ক সম্পাদক, সহ-স্বাস্থ্য বিষয়ক সম্পাদক, আইনবিষয়ক সম্পাদক ও দুইজন সহ-আইন বিষয়ক সম্পাদক ঘোষণা করা হয়েছে। ১৪৯ সদস্যের তালিকা:
",21/9/2020,politics
সারা দেশেই প্রার্থী দেয়ার পরিকল্পনা জাতীয় পার্টির,"পৌরসভা নির্বাচনে সারা দেশেই প্রার্থী দেয়ার প্রস্তুতি নিচ্ছে জাতীয় সংসদের প্রধান বিরোধী দল জাতীয় পার্টি। যেসব পৌরসভা ও ইউনিয়ন পরিষদে যোগ্য দলীয় প্রার্থী পাওয়া যাবে তাদেরকে দলীয় মনোনয়ন দেয়ার পরিকল্পনা রয়েছে।



তবে আওয়ামী লীগসহ বিভিন্ন রাজনৈতিক দলের সঙ্গে বোঝাপড়া হলে জোটবদ্ধ হয়েও নির্বাচনে অংশ নিতে পারে দলটি। সবকিছু ছাপিয়ে এসব নির্বাচনে জাতীয় পার্টির ভাবমূর্তি বাড়ানোর পরিকল্পনা নিয়ে এগোচ্ছে দলটি। এছাড়া বাংলাদেশের কমিউনিস্ট পার্টি ও বাংলাদেশ সমাজতান্ত্রিক দল-বাসদও নির্বাচনে অংশ নেয়ার প্রস্তুতি নিচ্ছেন। জাতীয় পার্টির নীতিনির্ধারণী একাধিক নেতার সঙ্গে কথা বলে জানা গেছে, স্থানীয় সরকারের এ নির্বাচনে জাতীয় পার্টি সাংগঠনিক সক্ষমতার পরিচয় দিতে চায়। এজন্য জনপ্রিয় দলীয় নেতাকর্মীদের মনোনয়ন দেয়া হবে।যেসব এলাকায় জাতীয় পার্টির সংসদ সদস্য রয়েছেন এবং সাংগঠনিক অবস্থাও শক্তিশালী সেসব স্থানের প্রার্থী জয়ী করতে বিশেষ উদ্যোগও নেবে দলটি। প্রসঙ্গত আগামী ডিসেম্বরে পৌরসভা নির্বাচন শুরুর পরিকল্পনা রয়েছে ইসির।নির্বাচন সামনে রেখে জাতীয় পার্টির একাধিক নেতা বলেন, পৌরসভার মেয়র ও ইউনিয়ন পরিষদের চেয়ারম্যান পদে দলীয় প্রতীকে নির্বাচন হতে যাচ্ছে।দলীয় প্রতীকে একেবারেই তৃণমূল পর্যায়ে ভোট হওয়ায় এ নির্বাচনে দলের মাঠ পর্যায়ের জনপ্রিয়তা যাচাইয়ের সুযোগ আসছে।ওই সুযোগ কাজে লাগাতে সব ধরনের কৌশল নিয়ে মাঠে রয়েছেন নেতারা। নির্বাচনের সময় যত ঘনিয়ে আসবে, দলীয় তৎপরতা ততই বাড়ানো হবে।এ বিষয়ে জানতে চাইলে জাতীয় পার্টির চেয়ারম্যান জিএম কাদের যুগান্তরকে বলেন, পৌরসভা নির্বাচনে সারা দেশেই প্রার্থী দেয়ার চেষ্টা করব।সাংগঠনিকভাবে দক্ষ ও জনপ্রিয় এবং যাদের বিরুদ্ধে অনিয়ম-অপরাধের অভিযোগ নেই এমন প্রার্থীকে মনোনয়ন দেয়া হবে।স্থানীয় সরকার নির্বাচনে আমরা প্রমাণ করব, মাঠ পর্যায়ে জাতীয় পার্টির জনপ্রিয়তা আছে, সাংগঠনিক শক্তিও আছে।জোটগত নির্বাচনের বিষয়ে তিনি বলেন, এখনও জোটগত নির্বাচন নিয়ে ভাবছি না। সামনের দিনগুলোতে পরিস্থিতির আলোকে অবস্থা বুঝে সিদ্ধান্ত নেয়া হবে। বাংলাদেশের কমিউনিস্ট পার্টি : জোটগত নয়, দলীয়ভাবে নির্বাচনে অংশ নেবে বাংলাদেশের কমিউনিস্ট পার্টি। দলের সভাপতি মুজাহিদুল ইসলাম সেলিম যুগান্তরকে বলেন, পৌরসভা নির্বাচনে দলীয়ভাবেই অংশ নেব।যেখানে ভালো ও জনপ্রিয় প্রার্থী পাওয়া যাবে সেখানে মনোনয়ন দেয়া হবে। জোটগত নির্বাচনের বিষয়ে তিনি বলেন, স্থানীয় সরকার নির্বাচনে জোটগতভাবে অতীতে অংশ নিইনি। সামনের দিনে জোটগতভাবে নির্বাচনে অংশ নেয়ার সম্ভাবনাও নেই।বাংলাদেশ সমাজতান্ত্রিক দল- বাসদ : চলমান নির্বাচনী পরিস্থিতি দেখে আসন্ন পৌরসভা নির্বাচনে অংশ নেয়ার বিষয়ে সিদ্ধান্ত নেবে বাংলাদেশ সমাজতান্ত্রিক দল- বাসদ।দলটি মনে করছে, নির্বাচনে ভোটগ্রহণ সুষ্ঠুভাবে না হলে অংশগ্রহণ করে বৈধতা দেয়া ছাড়া কোনো লাভ হবে না। নির্বাচনে অংশগ্রহণ নিয়ে এখনও সিদ্ধান্ত না নিলেও দলটি ভেতরে ভেতরে প্রস্তুতি নিচ্ছে।দলীয় নেতাকর্মীদের সাধারণ মানুষের সঙ্গে সম্পৃক্ততা ও জনসংযোগ বাড়াতে নির্দেশনা দিয়েছে। কোথায় দলের ও কোথায় বাম গণতান্ত্রিক জোটের প্রার্থী মনোনয়ন দেয়া হলে জয়ী হতে পারবে- সেই জরিপ করছে দলটি।এ বিষয়ে জানতে চাইলে বাসদের কেন্দ্রীয় কমিটির সদস্য ও বাম গণতান্ত্রিক জোটের সমন্বয়ক বজলুর রশীদ ফিরোজ বলেন, নেতাকর্মীদের নির্বাচনের প্রস্তুতি নিতে নির্দেশনা দেয়া হয়েছে।তবে নির্বাচনে অংশ নেব কি না সেটা এখনও স্পষ্ট নয়। যে নির্বাচনে ভোট সুষ্ঠু হয় না সেটির বৈধতা দেয়ার কোনো মানে নেই।
",21/9/2020,politics
কোভিড হাসপাতাল বন্ধের সিদ্ধান্ত ঝুঁকিতে ফেলবে,"কোভিড ডেডিকেটেড হাসপাতালগুলো বন্ধ করে দেয়া হচ্ছে- এমন তথ্য তুলে ধরে জাতীয় পার্টির চেয়ারম্যান ও সংসদ উপনেতা জিএম কাদের বলেছেন, দেশে করোনার প্রভাব এখনও বিদ্যমান। কবে পরিত্রাণ পাওয়া যাবে তা নিশ্চিত নয়। এমন পরিস্থিতিতে



করোনাভাইরাস চিকিৎসার হাসপাতাল বন্ধ করলে জনগণকে মৃত্যুর মুখে ঠেলে দেয়া হবে। তিনি সরকারকে এই সিদ্ধান্ত থেকে সরে আসার দাবি করেন।বৃহস্পতিবার একাদশ জাতীয় সংসদের নবম অধিবেশনের সমাপনী বক্তব্যে তিনি এ কথা বলেন। দেশে করোনা আক্রান্তের হিসাব তুলে ধরে জিএম কাদের বলেন, ‘করোনা পরীক্ষার সংখ্যা বৃদ্ধি পেলে এ রোগে আক্রান্তের সংখ্যা এমনকি মৃতের সংখ্যা আরও বেশি হতে পারে বলে বিশেষজ্ঞ মহল মনে করছেন। এক কথায় করোনা রোগের প্রাদুর্ভাব কমেছে বা কমতে শুরু করেছে এমন কোনো লক্ষণ বাস্তবে দেখছি না। এ অবস্থায় সাধারণ মানুষের চিকিৎসার একমাত্র ভরসা সরকারি হাসপাতাল। এরই মাঝে হঠাৎ করে ঘোষণা দিয়ে কিছু সরকারি হাসপাতাল (যেগুলো কোভিড রোগীর চিকিৎসা করত) ননকোভিড চিকিৎসা করার কথা জানিয়েছে। এতে বেসরকারি হাসপাতলে ব্যয়বহুল চিকিৎসা নিতে রোগীরা বাধ্য হচ্ছে। চিকিৎসা ব্যবস্থার অপ্রতুলতার কারণে সেখানেও অনেকে চিকিৎসা পাচ্ছে না। সিটের জন্য অনেকে এক হাসপাতাল থেকে আরেক হাসপাতালে ছুটে বেড়াচ্ছে।জাতীয় পার্টির চেয়ারম্যান বলেন, ‘বিনা চিকিৎসায় মৃত্যু ছাড়া গত্যন্তর থাকছে না। এটাই বাস্তবতা। কোভিড হাসপাতাল বন্ধ করে, ননকোভিডে রূপান্তর করার এই সিদ্ধান্ত রোগী, বিশেষ করে সাধারণ মানুষকে ঝুঁকির মুখে ফেলবে। আমরা চাই, সরকারি সব হাসপাতালে করোনা রোগীর চিকিৎসার ব্যবস্থা নেয়া হোক। যেখানে নেই সেখানে নতুনভাবে তৈরি করা হোক। জানি না করোনা কতদিন থাকবে। স্বাস্থ্য খাতের দুর্নীতি সরকারের অর্জন ম্লান করে দিচ্ছে উলে­খ করে জিএম কাদের বলেন, স্বাস্থ্য মন্ত্রণালয়ের অনিয়ম, দুর্নীতির কথা প্রতিদিন খবরে আসছে, আলোচিত হচ্ছে। কোনো ব্যবস্থা নেয়া হচ্ছে কিনা জনগণ জানছে না। দুর্নীতির জন্য সরকারের অর্জন ম্লান হয়ে যাচ্ছে। আমরা বিশ্বাস করি প্রধানমন্ত্রী ব্যবস্থা নেবেন।বিচারবহির্ভূত হত্যার পরিসংখ্যান তুলে ধরে বিরোধীদলীয় উপনেতা বলেন, বিচারবহির্ভূত হত্যাকাণ্ড বন্ধ করা যাচ্ছে না। এটা বন্ধ করা সমাজ ও রাষ্ট্রের জন্য চ্যালেঞ্জ হয়ে যাচ্ছে।অবস্থা এমন পর্যায়ে পৌঁছেছে যে, প্রায়ই কোথাও না কোথাও গুলিবিদ্ধ লাশ পড়ে থাকছে। অনেক ক্ষেত্রে বাড়ি থেকে তুলে নেয়ার পরও লাশ পাওয়া যাচ্ছে। ভুক্তভোগী পরিবার ও আইনশৃঙ্খলা বাহিনীর তথ্যের মধ্যে গরমিল দেখা যাচ্ছে। বিচারবহির্ভূত হত্যাকাণ্ড যখন শুরু হয়েছিল তখন আইনশৃঙ্খলা বাহিনীর মধ্যে একটি বাহিনী- ‘যৌথ বাহিনী’ বিএনপির আমলে সৃষ্টি করা হয়েছিল। পরবর্তী সময়ে আইন করে র‌্যাব গঠন করা হয়েছিল। তারা এই কাজ করত। যারা হত্যাকাণ্ডের শিকার হতেন, তারা সমাজবিরোধী ও আইনবিরোধী হিসেবে বিবেচিত হতেন। মামলা জট, অনিয়ম ও দুর্নীতির কারণে দোষী ব্যক্তিরা বিচার এড়িয়ে যেতে পারত। সে কারণে বিচারবহির্ভূত হত্যাকাণ্ড দ্রুততার সঙ্গে বিচার হচ্ছে বলে গ্রহণযোগ্য হতো। সাধারণ মানুষ ততটা খারাপ মনে করত না।সরকারি বিভিন্ন বাহিনীর বিচারবহির্ভূত হত্যার সঙ্গে জড়িত থাকার কথা তুলে ধরে জিএম কাদের বলেন, ক্রমান্বয়ে অনেক সরকারি বাহিনী দিয়ে নির্দোষ লোককে হত্যা করা হচ্ছে। ব্যক্তি স্বার্থে ভাড়াটিয়া বাহিনী হিসেবে হত্যাকাণ্ডের অভিযোগ আসছে, মামলায় প্রমাণ হচ্ছে। মাদকবিরোধী অভিযান, চরমপন্থীদের দমন, সন্ত্রাসী দমন, ধর্মীয় উগ্রপন্থী দমনের নামে পরিচালিত কথিত বন্দুকযুদ্ধের নামে বিচারবহির্ভূত হত্যা সংঘটিত হয়। এখন রাজনৈতিক কর্মী, বিভিন্ন পেশার কর্মজীবীরা আইনশৃঙ্খলা বাহিনীর রোষের শিকার হয়ে বন্দুকযুদ্ধ, গুমের শিকার হচ্ছে। এ ধরনের অভিযোগ পাওয়া যাচ্ছে।তিনি বলেন, অনেক সময় বলা হয়, কোনো বাহিনী জড়িত নয়। সে ক্ষেত্রে তারা দায় এড়াতে পারে না। অপরাধীকে খুঁজে বের করার দায়িত্ব তাদের। বেআইনি কাজ বন্ধ করতে প্রয়োজন আইনি ব্যবস্থা। বেআইনি কাজ বেআইনিভাবে প্রতিরোধ ন্যায়বিচারের পরিপন্থী। এ ধরনের ব্যবস্থা সম্বলিত সমাজ সভ্য সমাজ কিনা সেটা বিবেচনা করা দরকার।",21/9/2020,politics
করোনায় জাতীয় পার্টির কেন্দ্রীয় নেতা সাত্তারের মৃত্যু,"দীর্ঘ ৩৪ দিন করোনার সঙ্গে যুদ্ধ করে জাতীয় পার্টির কেন্দ্রীয় নেতা, বীর মুক্তিযোদ্ধা, কলামিস্ট, চট্টগ্রাম বন্দরের সাবেক শ্রমিক নেতা আবদুস সাত্তারের (৭৪) মৃত্যু হয়েছে (ইন্না লিল্লাহি ... রাজিউন)।



চট্টগ্রাম মেটস প্রাইভেট হাসপাতালে চিকিৎসাধীন থেকে বুধবার সকাল সাড়ে ৮টার দিকে তার মৃত্যু হয়। তিনি নোয়াখালী সেনবাগ উপজেলার কাদরা ইউপির চাঁদপুর গ্রামের আবু বক্কর চেয়ারম্যানবাড়ির মৃত মোহাম্মদ ইব্রাহিমের ছেলে। তিনি স্ত্রী, এক ছেলে ও পাঁচ মেয়েসহ অসংখ্য আত্মীয়স্বজন রেখে গেছেন।বুধবার বিকাল বাদ আসর রাষ্ট্রীয় মর্যাদায় নিজ বাড়ির দরজায় পারিবারিক কবরস্থানে মরহুমের দাফন সম্পন্ন করা হবে।মরহুমের সন্তান বান্দরবান জেলার সহকারী শিক্ষা অফিসার আবদুল্লাহ আল মামুন বাবু জানান, গত ২ আগস্ট তার বাবার (আবদুস সাত্তার) শরীরে করোনার উপসর্গ দেখা দেয়। এর পর ৫ আগস্ট করোনার পজিটিভ রিপোর্ট আসে। এর পর তাকে চট্টগ্রাম মেটস প্রাইভেট হাসপাতালে ভর্তি করা হয়।দীর্ঘ ৩৪ দিন করোনার সঙ্গে যুদ্ধ করে আজ সকাল সাড়ে ৮টার দিকে বাবার মৃত্যু হয়।জাতীয় পার্টির কেন্দ্রীয় নেতা আবদুস সাত্তার হালিমা-সাত্তার সরাসরি প্রাথমিক বিদ্যালয়, হালিম-সাত্তার হাফেজিয়া মাদ্রাসা ও এতিমখানার প্রতিষ্ঠাতা।তার মৃত্যুতে গভীর শোক প্রকাশ করেছেন কেন্দ্রীয় জাতীয় পার্টির সদস্য ও সেনবাগ উপজেলা জাতীয় পার্টির সভাপতি হাসান মঞ্জুর, সেনবাগ পৌর জাতীয় পার্টির সভাপতি মো. হারুন, সেক্রেটারি মো. ফখর উদ্দিনসহ বিভিন্ন রাজনৈতিক ও সামাজিক সংগঠনের নেতৃবৃন্দ।",21/9/2020,politics
রংপুর মেডিকেলের সভাপতি হলেন সাদ এরশাদ,"রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হলেন রংপুর সদর আসনের এমপি ও জাতীয় পার্টির যুগ্ম মহাসচিব রাহগীর আল মাহি সাদ এরশাদ।



বিরোধীদলীয় হুইপ জাপা নেতা মসিউর রহমান রাঙ্গাকে অব্যাহতি দিয়ে সাদ এরশাদ নতুন সভাপতি হয়েছেন। বুধবার স্বাস্থ্য মন্ত্রণালয়ের উপসচিব ড. বিলকিস বেগম স্বাক্ষরিত এক চিঠিতে এ সিদ্ধান্ত জানানো হয়। ১৩ মে ২০১৫ সালে জারিকৃত প্রজ্ঞাপনের আলোকে স্থানীয় সংসদ সদস্য হিসেবে এমপি রাহগীর আল মাহি সাদ এরশাদকে এ পদে মনোনয়ন প্রদান করা হয়।জানা গেছে, রংপুর সদর আসনের সংসদ সদস্য হিসেবে সাবেক রাষ্ট্রপতি হুসেইন মুহম্মদ এরশাদ রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে দায়িত্ব পালন করে আসছিলেন।তিনি মৃত্যুবরণ করার পর রংপুর সদর আসন শূন্য হয়ে যাওয়ায় গঙ্গাচড়ার সাংসদ মসিউর রহমান রাঙ্গাকে রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে মনোনয়ন দেয়া হয়েছিল। এবার তা পুনরায় পরিবর্তন করা হল।
",21/9/2020,politics
দুর্নীতিবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি: জিএম কাদের,"জাতীয় পার্টির চেয়ারম্যান ও বিরোধীদলীয় উপনেতা জিএম কাদের বলেছেন- সন্ত্রাস, চাঁদাবাজ, দুর্নীতিবাজ ও দলবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি। তিনি বলেন, হুসেইন মুহম্মদ এরশাদের স্বপ্নের ক্ষুধা, দারিদ্র্য এবং বেকারত্বমুক্ত নতুন বাংলাদেশ গড়তে দুর্বার বেগে এগিয়ে যাচ্ছে জাতীয় পার্টি।



জিএম কাদের বলেন, সাফল্যের সঙ্গে রাষ্ট্র পরিচালনায় অভিজ্ঞ জাতীয় পার্টির দিকে দেশের মানুষ তাকিয়ে আছে। তাই দলকে শক্তিশালী করতে নেতাকর্মীদের আরও সক্রিয় হতে হবে।মঙ্গলবার জাতীয় পার্টির চেয়ারম্যানের উত্তরার বাসভবনে জামালপুর জেলা জাতীয় পার্টির নেতাদের সঙ্গে মতবিনিময় অনুষ্ঠানে প্রধান অতিথির বক্তব্যে তিনি এসব কথা বলেন।জাতীয় পার্টির ভাইস চেয়ারম্যান মোস্তফা আল মাহমুদের সভাপতিত্বে এ সময় উপস্থিত ছিলেন- জাতীয় পার্টির প্রেসিডিয়াম সদস্য রেজাউল ইসলাম ভূঁইয়া, জামালপুর জেলা জাতীয় পার্টির সাধারণ সম্পাদক জাকির হোসেন খান, জাতীয় পার্টির কেন্দ্রীয় সদস্য আনোয়ার হোসেন, সাত্তার হোসেন, মীর শামসুল আলম লিপটন, জামালপুর জেলা জাতীয় পার্টির সাংগঠনিক সম্পাদক কাজী খোকন ও জামালপুর জেলা যুব সংহতির সভাপতি আনিসুর রহমান মানিক।
",21/9/2020,politics
‘বঙ্গবন্ধুকে জাতির পিতা ঘোষণা করতে চেয়েছিলেন এরশাদ’,"জাতীয় পার্টির চেয়ারম্যান জিএম কাদের বলেছেন, ‘জাতীয় পার্টির প্রতিষ্ঠাতা এইচএম এরশাদ বঙ্গবন্ধুকে জাতির পিতা ঘোষণা করতে চেয়েছিলেন। তবে রাজনৈতিক প্রেক্ষাপটে সেটা সম্ভব হয়নি। রাজনৈতিক বাস্তবতার কারণে অনেক সময় সত্য কথা ও কাজ করা যায় না। সে কারণেই শেষ পর্যন্ত বঙ্গবন্ধুকে জাতির পিতা ঘোষণা করতে পারেননি এইচএম এরশাদ।’



শনিবার জাতীয় শোক দিবস উপলক্ষে জাতীয় পার্টি আয়োজিত এক আলোচনা সভায় তিনি এসব কথা বলেন।তিনি বলেন, বঙ্গবন্ধু কোনো দলের নয়; তিনি জাতির সম্পদ। দেশের স্বার্থে কোন আপোষ করেননি। তাই দেশের সকল রাজনীতিকদের তার কাছ থেকে শিক্ষা নেয়া উচিত। বঙ্গবন্ধু জাতিকে ঐক্যবদ্ধ নয়; সম্মোহিত করেছেন। উদ্বুদ্ধ করেছেন। তার কথায় প্রাণ দিয়েছে লাখো মানুষ। বঙ্গবন্ধুর কাছ থেকে দেশপ্রেম শিখতে হবে। বঙ্গবন্ধু কাউকে ছাড় দিয়ে কথা বলতেন না। বঙ্গবন্ধুর ভাল দিকগুলো সবার গ্রহণ করতে হবে।এসময়, করোনা পরিস্থিতিতে স্বাস্থ্যখাতের সমন্বয়হীনতা দূর করতে কমিটি গঠন করার আহ্বান জানিয়ে জিএম কাদের বলেন, স্বাস্থ্যমন্ত্রীকে বলতে শুনেছি কোভিড হাসপাতালগুলো নন কোভিড করা হবে। আবার নানা জায়গায় শুনছি হাসপাতাল খালি করো শোক দিবস পালন করা হবে। এটা জাতির পিতার শিক্ষা নয়।",21/9/2020,politics
কাউন্সিলে নির্ধারণ হবে হেফাজতের পরবর্তী আমীর,"হেফাজতে ইসলামের আমীর আল্লামা আহমদ শফীর মৃত্যুর পর পরবর্তী আমীর কে হবেন তা নিয়ে শুরু হয়েছে আলোচনা। এখনও পর্যন্ত এ বিষয়ে সুস্পষ্টভাবে কারও নাম প্রকাশ্যে আসেনি। তবে শিগগিরই আমীর নির্বাচনের প্রক্রিয়াটি শুরু হয়ে যেতে পারে বলে আভাস মিলেছে।



আর তা হবে কাউন্সিলের মাধ্যমে। সংগঠনটির মহাসচিব আল্লামা জুনায়েদ বাবু নগরী জানিয়েছেন, কাউন্সিলের মাধ্যমে আল্লামা শফীর উত্তরসূরি নির্ধারণ করা হবে।শুক্রবার মধ্য রাতে হেফাজতের প্রধান কার্যালয় হাটহাজারী দারুল উলুম মুঈনুল ইসলাম মাদ্রাসায় সাংবাদিকদের সঙ্গে আলাপকালে তিনি এ তথ্য জানান। ২০১০ সালের ১৯ জানুয়ারি দারুল উলুম মুঈনুল ইসলাম মাদ্রাসার মহাপরিচালক আল্লামা আহমদ শফীর নেতৃত্বে যাত্রা শুরু করে কওমি মাদ্রাসাভিত্তিক অরাজনৈতিক সংগঠন হেফাজতে ইসলাম। শুরু থেকেই এর কার্যালয় হিসেবে ব্যবহৃত হচ্ছে হাটহাজারী মাদ্রাসা। প্রতিষ্ঠার পর থেকে আল্লামা শফী সংগঠনটির আমীর ও একই মাদ্রাসার শিক্ষক জুনায়েদ বাবু নগরী মহাসচিবের দায়িত্ব পালন করে আসছেন।শুক্রবার সন্ধ্যায় ঢাকার একটি হাসপাতালে চিকিৎসাধীন অবস্থায় ইন্তেকাল করেন হেফাজত আমীর আহমদ শফী।",21/9/2020,politics
শরীর পারমিট না করলেও ডা. জাফরুল্লাহ থেমে থাকেন না: স্ত্রী ,"গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরীর স্ত্রী শিরীন হক জানিয়েছেন, তার স্বামী শারীরিকভাবে সুস্থ নন। তবে শরীর পারমিট না করলেও ডা. জাফরুল্লাহ থেমে থাকেন না।



শনিবার গণমাধ্যমকে তিনি একথা জানান।নারী নেত্রী শিরীন হক বলেন, ডা. জাফরুল্লাহ শারীরিক জটিলতার কারণে শুক্রবার নিয়মিত ডায়ালাইসিস নিতে পারেননি। তারপরও দায়িত্ববোধ থেকেই তিনি ছুটে বেড়াচ্ছেন, মানুষের জন্য কাজ করছেন। তার যে শারীরিক অবস্থা তাতে বিশ্রামের কোনো বিকল্প নেই।ভারতের পেঁয়াজ রফতানি বন্ধের প্রতিবাদসহ কয়েকটি দাবিতে গত বৃহস্পতিবার দুপুরে জাতীয় প্রেস ক্লাবের সামনে এক মানববন্ধনে বক্তব্য দেয়ার কিছুক্ষণের মধ্যেই অসুস্থ হয়ে হঠাৎ বসে পড়েন ডা. জাফরুল্লাহ। সেখান থেকে তাকে গণস্বাস্থ্য নগর হাসপাতালে নেয়া হয়।এ বিষয়ে শিরিন হক বলেন, গতকাল (শুক্রবার) সারাদিন চিকিৎসকদের পরামর্শে বিশ্রামে ছিলেন ডা. জাফরুল্লাহ। তার রক্ত চাপ ছিল স্বাভাবিকের চেয়ে কম। এ কারণে কিডনি জটিলতায় শুক্রবার তিনি যে নিয়মিত ডায়ালাইসিস নেন, তা দেয়া সম্ভব হয়নি।দেশে করোনাভাইরাস সংক্রমণ শুরু হওয়ার পর থেকেই প্রাণঘাতী ভাইরাসটি শনাক্তে কিটসহ বিভিন্ন বিষয় নিয়ে ঝাঁপিয়ে পড়েন ডা. জাফরুল্লাহ। একপর্যায়ে নিজেই করোনায় আক্রান্ত হন। প্লাজমা থেরাপি ও নিয়মিত চিকিৎসা নেয়ার পর তিনি করোনামুক্ত হন। কিন্তু করোনায় তার ফুসফুসের নিউমোনিয়া, হৃদরোগসহ বেশকিছু শারীরিক জটিলতা সৃষ্টি করে।তার স্ত্রী শিরীন হক বলেন, তিনি (ডা. জাফরুল্লাহ) মূলত মানসিক শক্তির জোরে কাজ করে চলেছেন। মন দিয়েই কাজ করেন। কিন্তু, এখন তার অনেক বেশি বিশ্রাম প্রয়োজন।",21/9/2020,politics
হাটহাজারীর আন্দোলনরত শিক্ষার্থীদের সঙ্গে ভিপি নুরের সংহতি,"চট্টগ্রামের হাটহাজারী মাদ্রাসায় আন্দোলনরত শিক্ষার্থীদের সঙ্গে সংহতি প্রকাশ করেছেন ঢাকা বিশ্ববিদ্যালয় কেন্দ্রীয় ছাত্র সংসদের (ডাকসু) সাবেক ভিপি নুরুল হক নুর।



তিনি বলেন, আমরা ৫ মে’র মতো আরেকটি ঘটনার আশঙ্কা করছি। আজকে যদি হাটহাজারীতে কোনো হামলা হয় তাহলে পুরো ঢাকা শহর অচল করে দেয়া হবে।বৃহস্পতিবার শিক্ষাপ্রতিষ্ঠানে সরকারদলীয় প্রভাব মুক্ত রাখার জন্য এবং হাটহাজারী মাদ্রাসার ছাত্রদের আন্দোলনের প্রতি সমর্থন জানিয়ে ‘ঢাকা বিশ্ববিদ্যালয়ের শিক্ষার্থী’ ব্যানারে আয়োজিত এক মানববন্ধনে তিনি এসব কথা বলেন। মানববন্ধনে আরও বক্তব্য দেন- যুব অধিকার পরিষদের সদস্য সচিব ফরিদুল হক, ছাত্র অধিকার পরিষদের যুগ্ম-আহ্বায়ক সোহরাব হোসেন, ঢাকা বিশ্ববিদ্যালয় শাখার সভাপতি বিন ইয়ামিন মোল্লা, জাহাঙ্গীরনগর বিশ্ববিদ্যালয়ের সভাপতি আরমান হোসাইন, ইশা ছাত্র আন্দোলনের পাবলিক বিশ্ববিদ্যালয় সম্পাদক এম সুহেব হোসেনসহ আরও অনেকে।নুরুল হক নুর বলেন, ছাত্ররা তাদের যৌক্তিক দাবি-দাওয়া নিয়ে আন্দোলন করতেছে। কোনো সুস্থ বিবেক সম্পন্ন মানুষ বলতে পারবে না যে তাদের দাবিগুলো অযৌক্তিক। আমি তাদের দাবিগুলো পড়েছি। সেখানে মাদ্রাসার যে সর্বোচ্চ নীতিনির্ধারণী সভা ‘মজলিসে শুরা’ রয়েছে তাদের ওপর দায়িত্ব অর্পণ করার আহ্বান জানিয়েছে। 
",21/9/2020,politics
ভারতের তীব্র সমালোচনায় ডা. জাফরুল্লাহ,"হঠাৎ পেঁয়াজ রফতানি বন্ধ করে দেয়ায় ভারতের তীব্র সমালোচনা করেছেন গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরী। তিনি বলেন, ভারত নজর দিয়েছে কী করে বাংলাদেশকে অর্থনৈতিকভাবে পর্যুদস্ত করা যায়। তারা ষড়যন্ত্র করছে। সেজন্য তারা সব আন্তর্জাতিক নিয়মাবলী অস্বীকার করে হঠাৎ পেঁয়াজ রফতানি বন্ধ করে দিয়েছে।



ডা. জাফরুল্লাহ বলেন, এভাবে চলতে পারে না। ভারতকে একটা ফাইনাল ওয়ার্নিং দেয়া দরকার। আমাদের এর বিরুদ্ধে সোচ্চার হতে হবে। চলুন আমরা সবাই একত্রিত হয়ে ভারতের বিরুদ্ধে রুখে দাঁড়াই।বৃহস্পতিবার রাজধানীর জাতীয় প্রেস ক্লাবের সামনে ‘রণাঙ্গনের মুক্তিযোদ্ধা’ ও ‘মুক্তিযুদ্ধের প্রজন্মের' উদ্যোগে আয়োজিত এক মানববন্ধনে তিনি এসব কথা বলেন। পেঁয়াজসহ নিত্যপ্রয়োজনীয় দ্রব্যমূল্য বৃদ্ধি ও সরকারের নতজানু পররাষ্ট্র নীতির প্রতিবাদে এ মানববন্ধন হয়।ডা. জাফরুল্লাহ চৌধুরী বলেন, ভারত বাংলাদেশের জনগণকে বিচ্ছিন্ন করতে চায়। তারা সুকৌশলে আমার দেশের দুই নেত্রীকে বন্দি করে রেখেছে। খালেদা জিয়াকে গুলশানে এবং শেখ হাসিনাকে আমলা দ্বারা আবদ্ধ করে রেখেছে। এভাবে চলতে পারে না।বিএনপির যুগ্ম মহাসচিব সৈয়দ মোয়াজ্জেম হোসেন আলাল বলেন, এই সরকার বলে ভারতের সঙ্গে বাংলাদেশের রক্তের সস্পর্ক। অথচ ভারত-বাংলাদেশ সীমান্তে বিএসএফের গুলিতে প্রায়শই মানুষ হত্যা করা হচ্ছে। পৃথিবীর অন্য কোনো দেশের সীমান্তে এভাবে মানুষ হত্যা হয় না। সরকারের নতজানু পররাষ্ট্র নীতিই এজন্য দায়ী।নাগরিক ঐক্যের আহ্বায়ক মাহমুদুর রহমান মান্না বলেন, দেশে সমস্ত জিনিসের দাম বেড়েছে। দেশে কোনো বিনিয়োগ নেই, দেশে কোনো শিক্ষা ব্যবস্থা নেই। কোনো স্কুল-কলেজ খুলে না, বিনা পরীক্ষায় পাস। দেশের অর্থনীতির অবস্থা কী? সরকারের কাছে টাকা নেই। সরকারের প্রধানমন্ত্রী বলছেন- বাংলাদেশ ব্যাংকের রিজার্ভ থেকে কিছু টাকা দাও। সবাই বলছে রিজার্ভ থেকে কি টাকা দেয়া যায়, কেউ দেয় না কখনও। এখন কোনো কথা বলছেন না। কী করবে? তাদের কাছে টাকাই তো নেই।তিনি বলেন, ফরিদপুরে ছাত্রলীগের সভাপতি-সাধারণ সম্পাদক মাত্র দুই বছরে দুই হাজার কোটি টাকা কামাই করেছে। ওরা চোর, ডাকাত, লুটেরা- দেশের টাকা লুটপাট করে বিদেশে পাঠাচ্ছে। এ সরকারকে জনগণ আর চায় না।
",21/9/2020,politics
৩১তম বিসিএস ক্যাডার অ্যাসোসিয়েশনের সভাপতি হাদী সম্পাদক সজল,"৩১তম বিসিএস ক্যাডার অ্যাসোসিয়েশনের নতুন কমিটি হয়েছে। ত্রিবার্ষিক কাউন্সিলে নতুন কমিটির সভাপতি হয়েছেন ফ্যামিলি প্লানিং ক্যাডারের আব্দুল্লাহ আল হাদী ও সাধারণ সম্পাদক হয়েছেন পুলিশ ক্যাডারের মৃত্যুঞ্জয় দে সজল। কোষাধ্যক্ষ হয়েছেন সমবায় ক্যাডারের আবুল খায়ের হিরো। শুক্রবার ১৫১ সদস্যদের নতুন কমিটি ঘোষণা করা হয়।



উপদেষ্টা পরিষদের সদস্যরা হলেন- খাদ্য ক্যাডারের কাজী সাইফুদ্দিন অভি, পুলিশ ক্যাডারের এফ এম ফয়সাল সুমন, আনিস উদ্দিন বাহাদুর মিঠু, সাইফুল ইসলাম মিলন, আহসান খান রবিন, সামসুজ্জামান বাবু, শিক্ষা ক্যাডারের চন্দ্র শেখর হালদার মিল্টন, কাস্টমস ক্যাডারের ইফতেখার আলম ভুঁইয়া।সহ-সভাপতি প্রশাসন ক্যাডারের মাহমুদা আক্তার, সৈয়দ ফয়েজুল ইসলাম উজ্জ্বল, কাস্টমসের মো. মহিউদ্দিন ও হাবীব শাহীন, শিক্ষার রহিমা আক্তার রোজি, স্বাস্থ্যের সাইফুল ইসলাম ও জাবেদ হোসেন, ফ্যামিলি প্লানিংয়ের ফারুক আল ফয়সাল, পুলিশের কাজী শাহ্ নেওয়াজ, মুহিত চৌধুরী।যুগ্ম সাধারণ সম্পাদক হলেন পুলিশের হারুনুর রশিদ, প্রশাসনের নাহিদ হাসান, স্বাস্থ্যের রহমান শুভ্র, কাস্টমসের আসমা আক্তার, ট্যাক্সের রাশেদ রেজা ডিকেন, পরিসংখ্যানের মোবারক হোসেন, রেলওয়ের শাহ্ আলম কিরণ শিশির, প্রশাসনের আরিফুল ইসলাম রাসেল, কৃষির সুব্রত কুমার দাস শুভ, রোডস অ্যান্ড হাইওয়ের অনিন্দ্য মাহাবুব, কাস্টমসের কেফায়ত মজুমদার ও তথ্যের মাহফুজুল ইসলাম।সাংগঠনিক সম্পাদক হলেন পররাষ্ট্রের শামিমা ইয়াসমিন স্মৃতি প্রশাসনের ফিরোজ মোহাম্মদ নাঈম, মো. নুরুন্নবি সোহাগ ও নাজমুল ইসলাম রাজু, পুলিশের মুহিত কবির সেরেনিয়াবাত, শাহাবুদ্দিন কবির জুয়েল ও ইফতেখায়রুল ইসলাম, পোস্টালের মো. তরিকুল ইসলাম, পিডব্লিইডির আব্দুল্লাহ আল মামুন রনি, তথ্যের হাস্নাতুল আজম প্রিন্স, কৃষির এম জে কবির জুয়েল, ফ্যামিলি প্ল্যানিংয়ের সবুজ হাওলাদার, শিক্ষার মুশফিকুর রহমান, স্বাস্থ্যের জাকারিয়া হিমেল রুপম, ডা. কে এম শরফুদ্দিন।প্রচার সম্পাদক হয়েছেন কাস্টমসের আমিনুল ইসলাম ইমন, দপ্তর সম্পাদক প্রশাসনের আহসান হাবীব জিতু, আন্তর্জাতিক সম্পাদক পররাষ্ট্রের হাসান আব্দুল্লাহ তৌহিদ, মানব সম্পদ উন্নয়ন সম্পাদক পররাষ্ট্রের মৌমিতা জিন্নাত, সাংস্কৃতিক সম্পাদক প্রশাসনের মোশারেফ হোসেন মিলু, প্রকাশনা সম্পাদক ট্যাক্সের আহসান উল্লাহ রাসেল, পরিবেশ সম্পাদক ট্যাক্সের নাজমা পারভিন, ট্যাক্সের মিডিয়া সম্পাদক নাজমুল ইসলাম, তথ্য প্রযুক্তি বিষয়ক সম্পাদক তথ্যের আবু নাসের, ক্রীড়া সম্পাদক পুলিশের মোস্তফা কামাল, ইনোভেশন সম্পাদক পিডব্লিইডির সাইফুজ্জামান চুন্নু।এছাড়া মনিটরিং অ্যান্ড ইভালুশন সম্পাদক ওসমান গনি শিশির (লাইভ স্টক), স্বাস্থ্য বিষয়ক সম্পাদক মহিউল আলম (স্বাস্থ্য), শিক্ষা সম্পাদক আবুল বাসার (শিক্ষা), রিসার্স ও ডকুমেন্টেশন শাকিল আহমেদ (পোস্টাল), কমিউনিকেশন সম্পাদক আসাদুজ্জামান সুমন (প্রশাসন), পূর্ত সম্পাদক সুব্রত বিশ্বাস (পিডব্লিইডি), সাহিত্য সম্পাদক মিল্টন রয় (প্রশাসন), মহিলা বিষয়ক সম্পাদক মাসুমা জান্নাত সুমী (কৃষি), প্রশাসনবিষয়ক সম্পদক মুনিবুর রহমান শোভন।সহ-সম্পাদক জুবায়ের আহম্মেদ (ট্যাক্স), নজরুল ইসলাম (প্রশাসন), নিরাগ মেহেদী (শিক্ষা), কানিজ ফারহানা শিমু (কাস্টমস), হাসানুল ইসলাম বব (ট্যাক্স), নাজমুল ইসলাম (কাস্টমস), ইমরুল ইসারত (প্রশাসন), গণেশ ঢালী (শিক্ষা), রাকিবুল হাফিজ (ট্যাক্স), প্রদীপ কুমার সরকার (লাইভস্টক), মো. জাকারিয়া (কাস্টমস), ফুয়াদ হোসেন আনন্দ (রেলওয়ে), ফারহানা চৌধুরী (প্রশাসন), সুরাইয়া সুলতানা নিপু (কাস্টমস), খান মো. হাসানুজ্জামান (প্রশাসন), ফারহানা জাহান উপমা (প্রশাসন), আঞ্জুমান আরা সাথী (কাস্টমস),মাহাবুবুর রহমান (কাস্টমস), ডা. রাকীব মোর্সেদ জনি, ডা. মোহিদুল আলম সিদ্দীককে।কমিটির সদস্যরা হলেন- আমিনুর রহমান (প্রশাসন), নাজিবুল্লাহ সাকী (শিক্ষা), তানভীর আহমমেদ (তথ্য), নাজমুল হেসেন (তথ্য), রাশেদ আহসান (পিডব্লিইডি), হারুন অর রশিদ (পিডব্লিউডি), রাসেল আহম্মেদ (কৃষি), তানভীর শরীফ (প্রশাসন), মানিক বণিক (শিক্ষা), সঞ্জয় হালদার (শিক্ষা), মোজ্জাম্মেল হক রাসেল (প্রশাসন), সোনাহর আলী শরীফ (পুলিশ), আহসান সাগর (কাস্টমস), থান্ডার খাইরুল হাসান (পুলিশ), রিফাত আল ইমন (স্বাস্থ্য), আহসান রুবেল (পুলিশ)।নাসির উদ্দিন (পররাষ্ট্র), মনোয়ার মোরসালেন (কাস্টমস), তাপস কুমার দাস (পুলিশ), তারাজুল ইসলাম (পররাষ্ট্র), মিজানুর রহমান উল্লাস (ট্যাক্স), সারোয়ার সরকার জীবন (পররাষ্ট্র), মোশারেফ হোসেন (কৃষি), সিফাত-ই জাহান (প্রশাসন), মাহদি ফয়সাল (ট্যাক্স), জানে আলম (ট্যাক্স), কবির হোসেন (প্রশাসন), নুসরাত মৌ (ট্যাক্স), ফাহিম আহম্মেদ (ফ্যামিলি প্লানিং), মামুনুর রহমান (প্রশাসন), রেহমান হাবীব (কাস্টমস), মোঃ খায়রুজ্জামান সবুজ (পিডব্লিউডি), সোহেল রানা (প্রশাসন), ফরহাদ চৌধুরী (প্রশাসন)।নাসরিন আক্তার ইতি (কাস্টমস), মেজবাহ উদ্দিন রিগান (প্রশাসন), ফকির ওয়ালিদ শাহ্ উপল (স্বাস্থ্য), কামরুজ্জামান সরকার (শিক্ষা), আশিকুর রহমান (স্বাস্থ্য), মোহাম্মদ মহিউদ্দিন (স্বাস্থ্য), সেলিমুল আলম শাহিন (সমবায়), নাজমুল ইসলাম রাফি (পুলিশ), তানভীর আহমেদ ঝুমন (পররাষ্ট্র), জামিল খান (পুলিশ), আতিকুল ইসলাম (প্রশাসন), কাজী রায়হানুজ্জামান (কাস্টমস), জসীম উদ্দিন (তথ্য), আফরোজ শারমিন (শিক্ষা), সৈয়দ মামুন মুস্তফা (পুলিশ), শারমিন ইসলাম (প্রশাসন), সুলাইমান সাইফ (কাস্টমস), রমজানই হায়দার (কৃষি), শামিম আহম্মেদ (কাস্টমস)।মামুনুল করিম (প্রশাসন), আরিফুল ইসলাম (পররাষ্ট্র), তুষিতা চাকমা (পররাষ্ট্র), হীরা হাফিজ (পুলিশ), মারিয়ম মাকসুরাত (কাস্টমস), সালাউদ্দিন মঞ্জু ( প্রশাসন), আয়েশা সিদ্দিকা (প্রশাসন), আনিসুর রহমান (ফরেস্ট), নজরুল কনক (স্বাস্থ্য), প্রবীর সেন (ফ্যামিলি প্লানিং), পুরবী সাহা (কাস্টমস), সাইফুর রহমান (কাস্টমস), রাসেল সেখ (তথ্য), দুলাল হোসেন (তথ্য), সৈয়দা মাসরুরা তান্জিমা (স্বাস্থ্য, আকলিমা খাতুন (পরিসংখ্যান)।",21/9/2020,politics
‘আরব আমিরাত মুসলিম উম্মাহর সঙ্গে বিশ্বাসঘাতকতা করেছে’,"সংযুক্ত আরব আমিরাত ইহুদিবাদী রাষ্ট্র ইসরাইলের সঙ্গে কথিত শান্তি চুক্তি করে মুসলিম উম্মাহর সঙ্গে বিশ্বাসঘাতকতা করেছে।

ইসরাইল প্রতিনিয়ত ফিলিস্তিনের নিরীহ, নিরস্ত্র ও নিরাপরাধ জনগণের ওপরে অত্যাচার-নিপীড়ন করে যাচ্ছে, তাদের এই অত্যাচার নিপীড়ন থেকে রেহাই পাচ্ছে না শিশু থেকে বৃদ্ধ পর্যন্ত।



এই জুলুমবাজ সন্ত্রাসী রাষ্ট্র ইসরাইলের সঙ্গে কথিত শান্তি চুক্তি ও কূটনৈতিক সম্পর্কের মাধ্যমে পুরো মুসলিম উম্মাহর হৃদয়ে চরমভাবে আঘাত করেছে আরব আমিরাত।জমিয়তে উলামায়ে ইসলাম বাংলাদেশের সভাপতি সাবেক মন্ত্রী মুফতি মুহাম্মদ ওয়াক্কাস, মহাসচিব মুফতি শেখ মুজিবুর রহমান ও সিনিয়র যুগ্ম-মহাসচিব শায়খুল হাদিস মাওলানা গোলাম মহিউদ্দিন ইকরাম বৃহস্পতিবার এক যৌথ বিবৃতিতে এসব কথা বলেছেন। তারা আরো বলেন, এই চুক্তি আরব আমিরাতের জনগণের কোনো উপকারে আসবেনা বরং ইসলাম বিরোধী শক্তি এই চুক্তির মাধ্যমে উপকৃত হবে। জমিয়ত নেতৃবৃন্দ সৌদি আরব ইসরাইলকে আকাশপথ ব্যবহারের অনুমতি প্রদান করায় তীব্র নিন্দা জ্ঞাপন করেন এবং সৌদি সরকারের এই সিদ্ধান্তের বিষয়ে ওআইসি ও আরবলীগকে জরুরি পদক্ষেপ গ্রহণ করার আহ্বান জানান।
",21/9/2020,politics
রংপুর মেডিকেলের সভাপতি হলেন সাদ এরশাদ,"রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হলেন রংপুর সদর আসনের এমপি ও জাতীয় পার্টির যুগ্ম মহাসচিব রাহগীর আল মাহি সাদ এরশাদ।



বিরোধীদলীয় হুইপ জাপা নেতা মসিউর রহমান রাঙ্গাকে অব্যাহতি দিয়ে সাদ এরশাদ নতুন সভাপতি হয়েছেন। বুধবার স্বাস্থ্য মন্ত্রণালয়ের উপসচিব ড. বিলকিস বেগম স্বাক্ষরিত এক চিঠিতে এ সিদ্ধান্ত জানানো হয়। ১৩ মে ২০১৫ সালে জারিকৃত প্রজ্ঞাপনের আলোকে স্থানীয় সংসদ সদস্য হিসেবে এমপি রাহগীর আল মাহি সাদ এরশাদকে এ পদে মনোনয়ন প্রদান করা হয়।জানা গেছে, রংপুর সদর আসনের সংসদ সদস্য হিসেবে সাবেক রাষ্ট্রপতি হুসেইন মুহম্মদ এরশাদ রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে দায়িত্ব পালন করে আসছিলেন।তিনি মৃত্যুবরণ করার পর রংপুর সদর আসন শূন্য হয়ে যাওয়ায় গঙ্গাচড়ার সাংসদ মসিউর রহমান রাঙ্গাকে রংপুর মেডিকেল কলেজ ও হাসপাতাল ব্যবস্থাপনা কমিটির সভাপতি হিসেবে মনোনয়ন দেয়া হয়েছিল। এবার তা পুনরায় পরিবর্তন করা হল।
",21/9/2020,politics
দুর্নীতিবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি: জিএম কাদের,"জাতীয় পার্টির চেয়ারম্যান ও বিরোধীদলীয় উপনেতা জিএম কাদের বলেছেন- সন্ত্রাস, চাঁদাবাজ, দুর্নীতিবাজ ও দলবাজমুক্ত রাষ্ট্র গঠনের লক্ষ্যেই জাতীয় পার্টির রাজনীতি। তিনি বলেন, হুসেইন মুহম্মদ এরশাদের স্বপ্নের ক্ষুধা, দারিদ্র্য এবং বেকারত্বমুক্ত নতুন বাংলাদেশ গড়তে দুর্বার বেগে এগিয়ে যাচ্ছে জাতীয় পার্টি।



জিএম কাদের বলেন, সাফল্যের সঙ্গে রাষ্ট্র পরিচালনায় অভিজ্ঞ জাতীয় পার্টির দিকে দেশের মানুষ তাকিয়ে আছে। তাই দলকে শক্তিশালী করতে নেতাকর্মীদের আরও সক্রিয় হতে হবে।মঙ্গলবার জাতীয় পার্টির চেয়ারম্যানের উত্তরার বাসভবনে জামালপুর জেলা জাতীয় পার্টির নেতাদের সঙ্গে মতবিনিময় অনুষ্ঠানে প্রধান অতিথির বক্তব্যে তিনি এসব কথা বলেন।জাতীয় পার্টির ভাইস চেয়ারম্যান মোস্তফা আল মাহমুদের সভাপতিত্বে এ সময় উপস্থিত ছিলেন- জাতীয় পার্টির প্রেসিডিয়াম সদস্য রেজাউল ইসলাম ভূঁইয়া, জামালপুর জেলা জাতীয় পার্টির সাধারণ সম্পাদক জাকির হোসেন খান, জাতীয় পার্টির কেন্দ্রীয় সদস্য আনোয়ার হোসেন, সাত্তার হোসেন, মীর শামসুল আলম লিপটন, জামালপুর জেলা জাতীয় পার্টির সাংগঠনিক সম্পাদক কাজী খোকন ও জামালপুর জেলা যুব সংহতির সভাপতি আনিসুর রহমান মানিক।
",21/9/2020,politics
‘বঙ্গবন্ধুকে জাতির পিতা ঘোষণা করতে চেয়েছিলেন এরশাদ’,"জাতীয় পার্টির চেয়ারম্যান জিএম কাদের বলেছেন, ‘জাতীয় পার্টির প্রতিষ্ঠাতা এইচএম এরশাদ বঙ্গবন্ধুকে জাতির পিতা ঘোষণা করতে চেয়েছিলেন। তবে রাজনৈতিক প্রেক্ষাপটে সেটা সম্ভব হয়নি। রাজনৈতিক বাস্তবতার কারণে অনেক সময় সত্য কথা ও কাজ করা যায় না। সে কারণেই শেষ পর্যন্ত বঙ্গবন্ধুকে জাতির পিতা ঘোষণা করতে পারেননি এইচএম এরশাদ।’



শনিবার জাতীয় শোক দিবস উপলক্ষে জাতীয় পার্টি আয়োজিত এক আলোচনা সভায় তিনি এসব কথা বলেন।তিনি বলেন, বঙ্গবন্ধু কোনো দলের নয়; তিনি জাতির সম্পদ। দেশের স্বার্থে কোন আপোষ করেননি। তাই দেশের সকল রাজনীতিকদের তার কাছ থেকে শিক্ষা নেয়া উচিত। বঙ্গবন্ধু জাতিকে ঐক্যবদ্ধ নয়; সম্মোহিত করেছেন। উদ্বুদ্ধ করেছেন। তার কথায় প্রাণ দিয়েছে লাখো মানুষ। বঙ্গবন্ধুর কাছ থেকে দেশপ্রেম শিখতে হবে। বঙ্গবন্ধু কাউকে ছাড় দিয়ে কথা বলতেন না। বঙ্গবন্ধুর ভাল দিকগুলো সবার গ্রহণ করতে হবে।এসময়, করোনা পরিস্থিতিতে স্বাস্থ্যখাতের সমন্বয়হীনতা দূর করতে কমিটি গঠন করার আহ্বান জানিয়ে জিএম কাদের বলেন, স্বাস্থ্যমন্ত্রীকে বলতে শুনেছি কোভিড হাসপাতালগুলো নন কোভিড করা হবে। আবার নানা জায়গায় শুনছি হাসপাতাল খালি করো শোক দিবস পালন করা হবে। এটা জাতির পিতার শিক্ষা নয়।",21/9/2020,politics
নারায়ণগঞ্জ জাতীয় পার্টির আহবায়ক আবুল জাহের আর নেই,"নারায়ণগঞ্জ জেলা জাতীয় পার্টির আহ্বায়ক ও বিশিষ্ট সমাজসেবক আবুল জাহের আর নেই (ইন্নালিল্লাহি... রাজিউন)।



শুক্রবার দিবাগত রাত পৌনে ২টায় রাজধানীর একটি হাসপাতালে চিকিৎসাধীন থেকে তিনি ইন্তেকাল করেছেন। মৃত্যুকালে তার বয়স হয়েছিল ৬৫ বছর। তিনি স্ত্রী, পাঁচ মেয়ে ও দুই ছেলেসহ অসংখ্য গুণগ্রাহী রেখে গেছেন।তিনি নারায়ণগঞ্জ জেলা জাতীয় পার্টির আহ্বায়ক ছাড়াও জেলা পরিষদের নির্বাচিত সদস্য, বিএম ইউনিয়ন স্কুল এন্ড কলেজের গভর্নিং বডি’র সভাপতি, নাসিম ওসমান মডেল একাডেমির ম্যানেজিং কমিটির সভাপতি এবং সিকদার আবদুল মালেক উচ্চ বিদ্যালয়ের ম্যানেজিং কমিটির সভাপতি হিসেবে নিষ্ঠার সাথে দায়িত্ব পালন করে গেছেন।তার মৃত্যুতে বন্দরবাসী একজন মানবদরদী নেতাকে হারালো। বন্দর উপজেলা চেয়ারম্যান মুক্তিযোদ্ধা এম এ রশিদ জানান, দুপুর দুইটায় নাসিম ওসমান মেমোরিয়াল স্কুলে জানাজা শেষে বন্দর হাফেজীবাগ কবরস্থানে মরদেহ দাফন করা হবে।",21/9/2020,politics
করোনায় কুমিল্লার সাবেক এমপি এটিএম আলমগীরের মৃত্যু,"করোনায় আক্রান্ত হয়ে কুমিল্লা-৯ (লাকসাম-মনোহরগঞ্জ) আসনের সাবেক সংসদ সদস্য বীর মুক্তিযোদ্ধা এটিএম আলমগীরের মৃত্যু হয়েছে।



সোমবার রাত সাড়ে ৮টার দিকে রাজধানীর গ্রিন লাইফ হাসপাতালে তার মৃত্যু হয়।এটিএম আলমগীরের ছোট ভাই মনোহরগঞ্জ উপজেলা পরিষদের সাবেক ভাইস চেয়ারম্যান কামাল হোসেন ভুলু জানান, গত কিছু দিন থেকে আলমগীর করোনায় আক্রান্ত হয়ে গ্রিন লাইফ হাসপাতালের আইসিইউ ইউনিটে চিকিৎসাধীন। রাত ৯টার দিকে সেখানে তিনি মারা যান।মঙ্গলবার সকাল ১০টায় জানাজায় শেষে তাকে মনোহরগঞ্জ উপজেলার ঝলম গ্রামের পারিবারিক কবরস্থানে দাফন করা হবে। ঢাকার আল রশিদ ফাউন্ডেশন তার দাফন প্রক্রিয়া সম্পন্ন করবে বলে জানান কামাল হোসেন।পরিবার সূত্র জানায়, আলমগীর ৫ম ও ৬ষ্ঠ জাতীয় সংসদ নির্বাচনে কুমিল্লা-৯ আসন থেকে বিএনপিদলীয় সংসদ সদস্য নির্বাচিত হন। সুপ্রিমকোর্টের আইনজীবী এটিএম আলমগীর শিল্প ও কমার্স ব্যাংকের সাবেক চেয়ারম্যান ছিলেন। তবে গত নির্বাচনের আগে তিনি প্রয়াত রাষ্ট্রপতি হুসেইন মুহম্মদ এরশাদের হাত ধরে জাতীয় পার্টিতে যোগ দেন।",21/9/2020,politics
রাজনীতিবিদরা কে কোথায় ঈদ করবেন,"মহামারী করোনার কারণে রোজার ঈদের মতো এবার কোরবানি ঈদেও রাজনীতিবিদরা ঢাকায় অবস্থান করবেন। করোনার আগে অন্যান্য ঈদে রাজনীতিবিদদের অধিকাংশই গ্রামের বাড়িতে ঈদ করেছেন। কিন্তু এখন আর তা হচ্ছে না। ঢাকাতেই ঈদ করতে হচ্ছে অধিকাংশকে। তবে কয়েকজন রাজনীতিবিদ নিজ এলাকায় ঈদ করবেন বলে জানা গেছে।



সাধারণত ঈদ হচ্ছে গ্রামের তৃণমূলের নেতাকর্মীদের সঙ্গে কেন্দ্রীয় নেতাদের সাক্ষাতের একটা বড় উপলক্ষ। ঈদ আসলে ঢাকার বিশেষ করে ক্ষমতাসীন ও বিরোধী দলের কেন্দ্রীয় নেতারা গ্রামের বাড়িতে যান এবং সেই সুযোগে তৃণমূল নেতাকর্মীরা তাদের সঙ্গে সাক্ষাত করেন, শুভেচ্ছা বিনিময় করেন। নেতাদের কাছে তাদের সুখ-দুঃখ, সুবিধা-অসুবিধার কথা জানান। কিন্তু এনিয়ে টানা দুই ঈদে কেন্দ্রীয় নেতাদের দেখা পাচ্ছেন না তৃণমূল নেতাকর্মীরা।ঢাকায় ঈদ করছেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।ঢাকায় ঈদ করছেন আওয়ামী লীগের উপদেষ্টা পরিষদের সদস্য আমির হোসেন আমু, তোফায়েল আহমেদ, সভাপতিমণ্ডলীর সদস্য সাজেদা চৌধুরী, শেখ ফজলুল করিম সেলিম, মতিয়া চৌধুরী, ড. আবদুর রাজ্জাক, জাহাঙ্গীর কবির নানক, আবদুর রহমান, যুগ্ম সাধারণ সম্পাদক ডা. দীপু মনি, ড. হাছান মাহমুদ ও আ ফ ম বাহাউদ্দিন নাছিম। এছাড়া দলের আরেক যুগ্ম সাধারণ সম্পাদক মাহাবুবউল-আলম হানিফ পরিবারের সঙ্গে কানাডায় আছেন।এদিকে বিএনপি চেয়ারপারসন খালেদা জিয়া কারামুক্ত হওয়ার পর থেকে গুলশানের বাসভবন ‘ফিরোজা’য় রয়েছেন। সেখানে বোন সেলিমা ইসলাম ও ভাই শামীম এস্কান্দারসহ পরিবারের কয়েকজন সদস্যদের নিয়েই ঈদ কাটাবেন তিনি।বিএনপির মহাসচিব মির্জা ফখরুল ইসলাম আলমগীরও ঢাকায়ই ঈদ করছেন বলে জানা গেছে। এছাড়া ঢাকায় ঈদ করছেন বিএনপির স্থায়ী কমিটির সদস্য ড. খন্দকার মোশাররফ হোসেন, ব্যারিস্টার মওদুদ আহমদ, ব্যারিস্টার জমির উদ্দিন সরকার, মির্জা আব্বাস, আবদুল মঈন খান, নজরুল ইসলাম খান, সেলিমা রহমান, ইকবাল হাসান মাহমুদ টুকু।তবে বিএনপির স্থায়ী কমিটির সদস্য আমীর খসরু মাহমুদ চৌধুরী চট্টগ্রামে নিজ নির্বাচনী এলাকায় ঈদ উদযাপন করবেন বলে জানা গেছে।দলের ভাইস চেয়ারম্যানদের মধ্যে মো. শাহজাহান, আবদুল আউয়াল মিন্টুসহ অনেকে ঢাকায় আছেন। তবে দলের ভাইস চেয়ারম্যান বরকতউল্লাহ বুলু নোয়াখালী নিজের নির্বাচনী এলাকায় ঈদ করবেন। করোনার প্রাদুর্ভাব শুরুর পর থেকেই তিনি এলাকায় রয়েছেন।এদিকে জাতীয় পার্টির প্রধান পৃষ্ঠপোষক রওশন এরশাদও ঢাকায় ঈদ করছেন। তার গুলশানের ‘কমান্ড হাউজ’র বাড়িতে ঈদ কাটাবেন তিনি। তবে পার্টির চেয়ারম্যান জিএম কাদের লালমনিরহাটে ঈদ উদযাপন করবেন বলে জানা গেছে।এছাড়া দেশের অন্যান্য রাজনৈতিক দলের অধিকাংশ নেতারাই ঢাকায় ঈদ করছেন। এরমধ্যে রয়েছেন জাতীয় ঐক্যফ্রন্টের শীর্ষ নেতা ও গণফোরামের সভাপতি ড. কামাল হোসেন, বিকল্পধারা বাংলাদেশের সভাপতি বি. চৌধুরী, সিপিবির সভাপতি মুজাহিদুল ইসলাম সেলিম, ওয়ার্কার্স পার্টির সভাপতি রাশেদ খান মেনন, জেএসডির সভাপতি আ স ম আবদুর রব, জাসদের সভাপতি হাসানুল হক ইনু, নাগরিক ঐক্যের আহ্বায়ক মাহমুদুর রহমান মান্না, কল্যাণ পার্টির সভাপতি সৈয়দ মুহাম্মদ ইব্রাহিম এবং এলডিপির সভাপতি কর্নেল (অব.) অলি আহমেদও ঢাকায় ঈদ উদযাপন করবেন।",21/9/2020,politics
সুপ্রিম কোর্টের আইনজীবী ড. এনামুল হক আর নেই,"করোনাভাইরাসে অক্রান্ত হয়ে মারা গেলেন সুপ্রিম কোর্টের আইনজীবী ও জাতীয় পার্টি নেতা ড. মো. এনামুল হক। রাজধানী ঢাকার হলি ফ্যামিলি হাসপাতালে দুই সপ্তাহ করোনার সঙ্গে যুদ্ধ করে রোববার সকাল ১১টায় চিকিৎসাধীন অবস্থায় মারা যান তিনি। ইন্নালিল্লাহি ওয়া ইন্না ইলাহি রাজিউন। তাকে প্লাজমা থেরাপি ও ইমিউনিটি বৃদ্ধি করার জন্য ইনজেকশনও দেয়া হয়েছিল।



ডেপুর্টি অ্যাটর্নি জেনারেল একে এম আমিন উদ্দিন মানিক মৃত্যুর বিষয়টি যুগান্তরকে নিশ্চিত করেছেন।গত সুপ্রিম কোর্ট আইনজীবী সমিতির নির্বাচন ২০২০-২০২১ বর্ষে সম্মিলিত আইনজীবী সমন্বয় পরিষদের প্যানেলে ট্রেজারার পদে নির্বাচনে প্রতিদ্বন্দ্বিতা করেছিলেন এনামুল হক। সমন্বয় পরিষদে তিনি জাতীয় পার্টির প্রার্থী ছিলেন। এর আগে তিনি নিজ এলাকা নওগাঁ -৪ আসন মান্দা থেকে জাতীয় পার্টির মনোনয়নে ১৯৯৪ সালে সংসদ সদস্য পদে নির্বাচনে প্রতিদ্বন্দ্বিতা করেছিলেন। তার পিতা মরহুম কফিল উদ্দিন ১৯৮৮ সালে নওগাঁ -৪ আসন থেকে সংসদ সদস্য নির্বাচিত হয়েছিলেন। মৃত্যুকালে তিনি স্ত্রী, দুই পুত্র ও এক কন্যাসহ অসংখ্য গুণগ্রাহী রেখে গেছেন।তিনি ২০০৭ সালের ১৫ আগস্ট বাংলাদেশ সুপ্রিম কোর্টে আইনপেশা পরিচালনার অনুমতি প্রাপ্ত হন। ২০০৯ সালের ৯ মার্চ সুপ্রিম কোর্ট আইনজীবী সমিতির সদস্য হন এবং ঢাকাস্থ উত্তরবঙ্গ আইনজীবী সমিতির সাংগঠনিক সম্পাদক হিসেবে দায়িত্ব পালন করেছিলেন।মরহুমের গ্রামের বাড়ি মান্দা উপজেলায়। তার লাশ গ্রামের বাড়ি নিয়ে যাওয়া হয়েছে। সেখানে জানাযা নামাজ শেষে পারিবারিক কবরস্থানে তাকে দাফন করা হবে।তার মৃত্যুতে সুপ্রিম কোর্ট আইনজীবী সমিতির সভাপতি এএম আমিন উদ্দিন ও সম্পাদক ব্যারিস্টার রুহুল কুদ্দুস কাজল, ডেপুর্টি অ্যাটর্নি জেনারেল এ কে এম আমিন উদ্দিন মানিকসহ বিভিন্নজন শোকসন্তপ্ত পরিবারের প্রতি সমবেদনা জ্ঞাপন করেছেন।উল্লেখ্য, করোনাভাইরাসে অক্রান্ত হয়ে এ পর্যন্ত সারাদেশে ৩৮জন আইনজীবী মারা গেছেন। আক্রান্ত হয়েছেন অন্তত ৫ শাতাধিক আইনজীবী। ",21/9/2020,politics
জাতীয় পার্টির নতুন মহাসচিব জিয়াউদ্দিন বাবলু,"জাতীয় পার্টির মহাসচিব করা হয়েছে জিয়াউদ্দিন আহমেদ বাবলুকে। পার্টির চেয়ারম্যান গোলাম মোহাম্মদ কাদের এক সাংগঠনিক আদেশে তাকে এ পদে নিয়োগ দিয়েছেন। এতদিন গুরুত্বপূর্ণ এ পদটিতে ছিলেন মশিউর রহমান রাঙ্গা।



রোববার দুপুরে জাতীয় পার্টির যুগ্ম-দফতর সম্পাদক মাহমুদ আলম এক সংবাদ বিবৃতিতে এ তথ্য জানান।জিয়াউদ্দিন বাবলু এখন থেকে মশিউর রহমান রাঙ্গার স্থলাভিষিক্ত হিসেবে দায়িত্ব পালন করবেন।বিবৃতিতে বলা হয়, জিএম কাদের পার্টির গঠনতন্ত্রের ২০/১(১) ক উপধারার প্রদত্ত ক্ষমতাবলে এ নিয়োগ দিয়েছেন। ২৬ জুলাই ২০২০ থেকে এই আদেশ কার্যকর হবে।জিয়াউদ্দিন বাবলু এর আগেও জাতীয় পার্টির মহাসচিবের দায়িত্ব পালন করেছেন।
",21/9/2020,politics
ভ্রাতুষ্পুত্র আসিবকে ঘরে তুলে নিলেন জিএম কাদের,"এরশাদ পরিবারের সন্তান ভ্রাতুষ্পুত্র সাবেক সংসদ সদস্য হুসেইন মকবুল শাহরিয়ার আসিফকে ঘরে তুলে নিলেন পার্টির চেয়ারম্যান বিরোধীদলীয় উপনেতা জিএম কাদের। এই খবরে রংপুরে তৃণমূল নেতাকর্মীদের মাঝে আনন্দ উচ্ছ্বাস ভরে উঠেছে।



রংপুর থেকে এরশাদ পরিবারের কেউ দলের নেতৃত্বে আসার যে আকাঙ্ক্ষা নেতাকর্মীরা এতদিন মনের ভেতর পুষে রেখেছিল এ যে তারই বহিঃপ্রকাশ ঘটেছে এই আনন্দ উচ্ছ্বাসের মধ্য দিয়ে।দলের ভেতর নানা টানাপোড়ন ও রাজনীতির সমীকরণের কারণে পার্টি থেকে বহিষ্কারের আড়াই বছর পর এরশাদ পরিবারের উত্তরসূরি সাবেক সংসদ সদস্য হুসেইন মকবুল শাহরিয়ার আসিফের বিরুদ্ধে বহিষ্কারাদেশ প্রত্যাহার করা হয়েছে। তিনি রংপুর-১ (গঙ্গাচড়া) আসনের সংসদ সদস্য ছিলেন। দলের চেয়ারম্যান সাবেক রাষ্ট্রপতি হুসেইন মুহম্মদ এরশাদ তাকে খুব স্নেহ করতেন।এরশাদের অনুজ সাবেক সংসদ সদস্য প্রয়াত মোজাম্মেল হোসেন লালুর সন্তান আসিব। পার্টির দলীয় টানাপোড়ন ক্ষমতার দ্বন্দ্ব নানা কারণে ২০১৭ সালের রংপুর সিটি কর্পোরেশনের নির্বাচনের সময় তিনি দলের প্রার্থীর বিরুদ্ধে অবস্থান নিয়ে রংপুর সিটি নির্বাচনে প্রার্থী ছিলেন। সে কারণে তাকে দল থেকে বহিষ্কার করা হয়।শনিবার দলের চেয়ারম্যানের জারিকৃত এক আদেশে তার বহিষ্কারাদেশ প্রত্যাহার করে তাকে দলে ফিরিয়ে নেয়া হয়েছে। ওই আদেশে স্বাক্ষর করেছেন জাতীয় পার্টির বর্তমান চেয়ারম্যান ও বিরোধীদলীয় উপনেতা গোলাম মোহাম্মদ কাদের। এই আদেশ ইতিমধ্যেই কার্যকর হয়েছে।এ দিকে দীর্ঘ ২ বছর ৭ মাস ১০ দিন পর এরশাদ পরিবারের উত্তরসূরি ভ্রাতুষ্পুত্র আসিফ শাহরিয়ারের বিরুদ্ধে জারিকৃত বহিষ্কারাদেশ প্রত্যাহার করায় পার্টির চেয়ারম্যানের প্রতি কৃতজ্ঞতা ও ধন্যবাদ জানিয়ে সামাজিক যোগাযোগ মাধ্যমে স্ট্যাটাস দিয়েছেন আসিফের ভক্ত ও সমর্থকরা। বিভিন্ন স্থানে তারা মিষ্টি বিতরণ করেছেন।আসিফের এই বহিষ্কারাদেশ প্রত্যাহারে জাতীয় পার্টির তৃণমূল পর্যায়ের নেতাকর্মীরাসহ তার সমর্থক ও ভক্তদের মধ্যে আনন্দ উচ্ছ্বাস দেখা দিয়েছে। তারা নতুন করে জাতীয় পার্টিকে সাজাতে পরিকল্পনাও করছেন। যাতে করে ফিরে আসে জাতীয় পার্টির হারানো গৌরব।এ বিষয়ে কথা হয় রংপুর সদর উপজেলার সদ্যপুষ্করনী ইউনিয়নের জাতীয় পার্টির তৃণমূলের কর্মী বদিউজ্জামান রঞ্জুর সঙ্গে। তিনি বলেন, আসিফ শাহরিয়ার হচ্ছে এরশাদ পরিবারের যোগ্য উত্তরসূরি। এরশাদ সাহেব বেঁচে থাকতে তাকে ভাতিজা নয় নিজের সন্তান হিসেবে পরিচয় দিতেন। আসিফ তৃণমূলের নেতা। তার নেতৃত্বে জাতীয় পার্টি আবার সুসংগঠিত হবে।জাতীয় পার্টির তৃণমূলের একাধিক নেতাকর্মী জানান, জাতীয় পার্টির তৃণমূল পর্যায়ে এরশাদ পরিবারের সন্তান হিসেবে আসিফ শাহরিয়ারের ব্যাপক গ্রহণযোগ্যতা রয়েছে। কারণ তিনি তৃণমূলের নেতাকর্মীদের সুখে-দুখে পাশে থেকেছেন। পার্টিকে শক্তিশালী করতে ছুটে বেড়িয়েছেন। তার এই বহিষ্কারাদেশ প্রত্যাহারে তৃণমূল নেতাকর্মীরা খুশি।এ দিকে বহিষ্কারাদেশ প্রত্যাহারের পর এক প্রতিক্রিয়ায় সাবেক এমপি হুসাইন মকবুল আসিফ শাহরিয়ার বলেন, আমার বড় আব্বা মরহুম হুসেইন মুহাম্মদ এরশাদ ছিলেন ৬৮ হাজার গ্রামবাংলার নয়নমনি। তিনি জাতীয় পার্টির প্রতিষ্ঠাতা, সাবেক রাষ্ট্রপতি ও বিরোধীদলীয় নেতা ছিলেন। তার সরকারের আমলে দেশের ব্যাপক উন্নয়ন হয়েছে। তিনি আজ আমাদের মাঝে নেই। কিন্তু রয়ে গেছে তার স্বপ্ন। সেই স্বপ্ন বাস্তবায়নে কাজ করে যাব।আসিফ আরও বলেন, জাতীয় পার্টিকে শক্তিশালী করতে সংগঠন মজবুত করতে হবে। ত্যাগী ও পরীক্ষিত নেতাকর্মীদের নিয়ে তৃণমূলে স্বচ্ছতার ভিত্তিতে কমিটি গঠন করতে হবে।উল্লেখ্য, দলের নির্দেশ অমান্য করে রংপুর সিটি কর্পোরেশন নির্বাচনে মেয়র পদে বিদ্রোহী প্রার্থী হওয়ায় ২০১৭ সালের ৮ ডিসেম্বর তৎকালীন যুগ্ম-মহাসচিব হুসেইন মকবুল শাহরিয়ার আসিফকে বহিষ্কার করেছিলেন পার্টির চেয়ারম্যান, সাবেক রাষ্ট্রপতি ও হুসেইন মুহম্মদ এরশাদ। ওই সময় আসিফকে দলের প্রাথমিক সদস্য পদসহ সব ধরনের পদ ও পদবি কেরে নেয়া হয়।এরপর থেকে এরশাদের অভিমানী ভাতিজা আসিফ শাহরিয়ার নিজেকে গুটিয়ে রাখেন। দীর্ঘ সময় ধরে রাজনীতির মাঠে তাকে আর দেখা যায়নি। তার বড় আব্বা হুসেইন মুহম্মদ এরশাদ ২০১৯ সালের ১৪ জুলাই মারা গেলে রংপুর-৩ (সদর ও সিটি) আসনটি শূন্য হয়। এই আসনে উপ-নির্বাচনে ভাই সাদ এরশাদের বিদ্রোহী হয়ে স্বতন্ত্র পদেও ভোট যুদ্ধে হেরে যান আসিফ।তবে এর আগে তিনি ২০০৮ সালে রংপুর-১ (গঙ্গাচড়া) আসনে জাতীয় পার্টি থেকে সংসদ সদস্য নির্বাচিত হয়েছিলেন। তিনি জাতীয় পার্টির কেন্দ্রীয় যুগ্ম-মহাসচিব ছাড়াও রংপুর জেলা কমিটির সদস্য সচিব ও বিলুপ্ত রংপুর পৌরসভা জাতীয় পার্টির সাংগঠনিক সম্পাদক হিসেবে দায়িত্ব পালন করেছেন।",21/9/2020,politics
এরশাদের আদর্শে মানুষের কল্যাণে রাজনীতি করতে হবে: জিএম কাদের,"জাতীয় পার্টির চেয়ারম্যান ও বিরোধীদলীয় উপনেতা গোলাম মোহাম্মদ কাদের বলেছেন, ‘পল্লীবন্ধু হুসেইন মুহম্মদ এরশাদ ছিলেন এক মহান নেতা। এক বছর আগে তার বিদায়ে বাংলাদেশের রাজনীতিতে এক বিশাল শূন্যতার সৃষ্টি হয়েছিল। তবে জাতীয় পার্টি এখন অনেক সুসংহত এবং ঐক্যবদ্ধ। কোনো অপশক্তি জাতীয় পার্টির এগিয়ে চলা রোধ করতে পারবে না।’



তিনি বলেন, ‘এরশাদের রাজনীতি ছিল দেশ ও মানুষের কল্যাণে নিবেদিত। আমরাও পল্লীবন্ধুর আদর্শ অনুসরণ করে দেশ ও মানুষের কল্যাণে রাজনীতি এগিয়ে নেব। পল্লীবন্ধুর স্বপ্নের নতুন বাংলাদেশ গড়তে আমরা কাজ করব। যেখানে থাকবে না বেকারত্ব, দুর্নীতি ও বৈষম্য। আমরা সামাজিক ন্যায়বিচার ও সুশাসন প্রতিষ্ঠা করব।’মঙ্গলবার বেলা ১১টায় রংপুরের পল্লী নিবাসে এরশাদের সমাধিসৌধ বেদিতে পুষ্পস্তবক অর্পণ করে এ শ্রদ্ধা নিবেদন শেষে সেখানে ‘এরশাদের জীবন কর্ম ও রাজনীতি’ শীর্ষক এক আলোচনা সভায় প্রধান অতিথির বক্তব্যে তিনি এ সব কথা বলেন।সভায় সভাপতিত্ব করেন রংপুর সিটি কর্পোরেশন মেয়র পার্টির প্রেসিডিয়াম সদস্য রংপুর মহানগর সভাপতি মোস্তাফিজার রহমান মোস্তফা। সাবেক রাষ্ট্রপতি জাতীয় পার্টির প্রতিষ্ঠাতা চেয়ারম্যান হুসেইন মুহম্মদ এরশাদের উন্নয়নের তালিকা তুলে ধরে পার্টির চেয়ারম্যান গোলাম মোহাম্মদ কাদের বলেন, ‘সারা দেশে রাস্তা-ঘাট, ব্রিজ-কালভার্ট করে পল্লীবন্ধু দেশকে আধুনিক বাংলাদেশে পরিণত করেছেন। স্বাস্থ্য ও শিক্ষায় অনন্য ভূমিকা রেখেছিলেন। দুরদর্শী এরশাদ বিকেএসপি প্রতিষ্ঠা করে দেশের ক্রীড়াঙ্গনে অসাধারণ অবদান রেখেছেন। পল্লীবন্ধুর হাতে প্রতিষ্ঠিত বিকেএসপি থেকে আজ সাকিব আল হাসানের মতো বিশ্বমানের খেলোয়াড় পাচ্ছে বাংলাদেশ।’তিনি বলেন, আজকে যে ঢাকা শহরকে এত সুন্দর দেখছেন সেটার রূপকার হুসেইন মোহাম্মদ এরশাদ। স্কুল-কলেজগুলোকে সরকারিকরণ, সরকারি কর্মকর্তা-কর্মচারীদের ঈদ বোনাস, সারা দেশে বিদ্যুৎসহ সব উন্নয়ন কর্মকাণ্ডের জন্য এরশাদ স্মরণীয় হয়ে থাকবেন।স্বাস্থ্য ব্যবস্থা ভেঙ্গে গেছে উল্লেখ করে স্বাস্থ্যখাতে দুর্নীতিবাজদের দ্রুত শাস্তির আওতায় আনতে সরকারকে ব্যবস্থা নেয়ার আহ্বান জানান। একটি বৈষম্যহীন ও দুর্নীতিমুক্ত দেশ ও এরশাদের স্বপ্ন বাস্তবায়নে তার আদর্শ নিয়ে নেতাকর্মীদের এগিয়ে যাওয়ার আহ্বান জানান তিনি।সভায় আরও বক্তব্য রাখেন জাতীয় পার্টির মহাসচিব ও বিরোধীদলীয় চিফ হুইপ মসিউর রহমান রাঙ্গা।এ সময় জাতীয় পার্টির প্রেসিডিয়াম সদস্য সুনীল শুভ রায়, মীর আবদুস সবুর আসুদ, ব্যারিস্টার শামীম হায়দার পাটোয়ারী এমপি, রেজাউল ইসলাম ভূঁইয়া, সোলায়মান আলম শেঠ, মেজর (অব.) রানা মোহাম্মদ সোহেল এমপি, নাজমা আক্তার এমপি, আলমগীর সিকদার লোটন, আবদুস সাত্তার, জহিরুল ইসলাম, লিয়াকত আলী খোকা এমপি, ভাইস-চেয়ারম্যান আহসান আদেলুর রহমান আদেল এমপি, নুরুল ইসলাম তালুকদার এমপি, যুগ্ম-মহাসচিব ও মহানগর সাধারণ সম্পাদক এসএম ইয়াসির, জেলা সাধারণ সম্পাদক হাজী আবদুর রাজ্জাক, কেন্দ্রীয় সাংগঠনিক সম্পাদক মঞ্জুরুল ইসলাম মঞ্জু, যুগ্ম-কোষাধ্যক্ষ অ্যাডভোকেট আবু তৈয়ব, যুগ্ম-দফতর সম্পাদক মাহমুদ আলম, জাতীয় ছাত্রসমাজের সভাপতি ইব্রাহিম খান জুয়েল, সাধারণ সম্পাদক আল মামুনসহ কেন্দ্রীয় ও স্থানীয় নেতৃবৃন্দ উপস্থিত ছিলেন।পল্লী নিবাসে এরশাদের সমাধিতে শ্রদ্ধা নিবেদনসাবেক রাষ্ট্রপতি, বিরোধীদলীয় নেতা ও জাতীয় পার্টির প্রতিষ্ঠাতা চেয়ারম্যান প্রয়াত হুসেইন মুহম্মদ এরশাদের সমাধিতে বিনম্র শ্রদ্ধা নিবেদন করেছেন জাতীয় পার্টির কেন্দ্রীয় নেতারা। পরে এরশাদ ও তার পরিবারের সদস্যদের আত্মার মাগফিরাত কামনা করে দোয়া-মোনাজাত করা হয়। এতে দেশ ও জাতির কল্যাণ এবং সমৃদ্ধি কামনা করা হয়।মঙ্গলবার বেলা ১১টায় রংপুরের পল্লী নিবাসে সমাধিসৌধ বেদিতে পুষ্পস্তবক অর্পণ করে এ শ্রদ্ধা জানান এরশাদের ছোট ভাই, দলের বর্তমান চেয়ারম্যান ও জাতীয় সংসদের বিরোধীদলীয় উপনেতা জিএম কাদের এমপি।এর আগে সাবেক রাষ্ট্রপতি হুসেইন মুহম্মদ এরশাদের প্রথম মৃত্যুবার্ষিকীতে ঢাকা থেকে জাতীয় পার্টির কেন্দ্রীয় নেতা ও সংসদ সদস্যরা সকালে বিমানযোগে সৈয়দপুরে আসেন। সেখান থেকে গাড়িবহরে করে রংপুরের পল্লী নিবাসে পৌঁছে এরশাদের সমাধির পাশে দাঁড়িয়ে নীরবতা পালন ও সূরা তেলোয়াত করেন।পরে পার্টির কেন্দ্রীয় ও স্থানীয় নেতাদের সঙ্গে নিয়ে এরশাদের সমাধিতে শ্রদ্ধা নিবেদন জানিয়ে এরশাদ ও তার পরিবারের সদস্যদের আত্মার মাগফিরাত কামনা করে দোয়া-মোনাজাত করেন।এ সময় আরও উপস্থিত ছিলেন জাতীয় পার্টির মহাসচিব মসিউর রহমান রাঙ্গা, অতিরিক্ত মহাসচিব ব্যারিস্টার শামীম হায়দার পাটোয়ারী, প্রেসিডিয়াম সদস্য ও রংপুর সিটি মেয়র মোস্তাফিজার রহমান মোস্তফা, যুগ্ম-মহাসচিব এসএম ইয়াসির, রংপুর জেলার সাধারণ সম্পাদক হাজী আবদুর রাজ্জাক, যুগ্ম-সাধারণ সম্পাদক শাফিউল ইসলাম শাফী, খতিবার রহমান, সাংগঠনিক সম্পাদক শামীম সিদ্দিকী, মহানগর জাপার যুগ্ম-সম্পাদক লোকমান হোসেন, মহানগর যুব সংহতির সভাপতি শাহিন হোসেন জাকির প্রমুখ।এ দিকে কেন্দ্রীয় নেতারা ছাড়াও রংপুর জেলা ও মহানগর জাতীয় পার্টি এবং অঙ্গ সংগঠনের নেতাকর্মী এবং এরশাদ ভক্তরা সমাধিতে ফুলেল শ্রদ্ধা নিবেদন করেন। সকাল থেকেই পল্লী নিবাসে ঢাকা থেকে আসা নেতারা ছাড়াও উত্তরবঙ্গের ১৬ জেলার বিভিন্ন স্থান থেকে আসা নেতাকর্মীদের সমাগম হয়।শ্রদ্ধা নিবেদনের আনুষ্ঠানিকতা শেষে পল্লী নিবাস চত্বরে প্রয়াত রাষ্ট্রপতি এইচ এম এরশাদের জীবনকর্ম ও রাজনৈতিক দর্শন শীর্ষক আলোচনা সভা অনুষ্ঠিত হয়। এতে কেন্দ্রীয় ও স্থানীয় নেতৃবৃন্দ অংশ নেন।এদিকে এরশাদের মৃত্যুবার্ষিকী উপলক্ষে রংপুরে সকাল থেকেই কোরআন খতম, নগরীর ৩৩টি ওয়ার্ডে মাইকের মাধ্যমে কোরআন তেলোয়াত ও তার রাজনৈতিক বক্তব্য প্রচার, দুপুরে অসহায় দুস্থদের মাঝে খাবার বিতরণ এবং বিকালে মসজিদ-মন্দিরসহ ধর্মীয় উপাসনালয়ে বিশেষ মোনাজাতের আয়োজন করা হয়েছে।",21/9/2020,politics
এরশাদের কবর জিয়ারতে রংপুরে যাচ্ছেন জিএম কাদের,"ঢাকা থেকে শীর্ষ নেতাদের সঙ্গে নিয়ে মঙ্গলবার সকালে রংপুরে আসবেন জাতীয় পার্টি চেয়ারম্যান ও বিরোধী দলীয় উপনেতা গোলাম মোহাম্মদ কাদের এমপি। সাবেক সফল রাষ্ট্রপতি ও জাতীয় পার্টির প্রতিষ্ঠাতা চেয়ারম্যান পল্লীবন্ধু হুসেইন মুহম্মদ এরশাদের মাজার জিয়ারত করতে তিনি আসছেন।



পরে বিকাল ৪ টায় জাতীয় পার্টি চেয়ারম্যান-এর বনানী কার্যালয়ে দোয়া মাহফিল ও আলোচনা সভায় প্রধান অতিথি হিসেবে উপস্থিত থাকবেন। জাতীয় পার্টি চেয়ারম্যান ১৪ জুলাই শীর্ষ নেতৃবৃন্দসহ তিনি বিমান যোগে ঢাকা থেকে রওনা দিয়ে সৈয়দপুর বিমানবন্দর থেকে রংপুরে আসবেন। বেলা সাড়ে ১০টায় গোলাম মোহাম্মদ কাদের পল্লী নিবাসে উপস্থিত হয়ে প্রয়াত রাষ্ট্রপতি ও জাতীয় পার্টির প্রতিষ্ঠাতা চেয়ারম্যান পল্লীবন্ধু হুসেইন মুহম্মদ এরশাদের সমাধিতে পুষ্পস্তবক অর্পণ করবেন। এ সময় মিলাদ মাহফিল ও দোয়া মুনাজাতে অংশ নেবেন।ঢাকায় ফিরে তিনি বিকাল সাড়ে ৪টায় জাতীয় পার্টি চেয়ারম্যানের বনানী অফিসে পল্লীবন্ধু হুসেইন মুহম্মদ এরশাদের প্রথম মৃত্যু বার্ষিকী উপলক্ষে আয়োজিত মিলাদ মাহফিল ও আলোচনা সভায় অংশ নেবেন।",21/9/2020,politics
যমুনা গ্রুপ চেয়ারম্যানের মৃত্যুতে জাতীয় পার্টির শোক,"দেশ বরেণ্য শিল্পপতি ও যমুনা গ্রুপের চেয়ারম্যান নুরুল ইসলামের মৃত্যুতে গভীর শোক ও দুঃখ প্রকাশ করেছেন জাতীয় পার্টি চেয়ারম্যান ও বিরোধী দলীয় উপনেতা গোলাম মোহাম্মদ কাদের এমপি।



সোমবার এক শোক বার্তায় নুরুল ইসলামের বিদেহী আত্মার মাগফিরাত কামনা করেন। পাশাপাশি শোক সন্তপ্ত পরিবারের প্রতি সমবেদনা জানিয়েছেন জাতীয় পার্টি চেয়ারম্যান।

শোক বার্তায় গোলাম মোহাম্মদ কাদের বলেন, দেশের অর্থনৈতিক উন্নতিতে নুরুল ইসলামের অবদান অপরিসীম। বাংলাদেশের শিল্প বিকাশে নুরুল ইসলামের কৃতিত্ব স্মরণীয় হয়ে থাকবে। জাতীয় পার্টি চেয়ারম্যান বলেন, নুরুল ইসলাম ছিলেন একজন সফল মানুষ। তিনি শিল্প বিকাশের মাধ্যমে দেশের সমৃদ্ধি অর্জনে কৃতিত্ব রেখেছেন, পাশাপাশি লাখো মানুষের কর্মসংস্থান সৃষ্টিতে দৃষ্টান্ত স্থাপন করেছেন। তিনি বলেন, যমুনা গ্রুপের চেয়ারম্যান নুরুল ইসলাম বাংলাদেশের শিল্প বিকাশে যে কীর্তি গড়েছেন তা নতুন প্রজন্মের উদ্যোক্তাদের জন্য অনুকরণীয় হয়ে থাকবে। নুরুল ইসলাম দেশের গণমাধ্যমের বিকাশে অতুলনীয় অবদান রেখেছেন। দৈনিক যুগান্তরের মতো পাঠক নন্দিত পত্রিকা এবং বিশ্বমানের স্যাটেলাইট টিভি চ্যানেল যমুনা টেলিভিশন প্রতিষ্ঠা করে তার রুচি ও যোগ্যতার পরিচয় দিয়েছেন। জাতীয় পার্টি চেয়ারম্যান বলেন, যমুনা গ্রুপের চেয়ারম্যান নুরুল ইসলাম মানুষের কল্যাণে অসীম ভূমিকা রেখেছেন। তিনি দীর্ঘ দিন বেঁচে থাকবেন তার সৃষ্টি ও কর্মের মাঝে।এছাড়া যমুনা গ্রুপের চেয়ারম্যান নুরুল ইসলামের মৃত্যুতে গভীর শোক ও দুঃখ প্রকাশ করেছেন জাতীয় পার্টি মহাসচিব ও বিরোধী দলীয় চিফ হুইপ মো. মসিউর রহমান রাঙ্গা এমপি।",21/9/2020,politics
করোনায় জাতীয় পার্টি নেতা খালেদ আখতারের মৃত্যু,"জাতীয় পার্টির সাবেক প্রেসিডিয়াম সদস্য ও এরশাদ ট্রাস্টের চেয়ারম্যান মেজর (অব.) খালেদ আখতার করোনায় আক্রান্ত হয়ে মারা গেছেন।



শনিবার সকাল ৬টার দিকে রাজধানীর সম্মিলিত সামরিক হাসপাতালে (সিএমএইচ) চিকিৎসাধীন অবস্থায় তিনি মারা যান।জাতীয় পার্টির সমাজকল্যাণবিষয়ক সম্পাদক এমএ রাজ্জাক খান বিষয়টি নিশ্চিত করেছেন।তিনি বলেন, মেজর খালেদ আখতার মাসখানেক আগেই করোনাভাইরাসে আক্রান্ত হয়েছিলেন। ২২ জুন তার শারীরিক অবস্থার অবনতি হলে তাকে সিএমএইচে ভর্তি করা হয়। আইসিইউতে চিকিৎসাধীন অবস্থায় আজ সকালে তিনি মারা যান।রাজশাহী বিশ্ববিদ্যালয়ে ইংরেজিতে অনার্স পড়া অবস্থায় সেনাবাহিনীতে যোগ দিয়েছিলেন খালেদ। ১৯৮৬ সালে সেনাবাহিনীর চাকরি ছেড়ে তিনি জাতীয় পার্টিতে যোগ দেন।এরশাদের ফুপাতো ভাই সাফায়েত হোসেনের ছেলে খালেদ প্রথমে দলীয় চেয়ারম্যানের একান্ত সচিব ছিলেন। পরে দলের কোষাধ্যক্ষ ও আরও পরে দলের সভাপতিমণ্ডলীর সদস্য হন।এরশাদের মৃত্যুর পরে দলের সর্বশেষ কাউন্সিলে তাকে প্রেসিডিয়াম সদস্য থেকে বাদ দেয়া হয়। ",21/9/2020,politics
রিজেন্টের মতো প্রতিষ্ঠান অনুমোদন পায় কীভাবে: সংসদে জিএম কাদের,"করোনা পরীক্ষার ভুয়া সনদ বিক্রির অভিযোগে অভিযুক্ত রিজেন্টের প্রতিষ্ঠানগুলো স্বাস্থ্য বিভাগ থেকে কীভাবে অনুমোদন পায়- এ নিয়ে প্রশ্ন তুলেছেন জাতীয় পার্টির চেয়ারম্যান ও সংসদের বিরোধীদলীয় উপনেতা জিএম কাদের।



বৃহস্পতিবার জাতীয় সংসদের বাজেট অধিবেশনের সমাপনী বক্তব্যে তিনি এমন প্রশ্ন তোলেন।জিএম কাদের বলেন, জেকেজি এবং রিজেন্ট হাতিয়ে নিয়েছে কোটি কোটি টাকা। চিকিৎসার ক্ষেত্রে কোনো কোনো বেসরকারি প্রতিষ্ঠান চিকিৎসা সুবিধা সৃষ্টি না করে ও চিকিৎসাসেবা না দিয়ে রোগীদের কাছ থেকে বিভিন্নভাবে অর্থ আদায় করছে। এ সব কাজের অন্যতম অভিযুক্ত আবার সেই রিজেন্ট হাসপাতাল। এ সব প্রতিষ্ঠান পরীক্ষা করার এবং কোভিড রোগীদের চিকিৎসা করার অনুমোদন পেয়েছে স্বাস্থ্য বিভাগের যথাযথ কর্তৃপক্ষ থেকে।তিনি বলেন, আমাদের প্রথম প্রশ্ন এ ধরনের প্রতিষ্ঠান যাদের করোনা চিকিৎসার কোনো ব্যবস্থা নেই, চিকিৎসা সুবিধা নেই তারা কীভাবে পরীক্ষা রিপোর্টের অনুমোদন লাভ করল? দ্বিতীয়ত, অনুমোদনপ্রাপ্ত প্রতিষ্ঠানগুলো তাদের দায়িত্ব কীভাবে ও কতটুকু পালন করছে বা করছে না সে বিষয় দেখভালের দায়িত্ব অনুমোদন প্রদানকারী প্রতিষ্ঠান স্বাস্থ্য অধিদফতরের, তারা কী করলেন?জাতীয় পার্টির চেয়ারম্যান বলেন, যতটুকু জানা যাচ্ছে- জনগণের অভিযোগের পরিপ্রেক্ষিতে আটক করা হয়েছে, প্রতিষ্ঠানটি সিলগালা করা হয়েছে। কালকে (বুধবার) প্রধানমন্ত্রী এ বিষয়ে কিছু কথা বলেছেন, তাতে আমরা জানতে পারলাম, মাননীয় প্রধানমন্ত্রীকে এ বিষয়ে হস্তক্ষেপ নিতে হয়েছে এবং তারপরই বিষয়গুলো সম্পর্কে কিছু না কিছু ব্যবস্থা হয়েছে।তিনি বলেন, ব্যক্তিগত পর্যায়ে কিছু লোককে ধরা হয়েছে, এখন তাদের হয়তো শাস্তি হবে; কিন্তু রাষ্ট্রীয় পর্যায়ে একটা বড় ক্ষতি হয়ে গেছে আমাদের। এ সামান্য একটা বিষয় থেকে কোভিড পরীক্ষা নেগেটিভ নিয়ে আমাদের দেশের মানুষ যখন বিদেশে যাচ্ছে সেখানে তাদের পজিটিভ হিসেবে শনাক্ত হচ্ছে এবং আমাদের দেশের এ টেস্টকে অনেক দেশ আর গ্রহণ করছে না। তারা এটাকে বিশ্বাসযোগ্য মনে করছে না। বেশ কয়েকটি দেশ বাংলাদেশের বিমান অবতরণ নিষিদ্ধ ঘোষণা করেছে।জিএম কাদের বলেন, আমাদের দেশের আর্থ-সামাজিক বাস্তবতায় লকডাউন কার্যকর সম্ভব হয় না। সে কারণেই এ পদ্ধতিতে করোনা সংক্রমণ প্রতিরোধ সম্ভব নয়, সেটি আজ পরীক্ষিত সত্য। এ অবস্থায় রোগী শনাক্ত করে আইসোলেশনে রাখা এর বিস্তার বা সংক্রমণ রোধের অনেক সহজ ও কার্যকর পদ্ধতি।জাতীয় পার্টির প্রতিষ্ঠাতা চেয়ারম্যান হুসেইন মুহম্মদ এরশাদের প্রথম মৃত্যুবার্ষিকীর দিনে বগুড়া ও যশোরে উপ-নির্বাচন না করার আহ্বান জানিয়ে তিনি বলেন, এ উপ-নির্বাচনে যেহেতু জাতীয় পার্টির প্রার্থী আছে, আমাদের নেতাকর্মীদের যে স্বাভাবিক সহানুভ‚তি প্রথম মৃত্যুবার্ষিকী আমরা সেরকমভাবে পালন করতে চাই। নির্বাচন হলে ওটা একটু বিঘিœত হতে পারে। আমি নির্বাচন কমিশনে একটি পত্র দিয়েছি এ বিষয়ে। যদি এটাকে পরিবর্তন করা সম্ভব হয়, ওনারা বিবেচনা করবেন।জিএম কাদের বলেন, একটা কথা বলা হতো সরকারি হাসপাতালে যেও না ওখানে গেলে মারা যাবে। এটি অবশ্য কিছুদিন আগের কথা; আশা করি, ইতিমধ্যে পরিস্থিতির কিছুটা উন্নতি হয়েছে। সাধারণ মানুষের মধ্যে যে রোগীরা ভালো হচ্ছে নিজেদের বুদ্ধি, বিবেচনা, শক্তি ও ভাগ্যের গুণে। আমাদের দেশের মানুষের রোগ প্রতিরোধ শক্তি আল্লাহর রহমতে যে অত্যধিক সেটি হয়তো আবারও প্রমাণিত হচ্ছে।জাতীয় পার্টির চেয়ারম্যান বলেন, করোনাভাইরাস সংক্রমণ শনাক্তকরণ পরীক্ষা কোভিড-১৯ টেস্টিংয়ের প্রসেসিং যে আমাদের দেশে সময় মতো যথেষ্ট পরিমাণে তৈরি করা হয়নি এ অভিযোগ সংসদে আলোচিত হয়েছে। অন্যান্য চিকিৎসা সংক্রান্ত প্রয়োজনীয় সুবিধাদি যেমন হাসপাতালগুলো অক্সিজেন সরবরাহ, ভেন্টিলেটর সুবিধা পর্যাপ্ত পরিমাণে সৃষ্টি করা হয়নি সংসদ সদস্যদের মধ্যে এরকম ক্ষোভ আমরা লক্ষ্য করেছি।তিনি বলেন, চীনে করোনাভাইরাস শনাক্ত হওয়ার পরে বাংলাদেশে প্রথম করোনা আক্রান্ত হয়েছে সাড়ে তিন মাস পরে। সেই সময়ের মধ্যে স্বাস্থ্য বিভাগ স্বাস্থ্যসেবা বৃদ্ধিতে প্রয়োজনীয় ব্যবস্থা প্রস্তুত করতে তেমন কিছু লক্ষণীয় কাজ করেনি। পরবর্তী সময়ে ঢিলেঢালাভাবে শুরু করা হয়েছে। এখন পর্যন্ত পর্যাপ্ত চিকিৎসা সুবিধা তৈরি করা হয়েছে বলা যায় না।জিএম কাদের বলেন, স্বাস্থ্য বিভাগ কিছুই করেনি এটি বলা হয়তো সঠিক নয়। তবে বলা যায়, যে সময় স্বাস্থ্য বিভাগের সক্রিয় ভ‚মিকা রাখার প্রয়োজন ছিল তারা সে সময় নিষ্ক্রিয় ছিলেন। যখন কাজ শুরু করেছেন তখন কাজের গতি ছিল মন্থর। আগাগোড়া স্বাস্থ্য মন্ত্রণালয়ের সব কাজের মধ্যে সমন্বয়হীনতা ও অব্যবস্থাপনা সুস্পষ্ট ছিল।
",21/9/2020,politics
করোনায় সাবেক এমপি শাহজাহান তালুকদারের মৃত্যু,"করোনাভাইরাসে আক্রান্ত হয়ে মৃত্যুবরণ করেছেন জাতীয় পার্টির কেন্দ্রীয় নির্বাহী কমিটির সদস্য, বগুড়া জেলা জাতীয় পার্টির সাবেক সভাপতি ও সাবেক সংসদ সদস্য অ্যাডভোকেট শাহজাহান তালুকদার (ইন্নালিল্লাহি... রাজিউন)।



ঢাকার সম্মিলিত সামরিক হাসপাতালে (সিএমএইচ) চিকিৎসাধীন রোববার সকাল ১০টার দিকে মৃত্যুবরণ করেন তিনি। মৃত্যুকালে তিনি স্ত্রী, এক ছেলে ও এক মেয়ে রেখে গেছেন। তার মৃত্যুতে গভীর শোক ও দুঃখ প্রকাশ করেছেন জাতীয় পার্টি চেয়ারম্যান ও বিরোধী দলীয় উপনেতা জিএম কাদের। এক শোকবার্তায় মরহুমের বিদেহী আত্মার মাগফেরাত কামনা করেন এবং শোকসন্তপ্ত পরিবারের প্রতি সমবেদনা জানান জাতীয় পার্টি চেয়ারম্যান।শোকবার্তায় জিএম কাদের বলেন, প্রয়াত শাহজাহান তালুকদার ছিলেন পল্লীবন্ধু হুসেইন মুহম্মদ এরশাদের একান্ত অনুরাগী। গণমানুষের ভালোবাসায় সিক্ত ছিলেন তিনি। হতদরিদ্র মানুষের ভাগ্য উন্নয়নে তার অবদান অক্ষয় হয়ে থাকবে। শাহজাহান তালুকদারের মৃত্যুতে জাতীয় পার্টি এক আদর্শবান নেতাকে হারাল।",21/9/2020,politics
দোহারে নদীভাঙনকবলিত হতদরিদ্রদের সালমা ইসলাম এমপির উপহার,"ঢাকার নবাবগঞ্জ উপজেলার পর এবার দোহারে নদীভাঙনকবলিত এলাকার হতদরিদ্র মানুষের মাঝে খাদ্যসমাগ্রী উপহার দিলেন সাবেক মহিলা ও শিশুবিষয়ক প্রতিমন্ত্রী জাতীয় পার্টির কো-চেয়ারম্যান অ্যাডভোকেট সালমা ইসলাম এমপি।



করোনাভাইরাসের কারণে কর্মহীন, দুস্থ ও অসহায় পরিবারকে পবিত্র রমজান এবং ঈদুল ফিতর উপলক্ষে এসব খাদ্যসামগ্রী দেয়া হয়।মঙ্গলবার সকাল থেকে জাতীয় পার্টির বিভিন্ন পর্যায়ের নেতাকর্মীরা সামাজিক দূরত্ব বজায় রেখে উপজেলার মাহমুদপুর, নয়াবাড়ি, কুসুমহাটী ও রাইপাড়া ইউনিয়নের অসহায় পরিবারের মাঝে এসব খাদ্যসমাগ্রী বিতরণ করেন। উপহারসামগ্রীর মধ্যে রয়েছে- চাল, সেমাই, চিনি, পেঁয়াজ ও পোলাওয়ের চাল।এ সময় সালমা ইসলাম এমপি দলীয় নেতাকর্মীদের মাধ্যমে দোহারবাসীকে পবিত্র ঈদুল ফিতরের আগাম শুভেচ্ছা ও করোনা মহামারী মোকাবেলায় সবাইকে ঘরে থাকার আহ্বান জানান।তিনি বলেন, আমি বিগত সময়ে আপনাদের সুখে ও দুঃখে পাশে ছিলাম। আগামী দিনেও আপনাদের যে কোনো প্রয়োজনে পাশে পাবেন।এর আগে গতকাল সোমবার নবাবগঞ্জ উপজেলায় কয়েক হাজার দুস্থ ও অসহায় পরিবারকে খাদ্যসামগ্রী উপহার দেন সালমা ইসলাম এমপি।উপজেলার বান্দুরা, নয়নশ্রী, শিকারীপাড়া, জয়কৃষ্ণপুর, বারুয়াখালী, শোল্লা, ও কৈলাইল ইউনিয়নের দরিদ্র অসহায় মানুষের মাঝে এসব খাদ্যসামগ্রী বিতরণ করা হয়।এ ছাড়া গত রোববাব একই উপজেলার চুরাইন, গালিমপুর, আগলা, বাহ্রা, বক্সনগর, কলাকোপা, যন্ত্রাইল ইউনিয়নের বিভিন্ন শ্রেণি-পেশার ২ হাজার অসহায় পরিবারকে খাদ্যসামগ্রী উপহার দেন তিনি। ",21/9/2020,politics
চুনারুঘাটে জাতীয় পার্টি নেতার মৃত্যু,"জাতীয় পার্টি (এরশাদ) চুনারুঘাট উপজেলার সাধারণ সম্পাদক ও বিশিষ্ট ক্রিড়া সংগঠক আবদুল মুনায়েম চৌধুরী মারা গেছেন (ইন্নালিল্লাহি...রাজিউন)। তার বয়স হয়েছিল ৫২ বছর।



হৃদরোগে আক্রান্ত হয়ে ঢাকার ইবনেসিনা হাসপাতালে চিকিৎসাধীন অবস্থায় বৃহস্পতিবার সন্ধ্যা সাড়ে ৭টায় তিনি ইন্তেকাল করেন। শুক্রবার সকালে শারীরিক দূরুত্ব বজায় রেখে সীমিত আকারে কয়েকদফা জানাজা শেষে আইতন গ্রামে মায়ের কবরের পাশে তাকে দাফন করা হয়।মৃত্যুকালে তিনি দুই ছেলে, দুই মেয়ে ও স্ত্রীসহ অসংখ্য গুণগ্রাহী রেখে গেছেন। মুনায়েম চৌধুরী দৈনিক যুগান্তরের স্টাফ রিপোর্টার আলমগীর হোসেনের আপন ফুফাত ভাই।",21/9/2020,politics
রংপুরে ৯০০ পরিবারে সাদ এরশাদের খাদ্যসামগ্রী বিতরণ,"চলমান করোনা পরিস্থিতিতে কর্মহীন হয়ে পড়া হতদরিদ্র মানুষের মাঝে রংপুর-৩ (সদর) আসনের সংসদ সদস্য রাহগির আল মাহি সাদ এরশাদের খাদ্যসামগ্রী বিতরণ অব্যাহত রয়েছে।



বৃহস্পতিবার দিনব্যাপী রংপুর সদর উপজেলার সদ্যপুস্করিণী ও চন্দনপাট ইউনিয়নের ৯০০ পরিবারের মাঝে নিত্যপ্রয়োজনীয় খাদ্যসামগ্রী চাল, ডাল, তেল ও চিড়াসহ বিভিন্ন পণ্য বিতরণ করেন তিনি।এ দিন সদ্যপুস্করিণী ইউনিয়নের পালিচড়া কেশবপুর সরকারি প্রাথমিক বিদ্যালয় মাঠে ৩৫০ এবং চন্দনপাট ইউনিয়নের শ্যামপুর ডিগ্রি কলেজ মাঠে ৫৫০টি পরিবারের মাঝে এ সব খাদ্যসামগ্রী বিতরণ করেন সাদ এরশাদ।খাদ্যসামগ্রী বিতরণকালে জেলা জাতীয় পার্টির যুগ্ম-সাধারণ সম্পাদক শাফিউল ইসলাম শাফি, সদর উপজেলা জাতীয় পার্টির সভাপতি কাজলী বেগম, সাধারণ সম্পাদক মাসুদার রহমান মিলন, সদ্যপুস্করিণী ইউনিয়ন জাতীয় পার্টির সাধারণ সম্পাদক চাঁন মিয়া, সাংগঠনিক সম্পাদক মাহমুদুল ইসলাম মিন্টু, চন্দনপাট ইউনিয়ন জাতীয় পার্টির সভাপতি মাহবুবার রহমান মাহবুব, সাধারণ সম্পাদক হাফিজার রহমানসহ প্রমুখ উপস্থিত ছিলেন।",21/9/2020,politics
ভারতের তীব্র সমালোচনায় ডা. জাফরুল্লাহ,"হঠাৎ পেঁয়াজ রফতানি বন্ধ করে দেয়ায় ভারতের তীব্র সমালোচনা করেছেন গণস্বাস্থ্য কেন্দ্রের প্রতিষ্ঠাতা ট্রাস্টি ডা. জাফরুল্লাহ চৌধুরী। তিনি বলেন, ভারত নজর দিয়েছে কী করে বাংলাদেশকে অর্থনৈতিকভাবে পর্যুদস্ত করা যায়। তারা ষড়যন্ত্র করছে। সেজন্য তারা সব আন্তর্জাতিক নিয়মাবলী অস্বীকার করে হঠাৎ পেঁয়াজ রফতানি বন্ধ করে দিয়েছে।



ডা. জাফরুল্লাহ বলেন, এভাবে চলতে পারে না। ভারতকে একটা ফাইনাল ওয়ার্নিং দেয়া দরকার। আমাদের এর বিরুদ্ধে সোচ্চার হতে হবে। চলুন আমরা সবাই একত্রিত হয়ে ভারতের বিরুদ্ধে রুখে দাঁড়াই।বৃহস্পতিবার রাজধানীর জাতীয় প্রেস ক্লাবের সামনে ‘রণাঙ্গনের মুক্তিযোদ্ধা’ ও ‘মুক্তিযুদ্ধের প্রজন্মের' উদ্যোগে আয়োজিত এক মানববন্ধনে তিনি এসব কথা বলেন। পেঁয়াজসহ নিত্যপ্রয়োজনীয় দ্রব্যমূল্য বৃদ্ধি ও সরকারের নতজানু পররাষ্ট্র নীতির প্রতিবাদে এ মানববন্ধন হয়।ডা. জাফরুল্লাহ চৌধুরী বলেন, ভারত বাংলাদেশের জনগণকে বিচ্ছিন্ন করতে চায়। তারা সুকৌশলে আমার দেশের দুই নেত্রীকে বন্দি করে রেখেছে। খালেদা জিয়াকে গুলশানে এবং শেখ হাসিনাকে আমলা দ্বারা আবদ্ধ করে রেখেছে। এভাবে চলতে পারে না।বিএনপির যুগ্ম মহাসচিব সৈয়দ মোয়াজ্জেম হোসেন আলাল বলেন, এই সরকার বলে ভারতের সঙ্গে বাংলাদেশের রক্তের সস্পর্ক। অথচ ভারত-বাংলাদেশ সীমান্তে বিএসএফের গুলিতে প্রায়শই মানুষ হত্যা করা হচ্ছে। পৃথিবীর অন্য কোনো দেশের সীমান্তে এভাবে মানুষ হত্যা হয় না। সরকারের নতজানু পররাষ্ট্র নীতিই এজন্য দায়ী।নাগরিক ঐক্যের আহ্বায়ক মাহমুদুর রহমান মান্না বলেন, দেশে সমস্ত জিনিসের দাম বেড়েছে। দেশে কোনো বিনিয়োগ নেই, দেশে কোনো শিক্ষা ব্যবস্থা নেই। কোনো স্কুল-কলেজ খুলে না, বিনা পরীক্ষায় পাস। দেশের অর্থনীতির অবস্থা কী? সরকারের কাছে টাকা নেই। সরকারের প্রধানমন্ত্রী বলছেন- বাংলাদেশ ব্যাংকের রিজার্ভ থেকে কিছু টাকা দাও। সবাই বলছে রিজার্ভ থেকে কি টাকা দেয়া যায়, কেউ দেয় না কখনও। এখন কোনো কথা বলছেন না। কী করবে? তাদের কাছে টাকাই তো নেই।তিনি বলেন, ফরিদপুরে ছাত্রলীগের সভাপতি-সাধারণ সম্পাদক মাত্র দুই বছরে দুই হাজার কোটি টাকা কামাই করেছে। ওরা চোর, ডাকাত, লুটেরা- দেশের টাকা লুটপাট করে বিদেশে পাঠাচ্ছে। এ সরকারকে জনগণ আর চায় না।
",21/9/2020,politics
৩১তম বিসিএস ক্যাডার অ্যাসোসিয়েশনের সভাপতি হাদী সম্পাদক সজল,"৩১তম বিসিএস ক্যাডার অ্যাসোসিয়েশনের নতুন কমিটি হয়েছে। ত্রিবার্ষিক কাউন্সিলে নতুন কমিটির সভাপতি হয়েছেন ফ্যামিলি প্লানিং ক্যাডারের আব্দুল্লাহ আল হাদী ও সাধারণ সম্পাদক হয়েছেন পুলিশ ক্যাডারের মৃত্যুঞ্জয় দে সজল। কোষাধ্যক্ষ হয়েছেন সমবায় ক্যাডারের আবুল খায়ের হিরো। শুক্রবার ১৫১ সদস্যদের নতুন কমিটি ঘোষণা করা হয়।



উপদেষ্টা পরিষদের সদস্যরা হলেন- খাদ্য ক্যাডারের কাজী সাইফুদ্দিন অভি, পুলিশ ক্যাডারের এফ এম ফয়সাল সুমন, আনিস উদ্দিন বাহাদুর মিঠু, সাইফুল ইসলাম মিলন, আহসান খান রবিন, সামসুজ্জামান বাবু, শিক্ষা ক্যাডারের চন্দ্র শেখর হালদার মিল্টন, কাস্টমস ক্যাডারের ইফতেখার আলম ভুঁইয়া।সহ-সভাপতি প্রশাসন ক্যাডারের মাহমুদা আক্তার, সৈয়দ ফয়েজুল ইসলাম উজ্জ্বল, কাস্টমসের মো. মহিউদ্দিন ও হাবীব শাহীন, শিক্ষার রহিমা আক্তার রোজি, স্বাস্থ্যের সাইফুল ইসলাম ও জাবেদ হোসেন, ফ্যামিলি প্লানিংয়ের ফারুক আল ফয়সাল, পুলিশের কাজী শাহ্ নেওয়াজ, মুহিত চৌধুরী।যুগ্ম সাধারণ সম্পাদক হলেন পুলিশের হারুনুর রশিদ, প্রশাসনের নাহিদ হাসান, স্বাস্থ্যের রহমান শুভ্র, কাস্টমসের আসমা আক্তার, ট্যাক্সের রাশেদ রেজা ডিকেন, পরিসংখ্যানের মোবারক হোসেন, রেলওয়ের শাহ্ আলম কিরণ শিশির, প্রশাসনের আরিফুল ইসলাম রাসেল, কৃষির সুব্রত কুমার দাস শুভ, রোডস অ্যান্ড হাইওয়ের অনিন্দ্য মাহাবুব, কাস্টমসের কেফায়ত মজুমদার ও তথ্যের মাহফুজুল ইসলাম।সাংগঠনিক সম্পাদক হলেন পররাষ্ট্রের শামিমা ইয়াসমিন স্মৃতি প্রশাসনের ফিরোজ মোহাম্মদ নাঈম, মো. নুরুন্নবি সোহাগ ও নাজমুল ইসলাম রাজু, পুলিশের মুহিত কবির সেরেনিয়াবাত, শাহাবুদ্দিন কবির জুয়েল ও ইফতেখায়রুল ইসলাম, পোস্টালের মো. তরিকুল ইসলাম, পিডব্লিইডির আব্দুল্লাহ আল মামুন রনি, তথ্যের হাস্নাতুল আজম প্রিন্স, কৃষির এম জে কবির জুয়েল, ফ্যামিলি প্ল্যানিংয়ের সবুজ হাওলাদার, শিক্ষার মুশফিকুর রহমান, স্বাস্থ্যের জাকারিয়া হিমেল রুপম, ডা. কে এম শরফুদ্দিন।প্রচার সম্পাদক হয়েছেন কাস্টমসের আমিনুল ইসলাম ইমন, দপ্তর সম্পাদক প্রশাসনের আহসান হাবীব জিতু, আন্তর্জাতিক সম্পাদক পররাষ্ট্রের হাসান আব্দুল্লাহ তৌহিদ, মানব সম্পদ উন্নয়ন সম্পাদক পররাষ্ট্রের মৌমিতা জিন্নাত, সাংস্কৃতিক সম্পাদক প্রশাসনের মোশারেফ হোসেন মিলু, প্রকাশনা সম্পাদক ট্যাক্সের আহসান উল্লাহ রাসেল, পরিবেশ সম্পাদক ট্যাক্সের নাজমা পারভিন, ট্যাক্সের মিডিয়া সম্পাদক নাজমুল ইসলাম, তথ্য প্রযুক্তি বিষয়ক সম্পাদক তথ্যের আবু নাসের, ক্রীড়া সম্পাদক পুলিশের মোস্তফা কামাল, ইনোভেশন সম্পাদক পিডব্লিইডির সাইফুজ্জামান চুন্নু।এছাড়া মনিটরিং অ্যান্ড ইভালুশন সম্পাদক ওসমান গনি শিশির (লাইভ স্টক), স্বাস্থ্য বিষয়ক সম্পাদক মহিউল আলম (স্বাস্থ্য), শিক্ষা সম্পাদক আবুল বাসার (শিক্ষা), রিসার্স ও ডকুমেন্টেশন শাকিল আহমেদ (পোস্টাল), কমিউনিকেশন সম্পাদক আসাদুজ্জামান সুমন (প্রশাসন), পূর্ত সম্পাদক সুব্রত বিশ্বাস (পিডব্লিইডি), সাহিত্য সম্পাদক মিল্টন রয় (প্রশাসন), মহিলা বিষয়ক সম্পাদক মাসুমা জান্নাত সুমী (কৃষি), প্রশাসনবিষয়ক সম্পদক মুনিবুর রহমান শোভন।সহ-সম্পাদক জুবায়ের আহম্মেদ (ট্যাক্স), নজরুল ইসলাম (প্রশাসন), নিরাগ মেহেদী (শিক্ষা), কানিজ ফারহানা শিমু (কাস্টমস), হাসানুল ইসলাম বব (ট্যাক্স), নাজমুল ইসলাম (কাস্টমস), ইমরুল ইসারত (প্রশাসন), গণেশ ঢালী (শিক্ষা), রাকিবুল হাফিজ (ট্যাক্স), প্রদীপ কুমার সরকার (লাইভস্টক), মো. জাকারিয়া (কাস্টমস), ফুয়াদ হোসেন আনন্দ (রেলওয়ে), ফারহানা চৌধুরী (প্রশাসন), সুরাইয়া সুলতানা নিপু (কাস্টমস), খান মো. হাসানুজ্জামান (প্রশাসন), ফারহানা জাহান উপমা (প্রশাসন), আঞ্জুমান আরা সাথী (কাস্টমস),মাহাবুবুর রহমান (কাস্টমস), ডা. রাকীব মোর্সেদ জনি, ডা. মোহিদুল আলম সিদ্দীককে।কমিটির সদস্যরা হলেন- আমিনুর রহমান (প্রশাসন), নাজিবুল্লাহ সাকী (শিক্ষা), তানভীর আহমমেদ (তথ্য), নাজমুল হেসেন (তথ্য), রাশেদ আহসান (পিডব্লিইডি), হারুন অর রশিদ (পিডব্লিউডি), রাসেল আহম্মেদ (কৃষি), তানভীর শরীফ (প্রশাসন), মানিক বণিক (শিক্ষা), সঞ্জয় হালদার (শিক্ষা), মোজ্জাম্মেল হক রাসেল (প্রশাসন), সোনাহর আলী শরীফ (পুলিশ), আহসান সাগর (কাস্টমস), থান্ডার খাইরুল হাসান (পুলিশ), রিফাত আল ইমন (স্বাস্থ্য), আহসান রুবেল (পুলিশ)।নাসির উদ্দিন (পররাষ্ট্র), মনোয়ার মোরসালেন (কাস্টমস), তাপস কুমার দাস (পুলিশ), তারাজুল ইসলাম (পররাষ্ট্র), মিজানুর রহমান উল্লাস (ট্যাক্স), সারোয়ার সরকার জীবন (পররাষ্ট্র), মোশারেফ হোসেন (কৃষি), সিফাত-ই জাহান (প্রশাসন), মাহদি ফয়সাল (ট্যাক্স), জানে আলম (ট্যাক্স), কবির হোসেন (প্রশাসন), নুসরাত মৌ (ট্যাক্স), ফাহিম আহম্মেদ (ফ্যামিলি প্লানিং), মামুনুর রহমান (প্রশাসন), রেহমান হাবীব (কাস্টমস), মোঃ খায়রুজ্জামান সবুজ (পিডব্লিউডি), সোহেল রানা (প্রশাসন), ফরহাদ চৌধুরী (প্রশাসন)।নাসরিন আক্তার ইতি (কাস্টমস), মেজবাহ উদ্দিন রিগান (প্রশাসন), ফকির ওয়ালিদ শাহ্ উপল (স্বাস্থ্য), কামরুজ্জামান সরকার (শিক্ষা), আশিকুর রহমান (স্বাস্থ্য), মোহাম্মদ মহিউদ্দিন (স্বাস্থ্য), সেলিমুল আলম শাহিন (সমবায়), নাজমুল ইসলাম রাফি (পুলিশ), তানভীর আহমেদ ঝুমন (পররাষ্ট্র), জামিল খান (পুলিশ), আতিকুল ইসলাম (প্রশাসন), কাজী রায়হানুজ্জামান (কাস্টমস), জসীম উদ্দিন (তথ্য), আফরোজ শারমিন (শিক্ষা), সৈয়দ মামুন মুস্তফা (পুলিশ), শারমিন ইসলাম (প্রশাসন), সুলাইমান সাইফ (কাস্টমস), রমজানই হায়দার (কৃষি), শামিম আহম্মেদ (কাস্টমস)।মামুনুল করিম (প্রশাসন), আরিফুল ইসলাম (পররাষ্ট্র), তুষিতা চাকমা (পররাষ্ট্র), হীরা হাফিজ (পুলিশ), মারিয়ম মাকসুরাত (কাস্টমস), সালাউদ্দিন মঞ্জু ( প্রশাসন), আয়েশা সিদ্দিকা (প্রশাসন), আনিসুর রহমান (ফরেস্ট), নজরুল কনক (স্বাস্থ্য), প্রবীর সেন (ফ্যামিলি প্লানিং), পুরবী সাহা (কাস্টমস), সাইফুর রহমান (কাস্টমস), রাসেল সেখ (তথ্য), দুলাল হোসেন (তথ্য), সৈয়দা মাসরুরা তান্জিমা (স্বাস্থ্য, আকলিমা খাতুন (পরিসংখ্যান)।",21/9/2020,politics
‘আরব আমিরাত মুসলিম উম্মাহর সঙ্গে বিশ্বাসঘাতকতা করেছে’,"সংযুক্ত আরব আমিরাত ইহুদিবাদী রাষ্ট্র ইসরাইলের সঙ্গে কথিত শান্তি চুক্তি করে মুসলিম উম্মাহর সঙ্গে বিশ্বাসঘাতকতা করেছে।

ইসরাইল প্রতিনিয়ত ফিলিস্তিনের নিরীহ, নিরস্ত্র ও নিরাপরাধ জনগণের ওপরে অত্যাচার-নিপীড়ন করে যাচ্ছে, তাদের এই অত্যাচার নিপীড়ন থেকে রেহাই পাচ্ছে না শিশু থেকে বৃদ্ধ পর্যন্ত।



এই জুলুমবাজ সন্ত্রাসী রাষ্ট্র ইসরাইলের সঙ্গে কথিত শান্তি চুক্তি ও কূটনৈতিক সম্পর্কের মাধ্যমে পুরো মুসলিম উম্মাহর হৃদয়ে চরমভাবে আঘাত করেছে আরব আমিরাত।জমিয়তে উলামায়ে ইসলাম বাংলাদেশের সভাপতি সাবেক মন্ত্রী মুফতি মুহাম্মদ ওয়াক্কাস, মহাসচিব মুফতি শেখ মুজিবুর রহমান ও সিনিয়র যুগ্ম-মহাসচিব শায়খুল হাদিস মাওলানা গোলাম মহিউদ্দিন ইকরাম বৃহস্পতিবার এক যৌথ বিবৃতিতে এসব কথা বলেছেন। তারা আরো বলেন, এই চুক্তি আরব আমিরাতের জনগণের কোনো উপকারে আসবেনা বরং ইসলাম বিরোধী শক্তি এই চুক্তির মাধ্যমে উপকৃত হবে। জমিয়ত নেতৃবৃন্দ সৌদি আরব ইসরাইলকে আকাশপথ ব্যবহারের অনুমতি প্রদান করায় তীব্র নিন্দা জ্ঞাপন করেন এবং সৌদি সরকারের এই সিদ্ধান্তের বিষয়ে ওআইসি ও আরবলীগকে জরুরি পদক্ষেপ গ্রহণ করার আহ্বান জানান।
",21/9/2020,politics
বিআইডব্লিউটিএ মুক্তিযোদ্ধা সংসদ সন্তান কমান্ডের বিরুদ্ধে অপপ্রচারের প্রতিবাদ,"'বিআইডব্লিউটিএ মুক্তিযোদ্ধা সংসদ সন্তান কমান্ডে'র বিরুদ্ধে অপপ্রচারের প্রতিবাদে মানববন্ধন করেছে মুক্তিযোদ্ধার সন্তান ও প্রজন্ম।



মতিঝিলে বিআইডব্লিউটিএর প্রধান কার্যালয়ের সামনে বৃহস্পতিবার বেলা ১১টায় মানববন্ধনের আয়োজন করা হয়। মানববন্ধনে “মুক্তিযোদ্ধা সংসদ সন্তান কমান্ড” বিআইডব্লিউটিএর কেন্দ্রীয় কমিটির আহ্বায়ক ও সদস্য-সচিবসহ নেতারা বক্তব্য রাখেন।অপপ্রচারের বিষয়ে যথাযথ ব্যবস্থা গ্রহণের জন্য মানববন্ধন শেষে বিআইডব্লিউটিএ চেয়ারম্যান বরাবর স্মারকলিপি প্রদান করা হয়।মানববন্ধনে বিআইডব্লিউটিএ মুক্তিযোদ্ধা সংসদ সন্তান কমান্ড বরিশাল শাখার আহ্বায়ক ও সদস্য সচিব, সদরঘাট শাখার আহ্বায়ক ও সদস্য সচিব, নারায়ণগঞ্জ শাখার আহ্বায়ক ও সদস্য সচিবসহ সারা দেশ থেকে আগত নেতাকর্মীরা উপস্থিত ছিলেন।",21/9/2020,politics
খালেদা জিয়ার জামিন নিয়ে সরকার চোর-পুলিশ খেলছে: ভিপি নুর,"বিএনপির চেয়ারপারসন খালেদা জিয়ার মুক্তি দাবি করেছেন ঢাকা বিশ্ববিদ্যালয় কেন্দ্রীয় ছাত্র সংসদের (ডাকসু) সহ-সভাপতি (ভিপি) নুরুল হক নুর।



বুধবার রাজধানীর জাতীয় প্রেস ক্লাবের সামনে বাংলাদেশ যুব অধিকার পরিষদ আয়োজিত 'বিতর্কিত ৫৪ ধারায় আটক প্রবাসীদের মুক্তির দাবিতে' এক মানববন্ধনে এই দাবি করেন তিনি। ভিপি নুর বলেন, বিএনপির মত একটি বড় দলের নেত্রীর জামিন নিয়ে সরকার চোর-পুলিশ খেলছে। ছয় মাসের জামিন দিয়ে বিএনপিকে একটা রশি ঝুলিয়ে দিয়েছে। তারা যদি রাজপথে আন্দোলন সংগ্রাম করে তাহলে খালেদা জিয়াকে ভেতরে নেবে। বিএনপির মতো একটি বড় দল, তাদের নেত্রীর প্রতি সফটকর্নার থাকবেই। ফলে তারা রাজপথে সোচ্চার হতে পারছে না।গণমাধ্যমের উপর সরকার প্রভাব বিস্তার করছে এমন অভিযোগ করে নুর বলেন, আজকের গণমাধ্যম জেলখানায় বন্দি। কোনো সংবাদ তারা সরবরাহ করবে, কাকে টকশোতে ডাকবে, কার প্রোগ্রাম লাইভ যাবে, কাদের প্রোগ্রাম প্রচার করা যাবে ও যাবে না এ বিষয়ে গোয়েন্দা সংস্থা থেকে, সরকার থেকে তাদের নির্দেশনা দেয়া হয়। যে নির্দেশনা দেয়া হত এরশাদের আমলে। আজকেও অলিখিতভাবে এই 'অবৈধ' সরকারের সহচররা তাই করছে। গণমাধ্যমের টুটি চেপে ধরেছে।তিনি আরও বলেন, এমন একটা সময় আছে যেখানে আমরা ঘরেও নিরাপদ না। যেখানে স্থানীয় সরকারের উচ্চপদস্থ কর্মকর্তা উপজেলা নির্বাহী অফিসারকে ঘরে ঢুকে হাতুড়িপেটা করা হয়, সেখানে আপনি আমি তো কিছুই না। সেনাবাহিনীর একজন অবসরপ্রাপ্ত মেজরকে পুলিশ গুলি করে মারে। তাতেই বোঝা যায় এ দেশে আজকে কেউ নিরাপদ নয়।
",21/9/2020,politics
জিয়াকে ‘অস্থায়ী রাষ্ট্রপতি’ বলায় অলি আহমদকে আইনি নোটিশ,"বিএনপির প্রতিষ্ঠাতা প্রয়াত রাষ্ট্রপতি জিয়াউর রহমানকে স্বাধীন বাংলাদেশের ‘অস্থায়ী রাষ্ট্রপতি’ বলায় লিবারেল ডেমোক্রেটিক পার্টি-এলডিপির প্রেসিডেন্ট কর্নেল (অব.) অলি আহমদকে আইনি নোটিশ পাঠানো হয়েছে।



ইতিহাস বিকৃতির অভিযোগ তুলে সোমবার অলি আহমদের নির্বাচনী এলাকা চট্টগ্রামের চন্দনাইশের বাসিন্দা সুপ্রিম কোর্টের আইনজীবী ব্যারিস্টার ইমতিয়াজ উদ্দিন আহমদ আসিফ এই নোটিশ পাঠান।তিনি বলেন, নোটিশ পাওয়ার ১৫ দিনের মধ্যে বক্তব্য প্রত্যাহার না করলে পরবর্তী আইনি পদক্ষেপ নেয়া হবে।আসিফ বলেন, গত ১৭ আগস্ট একজন প্রবাসী সাংবাদিকের ইউটিউব চ্যানেলে দেয়া সাক্ষাৎকারে অলি আহমদ বলেন- জিয়াউর রহমান স্বাধীন বাংলাদেশের ‘অস্থায়ী রাষ্ট্রপতি’ হিসেবে বঙ্গবন্ধু শেখ মুজিবুর রহমানের কাছে দায়িত্ব হস্তান্তর করেছিলেন।তিনি বলেন, সংবিধান এবং মুজিবনগর সরকারের ঘোষণায় এ বিষয়ে স্পষ্ট করে বলা থাকলেও পঁচাত্তর পরবর্তী ইতিহাস বিকৃতির অপচেষ্টার অংশ হিসেবে এমন বক্তব্য দিয়েছেন এলডিপি প্রধান অলি।
",21/9/2020,politics
নারায়ণগঞ্জের ঘটনায় দোষীদের ৭ দিনের মধ্যে বিচার শুরু হওয়া উচিত,"নারায়ণগঞ্জের মসজিদে ভয়াবহ বিস্ফোরণের ঘটনায় দায়িত্বে অবহেলার কারণে তিতাস গ্যাসে দোষী কর্মকর্তা-কর্মচারীদের ৭ দিনের মধ্যে বিচার শুরু করার দাবি জানিয়েছেন গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী।



তিনি বলেন, ‘তিতাসের গ্যাস সম্পর্কে খালি আলোচনা হবে, পরীক্ষা হবে। এসব আজগুবি কথা না বলে যেভাবে মেজর সিনহার ঘটনায় সাত দিনের মধ্যে বিচার শুরু হয়েছে, এটারও সাত দিনের মধ্যে বিচার হওয়া উচিত।’রোববার দুপুরে তল্লা মসজিদ পরিদর্শন করে ডা. জাফরুল্লাহ চৌধুরী সাংবাদিকদের কাছে এসব কথা বলেন।তিনি বলেন, মসজিদ বিস্ফোরণে যারা মারা গেছেন, তাদের প্রত্যেকের পরিবারকে কমপক্ষে ১০ লাখ টাকা করে ক্ষতিপূরণ দেয়া প্রয়োজন। আমার কষ্ট লেগেছে এখান থেকে ঢাকা যেতে প্রায় ঘণ্টাখানেক সময় লেগেছে। এই যে কষ্টটা, অকল্পনীয়। আগুনে পোড়ার যে ব্যাথাটা, আপনারা উপলদ্ধি করতে পারবেন না। এখানে যে চিকিৎসা হওয়ার কথা ছিল, সেটা হয় নাই। নারায়ণগঞ্জ এত বড় একটা জেলা শহর, উচিত ছিল সঙ্গে সঙ্গে ইনজেকশন দেয়া। তাহলে ব্যাথা থাকত না। এখন ওষুধ বেরিয়েছে অথচ পর্যাপ্ত ওষুধ নেই। যদিও এর দাম খুব বেশি না।ডা. জাফরুল্লাহ চৌধুরী বলেন, আমাদের সরকার আরেকটু সতর্ক হলে আরেকটু ব্যবস্থা নিলে মসজিদে বিস্ফোরণে ২৪ জনের জায়গায় অর্ধেক লোক কম মারা যেত। সরকার এটা ঘটায়নি, কিন্তু তাদের ব্যর্থতা। তারা প্রত্যেক সময় অর্ধেক কাজ করে রেখে দেয়।উল্লেখ্য, বিস্ফোরণের ঘটনায় ৬ সেপ্টেম্বর রোববার দুপুর ২টা পর্যন্ত ২৪ জনের মৃত্যু ঘটেছে। হাসপাতালে এখনও চিকিৎসাধীন রয়েছেন ১৩ জন।",21/9/2020,politics
নিহতদের পরিবারের জন্য ১০ লাখ টাকা করে ক্ষতিপূরণ দাবি,"নারায়ণগঞ্জের মসজিদে ভয়াবহ বিস্ফোরণে নিহতদের প্রত্যেক পরিবারকে অন্তত ১০ লাখ টাকা ক্ষতিপূরণের দাবি জানিয়েছেন গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী।



তিনি বলেন, মসজিদ বিস্ফোরণে যারা মারা গেছেন, তাদের প্রত্যেকের পরিবারকে কমপক্ষে ১০ লাখ টাকা করে ক্ষতিপূরণ দেয়া প্রয়োজন। আমার কষ্ট লেগেছে এখান থেকে ঢাকা যেতে প্রায় ঘণ্টাখানেক সময় লেগেছে। এই যে কষ্টটা, অকল্পনীয়। আগুনে পোড়ার যে ব্যাথাটা, আপনারা উপলদ্ধি করতে পারবেন না। এখানে যে চিকিৎসা হওয়ার কথা ছিল, সেটা হয় নাই। নারায়ণগঞ্জ এত বড় একটা জেলা শহর, উচিত ছিল সঙ্গে সঙ্গে ইনজেকশন দেয়া। তাহলে ব্যাথা থাকত না। এখন ওষুধ বেরিয়েছে অথচ পর্যাপ্ত ওষুধ নেই। যদিও এর দাম খুব বেশি না। রোববার দুপুরে তল্লা মসজিদ পরিদর্শন করে ডা. জাফরুল্লাহ চৌধুরী সাংবাদিকদের কাছে এসব কথা বলেন।দোষীদের দ্রুত বিচার দাবি করে ডা. জাফরুল্লাহ চৌধুরী বলেন, ‘তিতাসের গ্যাস সম্পর্কে খালি আলোচনা হবে, পরীক্ষা হবে। এসব আজগুবি কথা না বলে যেভাবে মেজর সিনহার ঘটনায় সাত দিনের মধ্যে বিচার শুরু হয়েছে, এটারও সাত দিনের মধ্যে বিচার হওয়া উচিত।’নারায়ণগঞ্জ সদর উপজেলার ফতুল্লার পশ্চিম তল্লা বাইতুস সালাত জামে মসজিদে বিস্ফোরণের ঘটনায় সরকার সতর্ক হলে মৃত্যুর ঘটনা আরো কমতে পারত মন্তব্য করেছেনপরে তিনি সাংবাদিকদের বলেন, আমাদের সরকার আরেকটু সতর্ক হলে আরেকটু ব্যবস্থা নিলে মসজিদে বিস্ফোরণে ২৪ জনের জায়গায় অর্ধেক লোক কম মারা যেত। সরকার এটা ঘটায়নি, কিন্তু তাদের ব্যর্থতা। তারা প্রত্যেক সময় অর্ধেক কাজ করে রেখে দেয়।উল্লেখ্য, বিস্ফোরণের ঘটনায় ৬ সেপ্টেম্বর রোববার দুপুর ২টা পর্যন্ত ২৪ জনের মৃত্যু ঘটেছে। হাসপাতালে এখনও চিকিৎসাধীন রয়েছেন ১৩ জন।শেখ হাসিনা জাতীয় বার্ন অ্যান্ড প্লাস্টিক সার্জারি ইনস্টিটিউটের প্রধান সন্বয়ক ডা. সামন্ত লাল সেন জানান, সবাই ৭০, ৮০ ও ৯০ পার্সেন্টের ওপর বার্ন। কেউই শঙ্কামুক্ত নয়। তাদের অবস্থা অনেক খারাপ বলে মনে করছি। এ ঘটনায় প্রধানমন্ত্রী শেখ হাসিনা নির্দেশ দিয়েছে রোগীদের সর্বাত্মক চিকিৎসা দেয়ার জন্য।",21/9/2020,politics
"যুবলীগের নেতারা কি চোর, প্রশ্ন মান্নার","যুবলীগের নেতারা কি চোর- এমন প্রশ্ন তুলে নাগরিক ঐক্যের আহ্বায়ক মাহমুদুর রহমান মান্না বলেছেন, একের পর এক দুর্নীতিতে পর্যবাসিত সরকারের লোকজন। দুর্নীতি ধরা পড়ছে কিন্তু তা গণমাধ্যমে প্রকাশ করতে দেয়া হচ্ছে না।



শনিবার দুপুরে জাতীয় প্রেস ক্লাবে নাগরিক শোকসভায় তিনি এসব কথা বলেন। জাতীয় স্মরণ মঞ্চের উদ্যোগে ঢাকা বিশ্ববিদ্যালয়ের সাবেক উপাচার্য অধ্যাপক ড. এমাজউদ্দিন আহমদ স্মরণে এই সভা হয়।তিনি বলেন, মাত্র একদিন আগে একজন উপজেলা নির্বাহী অফিসারের ঘরের মধ্যে ঢুকে মাথায় কোপ দিয়েছে যে- তার মাথার খুলি ভেঙে ভেতরে ঢুকে গেছে। তারপর গ্রেফতার হয়েছে যুবলীগের সোনার তিনটি ছেলে। খুব বুদ্ধিমান তারা। এত বুদ্ধি যে- পুলিশের জিজ্ঞাসাবাদে বলেছে- আমরা চুরি করতে ঢুকেছিলাম। যুবলীগ কি চোর? যুবলীগের নেতারা কি চোর?মান্না আরও বলেন, ছাত্রলীগের জেলা কমিটির সভাপতি ২ হাজার কোটি টাকা বিদেশে পাচার করে দেয়। ওর যে বয়স সে বয়সে এই টাকা গুনে শেষ করতে পারবে? লিখতে দেয়া হচ্ছে না, কারণ লিখতে দিলে আরও কত কি যে বেরিয়ে যাবে।সংগঠনের সভাপতি প্রকৌশলী আ হ ম মনিরুজ্জামান দেওয়ান মানিকের সভাপতিত্বে সভায় আরও বক্তব্য দেন গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী, বিএনপির ভাইস চেয়ারম্যান শওকত মাহমুদ, যুগ্ম মহাসচিব সৈয়দ মোয়াজ্জেম হোসেন আলাল, ব্যারিস্টার মাহবুব উদ্দিন খোকন, খায়রুল কবির খোকন, গণশিক্ষা বিষয়ক সম্পাদক অধ্যাপক সেলিম ভুঁইয়া, মুক্তিযোদ্ধা দলের সভাপতি ইশতিয়াক আজিজ উলফাত, গণস্বাস্থ্য কেন্দ্রের প্রেস উপদেষ্টা জাহাঙ্গীর আলম মিন্টু প্রমুখ।",21/9/2020,politics
জনগণ রাস্তায় নামতে চায়: ডা. জাফরুল্লাহ,"গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী বলেছেন, আজকে দেশবাসী চায় সব অন্যায়ের প্রতিবাদ হোক। তারা প্রতিবাদের জন্য রাস্তায় নামতে চায়। বিএনপিসহ সব রাজনৈতিক দল রাস্তায় নামলে, রাজপথে দাঁড়ালে প্রথম দিন, দ্বিতীয় দিন না আসলেও তৃতীয় দিন ঠিকই জনগণ আমাদের পাশে এসে দাঁড়াবে।



শনিবার দুপুরে জাতীয় প্রেস ক্লাবে নাগরিক শোকসভায় তিনি এসব কথা বলেন। জাতীয় স্মরণ মঞ্চের উদ্যোগে ঢাকা বিশ্ববিদ্যালয়ের সাবেক উপাচার্য অধ্যাপক ড. এমাজউদ্দিন আহমদ স্মরণে এই সভা হয়।বিএনপির উদ্দেশে জাফরুল্লাহ চৌধুরী বলেন, ভারতীয়দের সাহায্য নিয়ে বিএনপি কখনোই ক্ষমতায় আসতে পারবে না। বিএনপি ক্ষমতায় আসবে তার জনগণের সমর্থন নিয়ে। তাই তরুণদের দিয়ে বিএনপির কাউন্সিল করুন। তারা মার খেয়েছে, রাস্তায় দাঁড়াবে। তাদের স্থায়ী কমিটিতে নিতে হবে। এখন খালেদা জিয়ার অবশ্যই কথা বলতে হবে। আজকে হাইকোর্টে ঘেরাও দিতে হবে। অন্যদের জামিন হয়, সবার জামিন হয়, ফাঁসির আসামির জামিন হয়, খালেদা জিয়ার জামিন হয় না।তিনি বলেন, এমাজউদ্দিন আহমদ পরিস্কারভাবে বিভিন্ন সময় বলেছিলেন- ভারত থেকে সাবধান থাকতে হবে। তার এই সাবধানবাণীকে সরকার কীভাবে নিলেন, ভারতের একজন রাষ্ট্রপতির মৃত্যুতে তারা একদিনের রাষ্ট্রীয় শোকসভা পালন করলেন। অথচ হাজার বছরের শ্রেষ্ঠ বাঙালি শেখ মুজিবুর রহমানের জন্ম কিংবা মৃত্যু দিবস ভারতে কখনো রাষ্ট্রীয়ভাবে পালিত হয়নি। আর কতটা পা চাটবেন।ডা. জাফরুল্লাহ বলেন, বাংলাদেশের বিভিন্ন সমস্যা ভারতের সৃষ্টি। চীনারা সোনাদিয়া দ্বীপের সমুদ্রবন্দর করবে বলেছিল, কিন্তু ভারতীয়রা অসন্তুষ্ট হয়েছে তাই এটা আর হবে না।সরকারের উদ্দেশে জাফরুল্লাহ চৌধুরী বলেন, কোনো না কোনো সময় তো পরিবর্তন হবে। তখন আপনাদের ভুল শাসনের, দুঃশাসনের বিচার হলে আপনাদের কত বছরের সাজা হবে?- এ প্রশ্নও রাখেন তিনি।সংগঠনের সভাপতি প্রকৌশলী আ হ ম মনিরুজ্জামান দেওয়ান মানিকের সভাপতিত্বে সভায় আরও বক্তব্য দেন নাগরিক ঐক্যের আহ্বায়ক মাহমুদুর রহমান মান্না, বিএনপির ভাইস চেয়ারম্যান শওকত মাহমুদ, যুগ্ম মহাসচিব সৈয়দ মোয়াজ্জেম হোসেন আলাল, ব্যারিস্টার মাহবুব উদ্দিন খোকন, খায়রুল কবির খোকন, গণশিক্ষা বিষয়ক সম্পাদক অধ্যাপক সেলিম ভুঁইয়া, মুক্তিযোদ্ধা দলের সভাপতি ইশতিয়াক আজিজ উলফাত, গণস্বাস্থ্য কেন্দ্রের প্রেস উপদেষ্টা জাহাঙ্গীর আলম মিন্টু প্রমুখ।",21/9/2020,politics
চরমোনাই পীরের দলে যোগ দিলেন ইসলামী ঐক্যজোটের সহকারী মহাসচিব,"চরমোনাই পীরের নেতৃত্বাধীন ইসলামী আন্দোলন বাংলাদেশে যোগ দিয়েছেন ইসলামী ঐক্যজোটের সহকারী মহাসচিব মাওলানা জুনায়েদ বিন গুলজার।



প্রয়াত মুফতি আমিনী প্রতিষ্ঠিত ইসলামী যুব খেলাফতেরও কেন্দ্রীয় সেক্রেটারী জেনারেল ছিলেন তিনি। 

বুধবার বরিশালের চরমোনাই মাদ্রাসায় ইসলামী আন্দোলন বাংলাদেশের নায়েবে আমীর মুফতি সৈয়দ মুহাম্মদ ফয়জুল করীমের হাতে ফরম জমা দিয়ে আনুষ্ঠানিকভাবে দলটিতে যোগ দেন মাওলানা জুনায়েদ বিন গুলজার। এর আগে ২৯ আগস্ট ব্যক্তিগত কারণ দেখিয়ে ইসলামী ঐক্যজোটের সহকারী মহাসচিব ও ইসলামী যুব খেলাফতের কেন্দ্রীয় সেক্রেটারী জেনারেলের পদ থেকে অব্যাহতি নেন তিনি। ইসলামী আন্দোলন বাংলাদেশের কেন্দ্রীয় প্রচার সম্পাদক আহমদ আবদুল কাইয়ূম প্রেরিত এক সংবাদ বিজ্ঞপ্তিতে বলা হয়, দলটির লক্ষ্য, উদ্দেশ্য ও কর্মসূচি এবং চরমোনাই পীরের আপোসহীন ও গতিশীল নেতৃত্বে অনুপ্রাণিত হয়ে ইসলামী ঐক্যজোটের সহকারী মহাসচিব তাদের দলে যোগ দিয়েছেন।প্রয়াত মুফতি আমিনীর দল ইসলামী ঐক্যজোট বিএনপির নেতৃত্বাধীন ২০ দলীয় জোটে ছিল ১৭ বছর। দীর্ঘদিনের ওই সম্পর্ক ২০১৬ সালের ডিসেম্বরে ছিন্ন করে দলটি। ক্ষমতাসীন আওয়ামী লীগের আস্থায় যেতে তৎপরতা ছিল তাদের। ২০১৭ সালে আওয়ামী লীগের কাছে আসন চেয়ে চিঠিও দিয়েছিল দলটি। এছাড়া কওমি সনদের স্বীকৃতি আদায়, স্বীকৃতির পর সরকারকে ধন্যবাদ জানিয়েও মিছিল করে দলটির নেতাকর্মীরা।২০১৮ সালের ৪ নভেম্বর অনুষ্ঠিত কওমি সনদের স্বীকৃতির জন্য শোকরানা মাহফিলে প্রধানমন্ত্রী শেখ হাসিনার ক্ষমতায় থাকার প্রশংসা করে বক্তব্য রাখেন দলটির নেতারা। সম্প্রতি লালবাগ মাদ্রাসার নেতৃত্ব নিয়ে মুফতি আমিনীর জামাতা ও ছেলেদের বিরোধ ও দলের অভ্যন্তরীণ নানা বিষয় নিয়ে ইসলামী ঐক্যজোটে অস্থিরতা চলছে। ",21/9/2020,politics
করোনায় মারা গেলেন মুক্তিযোদ্ধা ইসমাইল হোসেন বেঙ্গল,"করোনায় আক্রান্ত হয়ে মুক্তিযুদ্ধের বেঙ্গল প্লাটুন কমান্ডার ও এলডিপি (অলি) প্রেসিডিয়াম সদস্য ইসমাইল হোসেন বেঙ্গল মারা গেছেন। (ইন্না লিল্লাহে ওয়াইন্না ইলাইহে রাজিউন)।



সোমবার দুপুর দেড়টায় রাজধানীর গ্রীন লাইফ হাসপাতালে চিকিৎসাধীন অবস্থায় তিনি মারা যান বলে গণমাধ্যমকে নিশ্চিত করেছেন এলডিপিনেতা সালাউদ্দিন রাজ্জাক।বীর মুক্তিযোদ্ধা বেঙ্গলের মৃত্যুকে শোক প্রকাশ করেছেন গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী। সাবেক রাষ্ট্রপতি হুসেইন মুহাম্মদ এরশাদ গঠিত প্রথম দল জনদলের মাধ্যমে ইসমাইল হোসেন বেঙ্গলের রাজনৈতিক জীবন শুরু হয়। জাতীয় পার্টি প্রতিষ্ঠিত হলে তিনি দলে যোগ দেন এবং এই দলের কেন্দ্রীয় সাংগঠনিক সম্পাদক হিসেবে দায়িত্ব পালন করেন। ১৯৮৮ সালের নির্বাচনে সাবেক চাঁদপুর-৬ (বর্তমানে চাঁদপুর-৪) এবং ঢাকা-১০ (রমনা) আসনে জাতীয় পার্টির মনোনয়ন পান তিনি। ইসমাইল হোসেন বেঙ্গল মুক্তিযোদ্ধা সংসদের অন্যতম প্রতিষ্ঠাতা ও সাংগঠনিক সম্পাদক ছিলেন। জাতীয়তাবাদী মুক্তিযোদ্ধা সংসদের চেয়ারম্যান হিসেবে দায়িত্ব পালন করছেন। এছাড়াও তিনি বিএনপির অঙ্গ সংগঠন জাতীয়তাবাদী মুক্তিযোদ্ধা দলের উপদেষ্টা ও মুক্তিযোদ্ধা প্রজন্মের প্রধান উপদেষ্টা হিসেবে দায়িত্ব পালন করেছেন। ",21/9/2020,politics
১৪ দলের মনোনীত প্রার্থীর নাম দিয়ে আমুকে চিঠি দিলেন ইনু,"জাতীয় সংসদের ঢাকা ৫ আসনে ১৪ দলের প্রার্থী দিতে আওয়ামী লীগের উপদেষ্টামন্ডলীর সদস্য ও কেন্দ্রীয় ১৪ দলের সমন্বয়ক আমির হোসেন আমুকে চিঠি দিয়েছেন জাসদ সভাপতি হাসানুল হক ইনু।



রোববার বিকালে এ চিঠির মাধ্যমে ঢাকা-৫ নির্বাচনী এলাকার উপ-নির্বাচনে জাসদ কেন্দ্রীয় কমিটির সহ-সভাপতি ম. শহীদুল ইসলামকে ১৪ দলীয় প্রার্থী হিসাবে মনোনয়ন প্রদানের প্রস্তাব করেন হাসানুল হক ইনু। চিঠিতে জাসদ সভাপতি লেখেন, জাতীয় সংসদের ঢাকা-৫ আসনের উপ-নির্বাচনের তফসীল ঘোষিত হয়েছে। এই আসনের উপ-নির্বাচনে জাতীয় সমাজতান্ত্রিক দল-জাসদের পক্ষ থেকে জাসদ কেন্দ্রীয় কার্যকরী কমিটির সহ-সভাপতি, ঢাকা মহানগর পূর্ব কমিটির সভাপতি, বীর মুক্তিযোদ্ধা, এই নির্বাচনী এলাকার বিশিষ্ট জনপ্রিয় রাজনীতিক ও সমাজসেবক মো. শহীদুল ইসলামকে ১৪দলীয় প্রার্থী হিসাবে মনোনয়ন প্রদানের জন্য আনুষ্ঠানিকভাবে প্রস্তাব করছি।ম. শহীদুল ইসলামকে প্রার্থিতা করার কারণ হিসেবে ইনু উল্লেখ করেন, সমাজসেবক হিসাবে জনপ্রিয়তা রয়েছে ম. শহীদুল ইসলামের। তাছাড়া তাকে আওয়ামী লীগের সাধারণ নেতা-কর্মীগণও পছন্দ করেন এবং তিনিও আ'লীগ নেতা-কর্মীদের সঙ্গে নিয়মিত যোগাযোগ রাখেন।
উল্লেখ্য, জাসদের প্রার্থী ম. শহীদুল ইসলাম এই নির্বাচনী এলাকা ও ঢাকা দক্ষিণ সিটি কর্পোরেশন নির্বাচনে জাসদ দলীয় প্রার্থী হিসাবে মনোনয়নপত্র দাখিল করে নির্বাচনী প্রচারাভিযান শুরু করেছিলেন। কিন্তু কেন্দ্রীয় ১৪ দল ও আওয়ামী লীগের পক্ষে থেকে আনুষ্ঠানিক অনুরোধ করায় তিনি প্রার্থিতা প্রত্যাহার করেন এবং আওয়ামী লীগ মনোনীত ও ১৪ দল সমর্থিত প্রার্থীর পক্ষে আন্তরিকভাবে দায়িত্ব নিয়ে নির্বাচনী প্রচারাভিযান ও নির্বাচনী কর্মকান্ড পরিচালনা করেন।১৪ দলের সমন্বয়ক হিসাবে এই প্রস্তাব বিবেচনায় আনলে আওয়ামী লীগের সঙ্গে জাসদের রাজনৈতিক মিত্রতা ও ঐক্যের বন্ধন আরো সুদৃঢ় হবে বলে জানান হাসানুল হক ইনু।
",21/9/2020,politics
অ্যান্টিবডি টেস্টের অনুমতি দিলে বাংলাদেশ পৃথিবীতে নাম করত: ডা. জাফরুল্লাহ,"গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী বলেছেন, বাংলাদেশ সারা বিশ্বে নাম করেছে তার ওষুধ নীতির কারণে। ঠিক একইভাবে বাংলাদেশে পৃথিবীতে নাম করতো যদি অ্যান্টিবডি টেস্টের অনুমতি দিত।



শনিবার ধানমণ্ডির গণস্বাস্থ্য নগর হাসপাতালের ২য় তলায় অত্যাধুনিক মলিউকিউলার ল্যাবরেটরির উদ্বোধন উপলক্ষে গণস্বাস্থ্য নগর হাসপাতালের গেরিলা কমান্ডার মেজর এটিএম হায়দার বীর উত্তম মিলনায়তনে এক অনুষ্ঠানে তিনি একথা বলেন।ডা. জাফরুল্লাহ বলেন, টেস্টের পাশাপাশি আমরা গবেষণায় মনোযোগী হচ্ছি। আমরা ৫০ লাখ টাকা সংগ্রহ করেছি গবেষণার জন্য। আর আমরা সর্বোচ্চ কোয়ালিটি মেনটেইন করছি। ল্যাবরেটরির উদ্বোধন করেন বঙ্গবন্ধু শেখ মুজিব মেডিকেল বিশ্ববিদ্যালয়ের প্রাক্তন উপাচার্য অধ্যাপক নজরুল ইসলাম। গণবিশ্ববিদ্যালয়ের উপাচার্য অধ্যাপক লায়লা পারভীন বানুর সভাপতিত্বে অনুষ্ঠানের প্রধান অতিথি হিসেবে উপস্থিত ছিলেন অধ্যাপক নজরুল ইসলাম। এ সময় আরও উপস্থিত ছিলেন- করোনাভাইরাসের অ্যান্টিবডি টেস্টের উদ্ভাবক দলের প্রধান অণুজীব বিজ্ঞানী ড. বিজন কুমার শীল, নোয়াখালী বিজ্ঞান ও প্রযুক্তি বিশ্ববিদ্যালয়ের মাইক্রোবায়োলজি বিভাগের চেয়ারম্যান ডা. ফিরোজ আহমেদ।",21/9/2020,politics
করোনা টেস্ট কেলেংকারির জন্য সরকার দায়ী: ডা. জাফরুল্লাহ,"গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী বলেছেন, কোভিড টেস্ট কেলেংকারির জন্য সরকার দায়ী উল্লেখ করে তিনি হলেন, সরকারের অপরিমাণদর্শীতা, চিন্তা না করে কথা বলা ও কোনো বিশেষজ্ঞের পরামর্শ না নেয়া, এসব ভুলের কারণে এ অবস্থা।



শনিবার ধানমণ্ডির গণস্বাস্থ্য নগর হাসপাতালের ২য় তলায় অত্যাধুনিক মলিউকিউলার ল্যাবরেটরির উদ্বোধন উপলক্ষে গণস্বাস্থ্য নগর হাসপাতালের গেরিলা কমান্ডার মেজর এটিএম হায়দার বীর উত্তম মিলনায়তনে এক অনুষ্ঠানে তিনি এসব কথা বলেন।জাফরুল্লাহ চৌধুরী বলেন, আজ থেকে দুই মাস আগে চায়না যখন ভ্যাক্সিন ট্রায়াল করতে চাইল, আমি বললাম আজকেই করেন। তাহলে কি আমার দেশের লোকেরা উপকৃত হতো না। তার চেয়ে লাভ হতো আমাদের জ্ঞান বাড়ত, আমার দেশের লোকেরা শিখতে পারত। পরে ল্যাবরেটরির উদ্বোধন করেন বঙ্গবন্ধু শেখ মুজিব মেডিকেল বিশ্ববিদ্যালয়ের প্রাক্তন উপাচার্য অধ্যাপক নজরুল ইসলাম। গণবিশ্ববিদ্যালয়ের উপাচার্য অধ্যাপক লায়লা পারভীন বানুর সভাপতিত্বে অনুষ্ঠানের প্রধান অতিথি হিসেবে উপস্থিত ছিলেন অধ্যাপক নজরুল ইসলাম। এ সময় আরও উপস্থিত ছিলেন- করোনাভাইরাসের অ্যান্টিবডি টেস্টের উদ্ভাবক দলের প্রধান অণুজীব বিজ্ঞানী ড. বিজন কুমার শীল, নোয়াখালী বিজ্ঞান ও প্রযুক্তি বিশ্ববিদ্যালয়ের মাইক্রোবায়োলজি বিভাগের চেয়ারম্যান ডা. ফিরোজ আহমেদ।",21/9/2020,politics
মান্নার দলে যোগ দিলেন সাবেক কূটনীতিক-শিক্ষকসহ বেশ কয়েকজন,"ডাকসুর সাবেক ভিপি মাহমুদুর রহমান মান্নার নাগরিক ঐক্যে যোগ দিলেন সাবেক কূটনীতিক ও বেসরকারি বিশ্ববিদ্যালয়ের শিক্ষকসহ বেশ কয়েকজন।



শনিবার দুপুরে রাজধানীর জাতীয় প্রেস ক্লাবে এক অনুষ্ঠানের মধ্যদিয়ে তারা নাগরিক ঐক্যে যোগদান করেন।অনুষ্ঠানের শুরুতে সাবেক কূটনীতিক সাকিব আলী, এশিয়া প্যাসিফিক ইউনিভার্সিটির শিক্ষক নাজমুস সাদাতসহ বেশ কয়েকজন সাবেক ছাত্রনেতা এবং শিক্ষক নাগরিক ঐক্যে যোগদান করেন। মাহমুদুর রহমান মান্না তাদের ফুল দিয়ে দলে স্বাগত জানান।এ সময় মান্না বলেন, আমি দেখছি এখন বিরোধী রাজনীতির মাঠ প্রায় শূন্য। প্রাণপণ চেষ্টা করব সবাইকে নিয়ে ওই মাঠে আমাদের অবস্থান শক্ত করার জন্য। মানুষ দূর থেকে দেখবে বিরোধী মাঠে কারা আছে। যখন দেখবে আমরা মাঠে আছি, তখন সবাই আসবে। এজন্য লাগাতার রাজনৈতিক সংগ্রামের মধ্যে থাকতে হবে। আর রাজনৈতিক সংগ্রামে তখনই আমরা সফল করতে পারব, যখন সংগঠন শক্তিশালী হবে।সভায় আরও উপস্থিত ছিলেন নাগরিক ঐক্যের সমন্বয়ক শহিদুল কায়সারসহ দলের কেন্দ্রীয় নেতারা।আরও পড়ুন: ►মান্নার নাগরিক ঐক্যে যোগ দিচ্ছেন সাবেক কূটনীতিক",21/9/2020,politics
দেশ চালাতে নতুন দল চান মান্না,"ক্ষমতাসীন আওয়ামী লীগকে ‘ব্যর্থ’ আখ্যা দিয়ে দেশ পরিচালনার জন্য নতুন রাজনৈতিক দল দরকার বলে মন্তব্য করেছেন নাগরিক ঐক্যের আহ্বায়ক মাহমুদুর রহমান মান্না।



তিনি বলেন, করোনাভাইরাস মোকাবেলায় সরকার সম্পূর্ণ ব্যর্থ হয়েছে। স্বাস্থ্য, শিক্ষা ও অর্থনীতি আজ বিপর্যস্ত। তাই রাজনীতির পুরনো নখ উপড়ে ফেলে নতুন দল দিয়ে দেশ গঠন করতে হবে।শনিবার দুপুরে রাজধানীর জাতীয় প্রেস ক্লাবে এক অনুষ্ঠানে তিনি এসব কথা বলেন।অনুষ্ঠানের শুরুতে সাবেক কূটনীতিক সাকিব আলী, এশিয়া প্যাসিফিক ইউনিভার্সিটির শিক্ষক নাজমুস সাদাতসহ বেশ কয়েকজন সাবেক ছাত্রনেতা এবং শিক্ষক নাগরিক ঐক্যে যোগদান করেন। মাহমুদুর রহমান মান্না তাদের ফুল দিয়ে দলে স্বাগত জানান।মান্না বলেন, আমি দেখছি এখন বিরোধী রাজনীতির মাঠ প্রায় শূন্য। প্রাণপণ চেষ্টা করব সবাইকে নিয়ে ওই মাঠে আমাদের অবস্থান শক্ত করার জন্য। মানুষ দূর থেকে দেখবে বিরোধী মাঠে কারা আছে। যখন দেখবে আমরা মাঠে আছি, তখন সবাই আসবে। এজন্য লাগাতার রাজনৈতিক সংগ্রামের মধ্যে থাকতে হবে। আর রাজনৈতিক সংগ্রামে তখনই আমরা সফল করতে পারব, যখন সংগঠন শক্তিশালী হবে।তিনি বলেন, দেশের অর্থনীতি বলতে কিছুই নেই। সমাজের সর্বস্তরে দুর্নীতির পচন ধরেছে। আগে চার কোটি লোক দারিদ্র্যসীমার নিচে ছিল। এখন এই সংখ্যা অনেক বেড়েছে। করোনার সময় কত লোক ঢাকা ছেড়েছেন, কত লোক দরিদ্র হয়েছেন- সরকারের কাছে এসবের কোনো তথ্য নেই। তাদের ধান্দা একটাই মেগা প্রজেক্ট করা। ডাকসুর সাবেক এই ভিপি বলেন, স্বাস্থ্যমন্ত্রী বলেছিলেন করোনা এমনিতেই ভালো হয়ে যাবে। তাহলে আবার চীনের টিকা ট্রায়ালের অনুমতি দিলেন কেন?সম্প্রতি দুই হাজার কোটি টাকা পাচারের মামলায় ফরিদপুর জেলা ছাত্রলীগের সভাপতি নিশান মাহমুদ শামীম গ্রেফতার হওয়ার ঘটনা তুলে ধরে মান্না বলেন, একটা জেলার সভাপতি দুই হাজার কোটি টাকা বিদেশে পাচার করেছেন। প্রশ্ন হল এত টাকা কী করে করল? প্রতিবছর লাখ লাখ কোটি টাকা পাচার হচ্ছে। অথচ মানুষের জীবন কচু পাতার পানির মতো হয়ে গেছে।তিনি বলেন, এটা এমন একটি দেশ যে দেশের একজন ওসি ২০০ জন লোককে মেরে বলে প্রয়োজনে আরও মারবে। এটি কোনো দেশ? এটি তো একটি মৃত্যু উপত্যকা, বিচার বলে কিছু নেই।সভায় আরও উপস্থিত ছিলেন নাগরিক ঐক্যের সমন্বয়ক শহিদুল কায়সারসহ দলের কেন্দ্রীয় নেতারা।",21/9/2020,politics
মান্নার নাগরিক ঐক্যে যোগ দিচ্ছেন সাবেক কূটনীতিক,"ডাকসুর সাবেক ভিপি মাহমুদুর রহমান মান্নার নাগরিক ঐক্যে যোগ দিচ্ছেন সাবেক কূটনীতিক সাকিব আলী। শনিবার জাতীয় প্রেস ক্লাবে অনুষ্ঠানের মধ্য দিয়ে আনুষ্ঠানিকভাবে তিনিসহ বেশ কয়েকজন যোগ দেবেন।



যোগদান অনুষ্ঠানে মাহমুদুর রহমান মান্নাসহ দলটির কেন্দ্রীয় নেতারা উপস্থিত থাকবেন। সাকিব আলী করাচি, বেইজিং ও ওয়াশিংটন ডিসির ডেপুটি হাইকমিশনার ছিলেন। শিক্ষকতা করেছেন ন্যাশনাল ডিফেন্স কলেজে। সরকারের বিভিন্ন সিদ্ধান্তকে সমর্থন করতে না পারায় মেয়াদের পূর্বেই স্বেচ্ছায় অবসরে যান সাকিব আলী।নাগরিক ঐক্যে আরও যারা যোগ দিচ্ছেন, তারা হলেন- এশিয়া প্যাসিফিক ইউনিভার্সিটির শিক্ষক নাজমুস সাদাত, সাবেক ছাত্র নেতা সামিউল আলম রাসু, শিক্ষিকা ফেরদৌসি আক্তার, নিরাপদ সড়ক ও ভ্যাট বিরোধী আন্দোলনের অন্যতম সংগঠক রাজ্জাক সজীব, সেলিম রেজা, শরীফুজ্জামান প্রিন্সসহ আরও অনেকে।নাগরিক ঐক্যের কেন্দ্রীয় কমিটির সদস্য সাকিব আনোয়ার যুগান্তরকে এসব তথ্য জানিয়েছেন।তিনি জানান, সাকিব আলী ২০১৫ সালে পদত্যাগ করেন। তিনি কোনো ধরনের সরকারি অবসর সুবিধা গ্রহণ করেননি। ১৯৯১ সালে দশম বিসিএসের পররাষ্ট্র ক্যাডারে ৩য় স্থান অধিকার করে কর্মজীবন শুরু করেন সাকিব আলী। ",21/9/2020,politics
