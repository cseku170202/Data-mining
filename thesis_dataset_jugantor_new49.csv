যুক্তরাষ্ট্রকে মধ্যপ্রাচ্যে তাদের ভবিষ্যৎ নিয়েও ভাবতে হবে: লাভরভ,"আমেরিকানদের কেবল তাদের আসন্ন নির্বাচন নিয়েই ভাবা উচিত না, বরং মধ্যপ্রাচ্যে তাদের ভবিষ্যৎ নিয়েও চিন্তা করা উচিত বলে মন্তব্য করেছেন রুশ পররাষ্ট্রমন্ত্রী সের্গেই লাভরভ।



আল-অ্যারাবিয়াহকে দেয়া এক বিশেষ সাক্ষাৎকারে তিনি আরও বলেন, আমার প্রত্যাশা– আমেরিকানরা বুঝতে পারবেন যে তাদের কেবল নির্বাচন নিয়ে ভাবলেই চলবে না, এ অঞ্চলে তাদের ভবিষ্যৎ নিয়েও ভাবতে হবে।বিশ্বের সবচেয়ে গুরুত্বপূর্ণ অঞ্চলগুলোর একটি হচ্ছে মধ্যপ্রাচ্য। এদিকে জাতিসংঘের নিষেধাজ্ঞা উঠে যাওয়ার পর চীন ও রাশিয়া থেকে অস্ত্র কিনবে ইরান। ইউরোপ বা অন্য কোনো দেশ থেকে অস্ত্র কিনবে না। এক ঘোষণায় এমনটাই জানিয়েছেন ইরানি পররাষ্ট্রমন্ত্রী মোহাম্মদ জাভেদ জারিফ। তিনি বলেন, জাতিসংঘের নিষেধাজ্ঞার মেয়াদ শেষ হওয়ার পর আরকেউ তেহরানের কাছে অস্ত্র বিক্রি আটকাতে পারবে না। তেহরান তার প্রয়োজনীয় অস্ত্র রাশিয়া ও চীন থেকেই কিনবে। শনিবার রাতে ইরানের একটি টেলিভিশন চ্যানেলকে এক সাক্ষাৎকারে এসব কথা বলেন জারিফ।ইরানের কাছে অস্ত্র বিক্রিতে জাতিসংঘের আরোপিত একটি নিষেধাজ্ঞার মেয়াদ আগামী ১৮ অক্টোবর শেষ হতে যাচ্ছে। ২০১৫ সালে বিশ্বের ছয় শক্তিধর দেশের সঙ্গে ইরানের পরমাণু চুক্তির আওতায় এ নিষেধাজ্ঞা কার্যকর হয়।যুক্তরাষ্ট্র তেহরানের ওপর সব ধরনের আন্তর্জাতিক নিষেধাজ্ঞা পুনর্বহাল করতে চাপ প্রয়োগ করলেও তাতে সাড়া দিচ্ছে না আন্তর্জাতিক সম্প্রদায়।বিশেষ করে চুক্তির অন্যতম অংশীদার ইউরোপীয় ইউনিয়ন বলেছে, একতরফাভাবে পারমাণবিক চুক্তি থেকে বের হয়ে যাওয়ার পর এই চুক্তি নিয়ে ওয়াশিংটনের কিছু বলা উচিত না। তবে বিভিন্ন সংবাদমাধ্যমের খবরে বলা হয়েছে, নিষেধাজ্ঞা অবসানের পর ইরানের কাছে অস্ত্র বিক্রি ঠেকাতে প্রতিরোধমূলক পদক্ষেপ নিতে যাচ্ছে ইউরোপের তিন দেশ যুক্তরাজ্য, ফ্রান্স ও জার্মানিও।এই খবরের প্রতিক্রিয়ায় ইরানের পররাষ্ট্রমন্ত্রী বলেন, (নিষেধাজ্ঞা উঠে যাওয়ার পর) যেসব দেশের সঙ্গে আমাদের কৌশলগত সম্পর্ক রয়েছে সেসব দেশের কাছ থেকে অস্ত্র কিনেই আমরা প্রয়োজন মেটাতে পারব, যেমন রাশিয়া ও চীন।... এখন আমরা নিজেরাই অস্ত্র রফতানি করতে সক্ষম।",22/9/2020,international
ইরানের ওপর নিষেধাজ্ঞা প্রশ্নে ইউরোপের নিষ্ক্রিয়তার অভিযোগ পম্পেওর,"মার্কিন পররাষ্ট্রমন্ত্রী মাইক পম্পেও রোববার বলেছেন, ইউরোপীয় নেতারা তেহরানের বিরুদ্ধে জাতিসংঘ নিষেধাজ্ঞা পুনর্বহালে যুক্তরাষ্ট্রের একতরফা ঘোষণা প্রত্যাখ্যানের পর ইরানে অস্ত্র বিক্রি বন্ধে তারা কিছুই করেননি।



প্রেসিডেন্ট ডোনাল্ড ট্রাম্প প্রশাসন বলেছে ওয়াশিংটন চুক্তি থেকে সরে গেলেও ২০১৫ সালের যুগান্তকারী পারমাণবিক চুক্তিটি স্ন্যাপব্যাক ব্যবস্থার আওতায় নিষেধাজ্ঞা পুনরায় সক্রিয় হয়েছে।তবে রোববার, ফ্রান্স, জার্মানি এবং ব্রিটেন একটি যৌথ বিবৃতিতে বলেছে যে, ওয়াশিংটনের উদ্দেশ্যমূলক সিদ্ধান্ত কোনও আইনি প্রভাব ফেলতে পারবে না।-খবর বাসসেরপম্পেও গত মাসে বৈরুতের একটি বিশাল বন্দরের বিস্ফোরণের কথা উল্লেখ করে বলেন, ইরান যে অস্ত্র বিক্রি করবে সেগুলো শেষ পর্যন্ত হিজবুল্লাহর হাতে পৌঁছাবে এবং লেবাননের জনগণের জীবন করুণভাবে দুর্বিসহ করে তুলবে।ইরানের পারমাণবিক কর্মসূচি রোধে ২০১৫ সালের চুক্তি স্বাক্ষর করতে জাতিসংঘের নিরাপত্তা পরিষদের পাঁচটি স্থায়ী সদস্য এবং জার্মানি যোগদান করলে ইরানের উপর থেকে নিষেধাজ্ঞা প্রত্যাহার করা হয়।",22/9/2020,international
যুক্তরাষ্ট্রের সঙ্গে সব বন্দিবিনিময়ে প্রস্তুত ইরান,"দুই বৈরী দেশের মধ্যে উত্তেজনা ক্রমাগত বাড়ার খবরের মধ্যেই যুক্তরাষ্ট্রের সঙ্গে সম্পূর্ণ বন্দিবিনিময়ে প্রস্তুতির কথা জানিয়েছে ইরান।



সোমবার নিউইয়র্কে পররাষ্ট্রসম্পর্কীয় কাউন্সিলের দেয়া এক ভার্চ্যুয়াল ভাষণে এমন দাবি করেছেন দেশটির পররাষ্ট্রমন্ত্রী মোহাম্মদ জাভেদ জারিফ।-খবর রয়টার্সেরদীর্ঘদিন ধরেই ইরানি-আমেরিকান বাবা-ছেলে বাকের ও সিয়ামক নামাজিসহ মার্কিন নাগরিকদের মুক্তির দাবি জানিয়ে আসছে যুক্তরাষ্ট্র।তাদের রাজনৈতিক বন্দি বলে মনে করে ওয়াশিংটন। তবে তেহরানের দাবি, তারা রাজনৈতিক কারণে কাউকে আটক করে রাখেনি। বরং তাদের বিরুদ্ধে গুপ্তচরবৃত্তির অভিযোগ আনা হয়েছে।ইরানের দাবি, নিষেধাজ্ঞা ভাঙার অভিযোগসহ বিভিন্ন কারণে যেসব ইরানিকে যুক্তরাষ্ট্রে বন্দি করে রাখা হয়েছে, তা সম্পূর্ণ অন্যায়।জাভেদ জারিফ বলেন, নিজ দেশের সঙ্গে প্রতারণা করতে অস্বীকার করায় যুক্তরাষ্ট্র বহু ইরানিকে আটক করে রেখেছে। ‘কাজেই মার্কিন বন্দি ফেরত দেয়ার বিনিময়ে তাদের আমরা নিজ দেশে নিয়ে আসতে চাচ্ছি। আমরা সব বন্দি বিনিময় করতে চাচ্ছি।’",22/9/2020,international
ইরানের ২৭ ব্যক্তি ও প্রতিষ্ঠানের ওপর মার্কিন নিষেধাজ্ঞা,"পরমাণু অস্ত্র তৈরি প্রচেষ্টার অভিযোগ এনে ইরানের বিরুদ্ধে আবারও নিষেধাজ্ঞা দিয়েছে যুক্তরাষ্ট্র।



মার্কিন প্রেসিডেন্ট ডোনাল্ড ট্রাম্প সোমবার এ নিষেধাজ্ঞা আরোপের কথা ঘোষণা করেন। খবর এপি, রয়টার্স ও গার্ডিয়ানের।এক বিবৃতিতে ট্রাম্প বলেন, ইরানের ক্ষেপণাস্ত্র ও পরমাণু কর্মসূচির সঙ্গে সংশ্লিষ্ট ২৭ ব্যক্তি ও প্রতিষ্ঠানকে এবারের নিষেধাজ্ঞার আওতায় আনা হয়েছে।ট্রাম্পের দাবি, ইরানের ক্ষেপণাস্ত্র ও পরমাণু কর্মসূচি বন্ধ করতে এ নিষেধাজ্ঞা জারি করা হয়েছে।জাতিসংঘ নিরাপত্তা পরিষদের মাধ্যমে ইরানের বিরুদ্ধে ওই বিশ্ব সংস্থার সব নিষেধাজ্ঞা পুনর্বহাল করতে ব্যর্থ হওয়ার পর এ পদক্ষেপ নিল ওয়াশিংটন।এদিকে ইরানবিরোধী নিষেধাজ্ঞা সমর্থন করে সোমবার এক যৌথ সংবাদ সম্মেলনে বক্তব্য দিয়েছেন মার্কিন পররাষ্ট্রমন্ত্রী মাইক পম্পেও, অর্থমন্ত্রী স্টিফেন মানুচিন ও প্রতিরক্ষামন্ত্রী মার্ক এসপার। ",22/9/2020,international
চীন-রাশিয়া থেকে অস্ত্র কেনার ঘোষণা ইরানের,"জাতিসংঘের নিষেধাজ্ঞা উঠে যাওয়ার পর চীন ও রাশিয়া থেকে অস্ত্র কিনবে ইরান। ইউরোপ বা অন্য কোনো দেশ থেকে অস্ত্র কিনবে না। এক ঘোষণায় এমনটাই জানিয়েছেন ইরানি পররাষ্ট্রমন্ত্রী মোহাম্মদ জাভেদ জারিফ। তিনি বলেন, জাতিসংঘের নিষেধাজ্ঞার মেয়াদ শেষ হওয়ার পর আর



কেউ তেহরানের কাছে অস্ত্র বিক্রি আটকাতে পারবে না। তেহরান তার প্রয়োজনীয় অস্ত্র রাশিয়া ও চীন থেকেই কিনবে। শনিবার রাতে ইরানের একটি টেলিভিশন চ্যানেলকে এক সাক্ষাৎকারে এসব কথা বলেন জারিফ।ইরানের কাছে অস্ত্র বিক্রিতে জাতিসংঘের আরোপিত একটি নিষেধাজ্ঞার মেয়াদ আগামী ১৮ অক্টোবর শেষ হতে যাচ্ছে। ২০১৫ সালে বিশ্বের ছয় শক্তিধর দেশের সঙ্গে ইরানের পরমাণু চুক্তির আওতায় এ নিষেধাজ্ঞা কার্যকর হয়। যুক্তরাষ্ট্র তেহরানের ওপর সব ধরনের আন্তর্জাতিক নিষেধাজ্ঞা পুনর্বহাল করতে চাপ প্রয়োগ করলেও তাতে সাড়া দিচ্ছে না আন্তর্জাতিক সম্প্রদায়।বিশেষ করে চুক্তির অন্যতম অংশীদার ইউরোপীয় ইউনিয়ন বলেছে, একতরফাভাবে পারমাণবিক চুক্তি থেকে বের হয়ে যাওয়ার পর এই চুক্তি নিয়ে ওয়াশিংটনের কিছু বলা উচিত না। তবে বিভিন্ন সংবাদমাধ্যমের খবরে বলা হয়েছে, নিষেধাজ্ঞা অবসানের পর ইরানের কাছে অস্ত্র বিক্রি ঠেকাতে প্রতিরোধমূলক পদক্ষেপ নিতে যাচ্ছে ইউরোপের তিন দেশ যুক্তরাজ্য, ফ্রান্স ও জার্মানিও।এই খবরের প্রতিক্রিয়ায় ইরানের পররাষ্ট্রমন্ত্রী বলেন, ‘(নিষেধাজ্ঞা উঠে যাওয়ার পর) যেসব দেশের সঙ্গে আমাদের কৌশলগত সম্পর্ক রয়েছে সেসব দেশের কাছ থেকে অস্ত্র কিনেই আমরা প্রয়োজন মেটাতে পারব, যেমন রাশিয়া ও চীন।... এখন আমরা নিজেরাই অস্ত্র রফতানি করতে সক্ষম।তারপরও যখন প্রয়োজন পড়বে তখন এসব দেশ থেকে কিনতে পারব। যুক্তরাষ্ট্র দ্বিতীয় দফা নিষেধাজ্ঞা আরোপ করলেও সেটি তাদের কাছে বাধা হবে বলে মনে হয় না।’ইউরোপের কাছ থেকে অস্ত্র কেনা প্রসঙ্গে জাভেদ জারিফ বলেন, ‘ইরানের ইসলামি বিপ্লবের পর থেকে ইউরোপীয় দেশগুলো তেহরানের কাছে অস্ত্র বিক্রি থেকে বিরত থেকেছে। এমনকি ১৯৮০’র দশকে ইরাকের আগ্রাসনের সময়েও তেহরানের বিরুদ্ধে অপপ্রচার চালিয়েছে এসব দেশ। এসব বিষয় বিবেচনা করেই তাদের কাছ থেকে অস্ত্র কেনা হবে না।’এর আগে এক বিবৃতিতে আন্তর্জাতিক সম্প্রদায়ের উদ্দেশে জারিফ বলেন, জাতিসংঘে নিষেধাজ্ঞার ক্ষেত্রে যুক্তরাষ্ট্র নিজের ইচ্ছা অন্যের ওপর চাপিয়ে দিতে চাচ্ছে।বিশ্বকে তাদের এই অপতৎপরতার বিরুদ্ধে দাঁড়াতে হবে। তা না হলে অন্যান্য দেশগুলো এ নিষেধাজ্ঞার কবলে পড়ার সমূহ সম্ভাবনা আছে বলে সতর্ক করেন তিনি। ইরানের ওপর একতরফা অস্ত্র নিষেধাজ্ঞা ঘোষণা করেছে যুক্তরাষ্ট্র।",22/9/2020,international
'সিরিয়া থেকে তেল চুরি করে নিয়ে যাচ্ছে যুক্তরাষ্ট্র',"সিরিয়ার আলজাজিরা অঞ্চল থেকে প্রতিনিয়ত তেল লুট করে ইরাক হয়ে পাচার করছে যুক্তরাষ্ট্র।রোববার সিরিয়ার রাষ্ট্রীয় বার্তা সংস্থা সানার বরাত দিয়ে এ খবর জানিয়েছে মিডল ইস্ট মনিটর।



এতে বলা হয়েছে, সিরিয়া থেকে চুরি করা তেলভর্তি ৩০টি ট্যাংকারের একটি বহর আল-ইয়ারুবিয়া এলাকায় আল-ওয়ালিদ অবৈধ ক্রসিং দিয়ে প্রতিবেশী ইরাকে প্রবেশ করেছে।খবরে বলা হয়, কুর্দিশ সিরিয়ান ডেমোক্র্যাটিক ফোর্সেসের সহযোগিতায় সিরিয়ার উত্তর ও পূর্বাঞ্চলের বেশিরভাগ তেলক্ষেত্র নিয়ন্ত্রণ করছে।জুলাই মাসের শেষের দিকে সিনেটের একটি শুনানিতে সাউথ ক্যারোলাইনার রিপাবলিকান সিনেটর লিন্ডসে গ্রাহাম ও মার্কিন পররাষ্ট্রমন্ত্রী মাইক পম্পেওর এক কথোপকথনে এই বিষয়টি নিশ্চিত হওয়া গেছে।",22/9/2020,international
ফের ভূমিকম্পে কেঁপে উঠল ভারতের মহারাষ্ট্র,"ভারতের মহারাষ্ট্রের পালঘর জেলায় আবার ভূমিকম্প হয়েছে। ভূমিকম্পের উত্সস্থল ছিল ভূপৃষ্ঠের ৫ কিলোমিটার গভীরে।



স্থানীয় সময় সোমবার রাত ২টা ৫০ মিনিটে কম্পন অনুভূত হয়। রিখটার স্কেলে এর মাত্রা ছিল ৩.৫।এর আগে চলতি মাসের ১১ তারিখে কম্পন অনুভূত হয় পালঘরে। ভারতের ন্যাশনাল সেন্টার ফর সিসমোলজি জানিয়েছে, মুম্বাইয়ের ১০৪ কিমি উত্তরে কম্পন অনুভূত হয়। ভূমিকম্পের উত্সস্থল ছিল ভূপৃষ্ঠের ৫ কিলোমিটার গভীরে। তবে মৃদুকম্পনের ফলে সেভাবে কেউ টের পাননি। তাছাড়া বহু মানুষই সেই সময় ঘুমিয়ে ছিলেন। এ ঘটনায় এখন পর্যন্ত কোনও ক্ষয় ক্ষতির খবর পাওয়া যায়নি।",22/9/2020,international
ভারতের রাজ্যসভায় তোলপাড় বরখাস্ত ৮ সাংসদ,"কৃষি বিল নিয়ে ভারতের রাজ্যসভায় তুমুল হট্টগোলের জেরে সোমবার বিরোধীদলীয় ৮ সাংসদকে বরখাস্ত করা হয়েছে। টাইমস অব ইন্ডিয়া।



রোববার বিরোধী দলগুলোর প্রবল আপত্তির মুখে পাস হয় কৃষি বিল। বিরোধী সাংসদরা রাজ্যসভার ওয়েলে নেমে প্রতিবাদ করতে থাকেন। তখন সভা পরিচালনা করছিলেন ডেপুটি চেয়ারম্যান হরিবংশ নারায়ণ সিংহ।তৃণমূল সাংসদ ডেরেক ডেপুটি চেয়ারম্যানের কাছে গিয়ে কিছু নথিপত্র ছেঁড়ার চেষ্টা করতে থাকেন। যেটিকে কেউ বিলের প্রতিলিপি, আবার কেউ রাজ্যসভার রুল বুক বলছেন। ",22/9/2020,international
সীমান্তে মুখোমুখি অবস্থানের মধ্যেই ভারতের রাফায়েল উড়ল লাদাখে,"চীনের সঙ্গে পাঁচ ধরে সীমান্তে মুখোমুখি অবস্থানে রয়েছে ভারত। দুই দেশের পক্ষ থেকেই অতিরিক্ত সেনা মোতায়েন করা হয়েছে। দুই দেশের মধ্যে কয়েকবার ব্যর্থ আলোচনাও হয়েছে। সবশেষ সোমবার চীনের মোল্ডো এলাকায় আলোচনার আগেই লাদাখ সীমান্তে অত্যাধুনিক যুদ্ধবিমান রাফায়েল উড়িয়েছে ভারতীয় বাহিনী। খবর-টাইমস অব ইন্ডিয়া।



ভারত-চীন সীমান্ত অসন্তোষের মধ্যে সদ্য ফ্রান্স থেকে কেনা এই বিমানবহরের লাদাখের আকাশে আনাগোনা বহু প্রশ্নের জন্ম দিয়েছে।রোববার প্রতিরক্ষা সূত্র জানিয়েছে, ১০ সেপ্টেম্বর আমবালা বিমান ঘাঁটিতে রাখা যুদ্ধবিমানগুলো সাম্প্রতিক দিনগুলোতে পরীক্ষামূলক মহড়া হিসেবে লাদাখে উড়েছে। গালওয়ান সংঘর্ষের পরই ভারত-চীন নিজেদের আকাশসীমায় যুদ্ধবিমানের মহড়া দিচ্ছে। ভারতীয় বিমান বাহিনীর মিগ-২১ এবং তেজস যুদ্ধবিমান নিয়মিত আকাশে উড়ছে। চিনুক এবং অ্যাপাচি হেলিকপটারও দেখা যাচ্ছে। কিন্তু নতুন কেনা রাফাল কেন লাদাখের আকাশে তাই নিয়ে জল্পনা এখন তুঙ্গে।এদিকে ভারতীয় সংবাদ মাধ্যমগুলো জানিয়েছে, সোমবার সকাল থেকে লাদাখের আকাশে উড়ছে রাফায়েল যুদ্ধবিমান। এর আগে রোববার সন্ধ্যার পড়ে আম্বালা এয়ারবেস থেকে লাদাখের উদ্দেশে রওনা দেয় রাফাল যুদ্ধবিমান। লাদাখে পরিস্থিতির ওপর নজর রাখতেই রাফালকে কাজে লাগানো হয়েছিল বলে মনে করা হচ্ছে।বলা হচ্ছে, ভারতীয় বিমান বাহিনী এসব যুদ্ধবিমানের মহড়া দিয়ে চীনা বাহিনীর ওপর নজর রাখছে।  ",22/9/2020,international
দিল্লির পাঁচতারকা হোটেলে নারী ট্যুর গাইডকে গণধর্ষণ,"ভারতের দিল্লিতে হোটেলে ডেকে নিয়ে এক নারী ট্যুর গাইডকে গণধর্ষণের অভিযোগ উঠেছে।



শুক্রবার মধ্য দিল্লির একটি পাঁচতারকা হোটেলে এ ঘটনা ঘটেছে বলে জানিয়েছে পুলিশ।ধর্ষণকাণ্ডে জড়িত ছয়জনের সঙ্গে একজন নারীও ছিল বলে জানিয়েছে ভিকটিম। এ ঘটনায় জড়িত প্রধান অভিযুক্তকে গ্রেফতার করা হয়েছে। ভারতীয় সংবামাধ্যম এনডিটিভি জানায়, অল্প সুদে ঋণ পাইয়ে দেয়ার নাম করে ডেকে নিয়ে ওই হোটেলে তাকে গণধর্ষণ করা হয়।ধর্ষণের শিকার ওই তরুণী ট্যুরিস্ট গাইডের পাশাপাশি তিনি টিকিট বুকিং একজিকিউটিভ হিসেবেও কাজ করেন।পুলিশকে ওই নারী জানিয়েছেন, টাকার খুব প্রয়োজন ছিল তার। সেই সূত্রেই অভিযুক্তদের সঙ্গে তার পরিচয় হয়। কম সুদে ঋণ পাইয়ে দেবেন বলে ফোনে তাকে আশ্বস্ত করেন তারা। সেই মতো হোটেলে ডেকে পাঠান। সেখানে যেতেই সবাই মিলে তাকে ধর্ষণ করেন।পুলিশ জানিয়েছে, হোটেলের যে ঘরে গণধর্ষণের ঘটনা ঘটেছে, সেটি দুই ব্যবসায়ীর নামে বুক করা ছিল। ভিকটিমের অভিযোগের ভিত্তিতে এক নারীসহ ৬ জনের বিরুদ্ধে মামলা হয়েছে। ইতিমধ্যে মনোজ শর্মা নামের মূল অভিযুক্তকে গ্রেফতার করা হয়েছে। বাকিদের গ্রেফতারে অভিযান চলছে বলে জানিয়েছে পুলিশ। ",22/9/2020,international
৬ মাস পর খুলেছে তাজমহল,"ভারতে করোনাভাইরাসের প্রাদুর্ভাব শুরুর পর থেকে টানা ছয় মাস বন্ধ রাখার পর সোমবার থেকে দর্শনার্থীদের খুলে দেয়া হয়েছে ১৭ শতকের প্রেমের সৌধ তাজমহল।



তাজমহলের সঙ্গে দর্শনার্থীদের জন্য খুলে দেয়া হয়েছে আগ্রা ফোর্টও। তবে এ দুই ঐতিহাসিক নিদর্শনে প্রবেশ করতে হলে মানতে হবে আর্কিওলজিক্যাল সার্ভে অব ইন্ডিয়ার একগুচ্ছ স্বাস্থ্যবিধি। খবর আলজাজিরার।এমন সময় আগ্রার দুই প্রত্নতাত্ত্বিক নির্দশন খুলে দেয়া হলো, যখন দেশটিতে করোনার বিস্তার আশঙ্কাজনক হারে বাড়ছে।আগ্রার করোনা পরিস্থিতির কথা বিবেচনা করেই গত ছয় মাস এই পর্যটনকেন্দ্র দুটি বন্ধ রাখে কর্তৃপক্ষ।তাজমহলের পূর্ব ও পশ্চিমের দরজায় থাকছে স্যানিটাইজেশনের ব্যবস্থা। থাকছে থার্মাল স্ক্রিনিংয়ের বন্দোবস্ত। থাকছে মেঝেতে কাটা গোল গোল চিহ্ন, যা সামাজিক দূরত্ব বজায় রাখতে পর্যটকদের সাহায্য করবে।একটি শিফটে আড়াই হাজারের বেশি পর্যটককে ঢুকতে দেয়া হবে না। তাজমহলে প্রবেশের জন্য টিকিট কাটতে হবে অনলাইনেই। কোনো কাউন্টার থেকে টিকিট দেয়া হবে না।বিদেশি পর্যটকদের জন্য টিকিটের মূল্য ১ হাজার ১০০ টাকা। ভারতীয় পর্যটকদের জন্য তাজমহলে প্রবেশের থাকছে ৫০ টাকার টিকিট। তবে মূল সৌধ, যেখানে সম্রাট শাহজাহান ও তার স্ত্রী মমতাজ বেগমের সমাধি রয়েছে তা দেখতে ভারতীয় পর্যটকদের আরও ২০০ টাকার টিকিট কাটতে হবে।",22/9/2020,international
"কৃষিবিল নিয়ে রাজ্যসভায় বিক্ষোভ, বিরোধী দলের ৮ এমপি বরখাস্ত","ভারতে কৃষি বিল নিয়ে রাজ্যসভায় বিক্ষোভের ঘটনায় বিরোধী দলের ৮ জন সংসদ সদস্যকে বরখাস্ত করা হয়েছে।



বরখাস্তকৃতরা এমপিরা হলেন- তৃণমূলের ডেরেক ও’ব্রায়েন, দোলা সেন, কংগ্রেসের রাজীব সতাভ, সৈয়দ নাসির হুসেন, রিপুন বোরা, আম আদমি পার্টির সঞ্জয় সিং, সিপিআইএমের কেকে রাগেশ ও এলামারাম করিম। গতকাল রোববার রাজ্যসভায় কৃষি বিল পেশ করার পরই বিরোধী সংসদ সদস্যরা তুমুল বিক্ষোভ শুরু করেন। এ ঘটনায় তাদের বিরুদ্ধে সোমবার অভিযোগ করেন বিজেপির রাজ্যসভার সংসদ সদস্যরা। এরই পরিপ্রেক্ষিতে রাজ্যসভার চেয়ারম্যান বেঙ্কাইয়া নাইডু বিরোধী এমপিদের আচরণের তীব্র নিন্দা করে ৮ জনকে বরখাস্ত করার সিদ্ধান্ত নেন।গতকাল রাজ্যসভায় কংগ্রেস এমপি প্রতাপ সিং বাজোয়া স্পষ্ট জানিয়ে দেন, চাষিদের জন্য মৃত্যু পরোয়ানায় সই করবে না কংগ্রেস। এরপরই রাজ্যসভার ওয়েলে নেমে বিক্ষোভ দেখায় তৃণমূল কংগ্রেসও। ‘কালা কানুন ওয়াপস লো’ স্লোগান দিতে থাকেন তারা। প্রবল হট্টগোল শুরু হয়ে যায়। প্যানেল চেয়ারপারসনের চেয়ারের সামনে দাঁড়িয়ে সংসদের রুল বুক ছিঁড়ে ফেলেন তৃণমূল সংসদ সদস্য ডেরেক ও’ব্রায়েন। ছিঁড়ে ফেলা হয় বিলের প্রতিলিপি। এরপরই স্থগিত হয়ে যায় রাজ্যসভার কাজ।বিরোধী দলের বিক্ষোভে দুপুর দেড়টা পর্যন্ত বন্ধ ছিল রাজ্যসভার কাজ। এরপর দেড়টায় ফের অধিবেশন শুরু হতেই বিরোধীরা আগের অবস্থানই নিতে থাকেন। ভোটাভুটি করতে বিরোধীদের শান্ত হতে বলেন প্যানেল চেয়ারপারসন। কিন্তু বিরোধীরা বিক্ষোভ দেখাতেই থাকেন। তার মধ্যেই ধ্বনি ভোটে পাস হয়ে যায় বিল। সূত্র: টাইমস অব ইন্ডিয়া।",22/9/2020,international
ইমরানকে উৎখাতে ঐক্যজোট,"পাকিস্তানের প্রধানমন্ত্রী ইমরান খানের পদত্যাগ ও তার সরকারকে উৎখাতের লক্ষ্যে ঐক্যজোট গড়ছে বিরোধী রাজনৈতিক দলগুলো।



রোববার গুরুত্বপূর্ণ এক বৈঠকের মাধ্যমে জোটের রূপরেখা চূড়ান্ত করেছে পাকিস্তান পিপল’স পার্টি (পিপিপি), পাকিস্তান মুসলিম লীগ-নওয়াজ (পিএমএল-এন), জমিয়তে উলামা-ই-ইসলাম-ফজল (জেইউআই-এফ) এবং আরও বেশ কয়েকটি দল।নতুন এই জোটের নাম দেয়া হয়েছে ‘অল পার্টিজ কনফারেন্স (এপিসি)’। জোটের পক্ষ থেকে ২৬ দফা প্রস্তাবনা গ্রহণ করা হয়েছে।প্রথমপর্যায়ে আগামী অক্টোবর থেকে পর্যায়ক্রমিকভাব পাকিস্তানে তেহরিক-ই-ইনসাফ সরকারের বিরুদ্ধে আন্দোলন গড়ে তুলবে দলগুলো। ডিসেম্বরে হবে দ্বিতীয়পর্যায়ের আন্দোলন।দাবি আদায়ে ২০২১ সালের জানুয়ারিতে গোটা দেশ থেকে ইসলামাবাদমুখী বিশাল পদযাত্রার আয়োজনের সিদ্ধান্ত হয়েছে।রোববারের বৈঠকে লন্ডন থেকে ভিডিওর মাধ্যমে বক্তব্য দেন পাকিস্তান মুসলিম লীগের নেতা ও সাবেক প্রধানমন্ত্রী নওয়াজ শরিফ। বৈঠকে ছিলেন তার মেয়ে মরিয়ম নওয়াজ।এছাড়াও উপস্থিত ছিলেন প্রয়াত প্রধানমন্ত্রী বেনজির ভুট্টোর ছেলে বিলাওয়াল ভুট্টো জারদারি, জেইউআইএফের প্রতিনিধিরাও।বিরোধী দলগুলোর দাবি, ইমরান খান জালিয়াতি করে নির্বাচনে জিতেছেন এবং তাতে সহায়তা করেছিল সেনাবাহিনী। তাই পাকিস্তানের রাজনীতিতে সেনার প্রভাব চলবে না।আনতে হবে নতুন দায়বদ্ধতা আইন। স্বচ্ছ ও নিরপেক্ষতা বজায় রাখতে পাক নির্বাচন ব্যবস্থাকেও সংস্কার করতে হবে। আইনসভায় বিরোধী জোটের দলগুলো সরকারের সঙ্গে অসহযোগিতার নীতি বজায় রাখবে বলে জানিয়েছেন বৈঠকে উপস্থিত রাজনৈতিক দলের প্রতিনিধিরা। ",22/9/2020,international
"ইমরানকে হটাতে ফের একজোট বিরোধীরা, আন্দোলনের ঘোষণা","পাকিস্তানের প্রধানমন্ত্রী ইমরান খানের পদত্যাগ ও তার সরকারকে উৎখাতের লক্ষ্যে ঐক্যজোট গড়ছে বিরোধী বড় রাজনৈতিক দলগুলো।



রোববার গুরুত্বপূর্ণ এক বৈঠকের মাধ্যমে জোটের রুপরেখা চূড়ান্ত করেছে পাকিস্তান পিপল’স পার্টি (পিপিপি), পাকিস্তান মুসলিম লীগ-নওয়াজ (পিএমএল-এন), জমিয়তে উলামায়ে ইসলাম-ফজল (জেইউআই-এফ) এবং আরও বেশ কয়েকটি দল। নতুন এই জোটের নাম দেয়া হয়েছে ‘অল পার্টিজ কনফারেন্স (এপিসি)। জোটের পক্ষ থেকে ২৬ দফা প্রস্তাবনা গ্রহণ করা হয়েছে। ডন জানিয়েছে, প্রথম পর্যায়ে আগামী অক্টোবর থেকে পর্যায়ক্রমিকভাব গোটা পাকিস্তানজুড়ে তেহরিক ই ইনসাফ সরকারের বিরুদ্ধে আন্দোলন গড় তুলবে দলগুলো। ডিসেম্বরে হবে দ্বিতীয় পর্যায়ের আন্দোলন। দাবি আদায়ে ২০২১ সালের জানুয়ারিতে গোটা দেশ থেকে ইসলামাবাদমুখী বিশাল পদযাত্রার আয়োজনের সিদ্ধান্ত হয়েছে।রোববারের বৈঠকে লন্ডন থেকে ভিডিওর মাধ্যমে বক্তব্য রাখেন পাকিস্তান মুসলিম লীগের নেতা ও সাবেক প্রধানমন্ত্রী নওয়াজ শরিফ। বৈঠকে ছিলেন তার মেয়ে মরিয়ম নওয়াজ। এছাড়াও উপস্থিত ছিলেন প্রয়াত প্রধানমন্ত্রী বেনজির ভুট্টোর ছেলে বিলাওয়াল ভুট্টো জারদারি। বৈঠকে উপস্থিত ছিলেন জমিয়ত প্রধান মাওলানা ফজলুর রহমান। বিরোধী দলগুলোর দাবি, ইমরান খান জালিয়াতি করে নির্বাচনে জিতেছেন এবং তাতে সহায়তা করেছিল সেনাবাহিনী। তাই পাকিস্তানের রাজনীতিতে সেনার প্রভাব চলবে না। আনতে হবে নতুন দায়বদ্ধতা আইন। স্বচ্ছতা ও নিরপেক্ষতা বজায় রাখতে পাক নির্বাচন ব্যবস্থাকেও সংস্কার করতে হবে।আইনসভায় বিরোধী জোটের দলগুলো সরকারের সঙ্গে অসহোযিতা নীতি বজায় রাখবে বলে জানিয়েছেন বৈঠকে উপস্থিত রাজনৈত দলের প্রতিনিধিরা। ভিডিও বার্তায় নওয়াজ শরিফ বলেন, ‘গণতান্ত্রিকভাবে নির্বাচিত সরকার দেশ চালাবে, সেই ব্যবস্থা করতে হবে। তারাই দেশের অর্থনীতি ঠিক করবে। বিদেশ নীতিও তারা ঠিক করবে।’ নওয়াজ বলেছেন, ‘প্রধানমন্ত্রীর পদে ইমরান অযোগ্য। তাকে সেনাই প্রধানমন্ত্রী করেছে এবং দেশ ধ্বংসের দিকে যাচ্ছে। তাই আমরা আগে সেনার কবল থেকে দেশকে উদ্ধার করতে চাই।’ বিলাওয়াল ভুট্টো জারদারির বক্তব্য, ‘রাজনীতিতে সেনার কোনো ভূমিকা থাকবে না।’ সাবেক প্রেসিডেন্ট আসিফ আলি জারদারির অভিযোগ, ‘বিরোধীদের কণ্ঠরোধ করতেই যাবতীয় পদক্ষেপ করছে ইমরান প্রশাসন।’
",22/9/2020,international
দুই কোটি ছাত্রীর আর স্কুলে ফেরা হবে না: মালালা,"মহামারী করোনাভাইরাসের প্রকোপ শেষে শিক্ষাপ্রতিষ্ঠান খুললেও দুই কোটি ছাত্রীর আর কখনই স্কুলে ফেরা হবে না।



শান্তিতে নোবেল জয়ী এবং নারী অধিকারকর্মী মালালা ইউসুফজাই এই আশঙ্কা প্রকাশ করেছেন। খবর দ্য ডনের।জাতিসংঘের এক অনুষ্ঠানে দেয়া বক্তৃতায় মালালা নারী শিক্ষার্থী ঝরেপড়ার এই আশঙ্কার কথা শোনান।করোনা থাবায় স্থবির পৃথিবীতে গতি ফিরতে শুরু করেছে ধীরে ধীরে। তবে স্বাভাবিক জীবনে ফিরতে এখনও অনেক সময় প্রয়োজন।এই পরিস্থিতিতে অধিকাংশ দেশে এখনও বন্ধ স্কুল–কলেজসহ সব শিক্ষাপ্রতিষ্ঠান। অনিশ্চয়তার মধ্যে রয়েছে বিশ্বের ১৬০ কোটি শিক্ষার্থীর শিক্ষাজীবন।তবে বিশ্ব এই পরিস্থিতি সামলে উঠলে দেশে দেশে শিক্ষাপ্রতিষ্ঠানগুলো ফের খুলে দেয়া হলেও কতজন নারী শিক্ষার্থী পুনরায় স্কুলে পড়াশোনা করতে যাবেন, তা নিয়ে সন্দিহান মালালা ইউসুফজাই।মালালা বলেন, মহামারী শেষ হলেও শিক্ষাপ্রতিষ্ঠানগুলো থেকে আরও দুই কোটি মেয়ে ঝরে পড়বে। যাদের আর কখনই ফেরা হবে না স্কুলে। ইতোমধ্যে গোটা বিশ্বে শিক্ষা খাতে বরাদ্দের ঘাটতি ২০০ বিলিয়ন মার্কিন ডলারে দাঁড়িয়েছে।’মালালা বলেন, নারী শিক্ষার মতো বিশ্বের সামষ্টিক লক্ষ্যগুলো অর্জনে মারাত্মক আঘাত হেনেছে কোভিড-১৯। ",22/9/2020,international
রাজনীতিতে ফিরছেন নওয়াজ,"‘ইমরান খান নয়, তাকে যারা ক্ষমতায় এনেছে তাদের বিরুদ্ধে আমাদের লড়াই। আমাদের সর্বোচ্চ অগ্রাধিকার হচ্ছে এই সিলেক্টেড সরকারকে উচ্ছেদ করা, এই পদ্ধতি ধ্বংস করা।’



পাকিস্তানের সাবেক প্রধানমন্ত্রী নওয়াজ শরিফ লন্ডন থেকে ভিডিও কনফারেন্সিংয়ের মাধ্যমে পাকিস্তান পিপলস পার্টি- পিপিপি কর্তৃক ইসলামাবাদে আয়োজিত বহুদলীয় এক আলোচনায় এসব কথা বলেন।দেশটির গণমাধ্যমগুলো বলছে এটি বর্তমানে লন্ডনে চিকিৎসাধীন ক্ষমতাচ্যুত প্রধানমন্ত্রী নওয়াজের রাজনীতিতে ফেরার ইঙ্গিত। ডন।গত বছরের নভেম্বর থেকে চিকিৎসার জন্য ব্রিটেনে অবস্থান করছেন নওয়াজ শরিফ। এতদিন তিনি রাজনীতিসংক্রান্ত কোনো বক্তব্য দেননি।কিন্তু ‘নিড ফর এ প্লান অব অ্যাকশন’ নামক আলোচনায় ইমরান খানের নেতৃত্বাধীন তেহরিক-ই ইনসাফ পার্টি- পিটিআই জোট সরকারের বিরোধিতার পাশাপাশি খোদ দেশের শক্তিশালী সামরিক বাহিনীর বিরুদ্ধে ইঙ্গিত করে বক্তব্য দেন নওয়াজ।ইমরান খান ক্ষমতায় আসার পর থেকে তাকে সেনা সিলকশনের মাধ্যমে ক্ষমতায় বসানো হয়ে বলে বিভিন্ন মহল থেকে অভিযোগ করা হচ্ছে।ওই আলোচনায় নওয়াজের পাশাপাশি তার ভাই শাহবাজ শরিফ, পিপিপির আসিফ আলী জারদারি ও বিলাওয়াল ভুট্টো জারদারিও বক্তব্য দেন।অবশ্য এ আয়োজনের লক্ষ্য-উদ্দেশ্য সম্পর্কে কোনো কিছু স্পষ্ট করে বলেনি আয়োজকরা।নিজের বক্তব্যে বর্তমান সরকারের বিভিন্ন ব্যর্থতার কথা তুলে ধরার পাশাপাশি দেশের অর্থনীতির বাজে পরিস্থিতির কথাও বলেন নওয়াজ। এছাড়া দেশের বৈদেশিক সম্পর্ক ক্ষতিগ্রস্ত করা, গণতন্ত্র হুমকির মধ্যে থাকা ও দুর্নীতির কথা তুলে ধরে তিনি প্রশ্ন তোলেন- এখনই যদি এগুলোর বিরুদ্ধে অবস্থান নেয়া না হয় তবে কখন নেয়া হবে?পাকিস্তানের রাজনীতিতে সামরিক বাহিনী বড় ধরনের এক ফ্যাক্টর। যখনই যারা হেরে যায় তারা বিজয়ীদের সামরিক বাহিনীর ক্ষমতায় বসিয়েছে ও তাদের হারিয়ে দিয়েছে বলে অভিযোগ তোলে।বর্তমান ইমরান খান সরকার ক্ষমতায় আসার আগে নওয়াজকে উচ্ছেদ করা হয় ক্ষমতা থেকে। তিনি একাধিকবার ক্ষমতায় এসে একবারও মেয়াদ পূর্ণ করতে পারেননি।",22/9/2020,international
ড্রোনের মাধ্যমে কাশ্মীরে অস্ত্র পাঠাচ্ছে পাকিস্তান,"ভারতশাসিত কাশ্মীর তথা জম্মু ও কাশ্মীরে ড্রোনের মাধ্যমে অর্থ ও অস্ত্র পাঠানো হচ্ছে বলে দাবি করেছে ভারত। জম্মু ও কাশ্মীরের রাজৌরি জেলায় ভারতীয় রুপি পাঠানো হয়। এ ঘটনায় লস্কর-ই-তাইয়েবার তিন সন্ত্রাসীকে লাইন অব কন্ট্রোলের কাছ থেকে গ্রেফতার করা হয়েছে।



পুলিশ ও সীমান্তরক্ষী ৩৮ রাষ্ট্রীয় রাইফেলের যৌথ অভিযানে তাদের গ্রেফতার করা হয়। তাদের কাছে থাকা পেনড্রাইভ থেকে এ সংক্রান্ত বিভিন্ন তথ্য ও অস্ত্র-অর্থ পাঠানোর ছক উদ্ধার করা হয়েছে। টাইমস অব ইন্ডিয়া।এর আগে সেখান থেকে বিপুল পরিমাণ অস্ত্র ও বিভিন্ন সরঞ্জাম উদ্ধার করা হয়। গ্রেফতার তিন সন্ত্রাসীর দু’জন কাশ্মীরের বাসিন্দা।তারা পাকিস্তানের ভেতর থেকে ভারতীয় অংশে ড্রোনে অস্ত্র ও অন্যান্য সরঞ্জাম তুলে দেয়ার জন্য এসেছিল। এছাড়া বালাকোট সীমান্তে হেরোইন উদ্ধার করার কথাও জানিয়েছে ভারতীয় পুলিশ।পাকিস্তান ও এর বিভিন্ন গোয়েন্দা সংস্থা সীমান্তে শান্তি-শৃঙ্খলা নষ্টের জন্য সব সময় তৎপর থাকে বলে ভারতের পক্ষ থেকে দাবি করা হয়।উল্লেখ্য, ভারত বিভিন্ন সময় সীমান্ত পেরিয়ে সন্ত্রাসী হামলার অভিযোগ করে থাকে পাকিস্তানের বিপক্ষে। দেশটির পুলিশ জানাচ্ছে, পুলিশ, সামরিক ও সীমান্তরক্ষী বাহিনীর যৌথ অভিযানে সীমান্ত এলাকায় ভালো ফল পাওয়া যাচ্ছে। অনেক সন্ত্রাসী হামলা নস্যাৎ করে দেয়ার পাশাপাশি অস্ত্র, গোলাবারুদ ও মাদকদ্রব্য উদ্ধার করা সম্ভব হচ্ছে।পাকিস্তান সীমান্তে অতিরিক্ত ৩ হাজার সেনা মোতায়েন ভারতের : লাদাখে চীন-ভারতের উত্তেজনার কারণে সেখানে বিপুল সেনা মোতায়েন করেছে দিল্লি। এরই মধ্যে পাকিস্তানের সন্ত্রাসীদের অনুপ্রবেশ ঠেকাতে কাশ্মীর সীমান্তে অতিরিক্ত তিন হাজার সেনা মোতায়েন করেছে ভারত। শনিবার এ খবর জানিয়েছে ইন্ডিয়া টুডে।সূত্রের বরাতে বলা হয়েছে, সেনারা নিয়ন্ত্রণরেখায় সন্ত্রাসীদের অনুপ্রবেশ ঠেকাতে সক্ষম হয়েছে। অতিরিক্ত সেনা সীমান্তে সন্ত্রাসীদের বড় ধরনের প্রায় সব অনুপ্রবেশের চেষ্টা বন্ধ করতে সক্ষম হবে। সম্প্রতি গারেজ সেক্টরে সেনাবাহিনী অনুপ্রবেশ ঠেকাতে সফল হয়েছে।সূত্রটি বলছে, পাকিস্তান নিয়ন্ত্রিত কাশ্মীরে কয়েক ব্যাটালিয়ন অতিরিক্তে সেনা মোতায়েন করেছে ইসলামাবাদ। চীনকে সমর্থন জানাতে ভারতের ওপর বাড়তি চাপ প্রয়োগের অংশ হিসেবে এই সেনাদের মোতায়েন করা হয়েছে কিনা তা স্পষ্ট নয়। সম্প্রতি কাশ্মীরের শ্রীনগর সফর করেন ভারতের সেনাপ্রধান মনোজ মুকুন্দ নারাভানে।তিনি প্রকৃত নিয়ন্ত্রণরেখার পরিস্থিতিও খতিয়ে দেখেন। এ সময় সেনা কর্মকর্তারা তাকে নিরাপত্তা পরিস্থিতির বিষয়টি জানান। এরপরই পাক সীমান্তে অতিরিক্ত সেনা মোতায়েন করা হল।",22/9/2020,international
"ভারতীয় কূটনীতিক নিয়োগে বাধা, ভিসা দেয়নি পাকিস্তান","ইসলামাদের ভারতীয় দূতাবাসে কূটনীতিক নিয়োগে সাড়া দিচ্ছে না পাকিস্তান। চার মাস আগে কূটনীতিক জয়ন্ত খোবরাগাড়ের নিয়োগের বিষয়টি জানিয়ে চিঠি দিয়েছিল ভারতের পররাষ্ট্র মন্ত্রণালয়। সম্প্রতি তার ভিসার আবেদনও বাতিল করেছে পাকিস্তান। সর্বভারতীয় একটি গণমাধ্যমের বরাত দিয়ে এ খবর জানিয়েছে কলকাতার আনন্দবাজার পত্রিকা।



যদিও পাকিস্তানের সঙ্গে কূটনৈতিক টানাপোড়েন রয়েছে ভারতের। এ ঘটনাটি ফের নতুন করে দুই দেশের সম্পর্ক তলানিতে ঠেকার আশঙ্কা করা হচ্ছে। পররাষ্ট্র মন্ত্রণালয়ের একটি জানিয়েছে, জয়ন্ত খোবরাগাড়ের ভিসা নাকচের জেরে শিগগিরই ‘কূটনৈতিক প্রত্যাঘাত’ করতে পারে সাউথ ব্লক।খবরে বলা হয়েছে, জুনে ইসলামাবাদের ভারতীয় হাইকমিশনের প্রধান (চার্জ ডি'অ্যাফেয়ার্স) হিসেবে জয়ন্তকে নিযুক্ত করার বিষয়ে পাকিস্তান পররাষ্ট্র মন্ত্রণালয়ে বার্তা পাঠানো হয়েছিল। কিন্তু সেই আবেদন নাকচ করে ইমরান খানের সরকার। তাদের দাবি, ওই পদের জন্য যোগ্যতার মাপকাঠিতে তিনি (জয়ন্ত) অনেক সিনিয়র কর্মকর্তা।ইন্ডিয়ান ফরেন সার্ভিস (আইএফএস)-এর ১৯৯৫ ব্যাচের অফিসার জয়ন্ত বর্তমানে পরমাণু শক্তি দফতরের যুগ্ম সচিব পদে রয়েছেন। এর আগে রাশিয়া, স্পেন, কাজাখস্তান এমনকী পাকিস্তানেও ভারতীয় মিশনে কাজ করেছেন তিনি। ২০১৩-’১৭-য় কিরঘিজ প্রজাতন্ত্রে ভারতের রাষ্ট্রদূতও ছিলেন জয়ন্ত।এর আগে জুন মাসে গুপ্তচরবৃত্তির অভিযোগে নয়াদিল্লির পাকিস্তান হাইকমিশনের দুই কর্মীকে বহিষ্কার করে। এর জেরে ইসলামাবাদের ভারতীয় হাই কমিশনের দুই কর্মীকে গ্রেফতার করা হয়। এতে দুই দেশের কূটনৈতিক টানাপড়েনের সৃষ্টি হয়। তার জেরে দু’দেশের হাইকমিশন ও ডেপুটি-হাইকমিশনগুলোতে কূটনীতিক ও কর্মীর সংখ্যা অর্ধেকে নামানো হয়।",22/9/2020,international
যুক্তরাষ্ট্রের ঘাঁটিতে চীনা বাহিনীর হামলার ডামি ভিডিও প্রকাশ,"প্রশান্ত মহাসাগরীয় দ্বীপ গুয়ামে অবস্থিত যুক্তরাষ্ট্রের অ্যান্ডারসন বিমানবাহিনীর ঘাঁটিতে চীনা বিমান বাহিনীর হামলার ডামি ভিডিও প্রকাশ করা হয়েছে। চীনের বিমান বাহিনী এই ভিডিওটি প্রকাশ করে। এতে দেখা যাচ্ছে, পারমাণবিক-ক্ষমতা সম্পন্ন চীনের এইচ-৬ বোমারু বিমান যুক্তরাষ্ট্রের একটি ঘাঁটিতে হামলা চালাচ্ছে।



রয়টার্স জানিয়েছে, শনিবার চীনা পিপলস লিবারেশন আর্মির বিমান বাহিনীর ওয়াইবো অ্যাকাউন্টে প্রকাশ করা হয়। তাইপে মার্কিন উচ্চ পদস্থ কর্মকর্তা সফরে যাওয়ার পর চীন দ্বিতীয় দিনের মতো তাইওয়ান প্রণালীতে মহড়া চালায়। গুয়ামে বিমাঘাঁটিসহ যুক্তরাষ্ট্রের গুরুত্বপূর্ণ কিছু সামরিক স্থাপনা আছে। একে যুক্তরাষ্ট্রের সামরিক শক্তির একটি প্রধান কেন্দ্র হিসাবে দেখা হয়। এশিয়া-প্রশান্ত মহাসাগরীয় অঞ্চলে যে কোনো সংঘাতের জবাব দেওয়ার জন্য গুয়ামের এই স্থাপনাগুলো গুরুত্বপূর্ণ। চীনের বিমানবাহিনীর বানানো ডামি ভিডিওটি ২ মিনিট ১৫ সেকেন্ডে। এতে বাজনা বাজানোর ব্যবহার হয়েছে। ভিডিওতে দেখানো হয়, বাজনার সঙ্গে সঙ্গে এইচ-৬ বিমান একটি মুরুভূমির ঘাঁটি থেকে উপরে উঠছে।এরপর অর্ধেক পথ পেরোতেই এক পাইলট বোতাম টিপে সমুদ্রের ধারের কোনো একটি রানওয়েতে ক্ষেপণাস্ত্র ছুড়ে দেন। ছুড়ে দেওয়া ক্ষেপণাস্ত্র রানওয়েতে পড়ে। একটি স্যাটেলাইট চিত্রে তা দেখানো হয়। ছবিতে রানওয়েটি অবিকল অ্যান্ডারসন ঘাঁটির মতোই মনে হয়েছে। বিমান থেকে তোলা ক্ষেপণাস্ত্র আছড়ে পড়ে বিস্ফোরিত হওয়ার দৃশ্য দেখানোর পাশাপাশি ভিডিওটিতে দেখানো হয় মাটিও প্রকম্পিত হচ্ছে। আর এই কাঁপুনির সঙ্গে সঙ্গে বন্ধ করা হয় বাজনাও।ভিডিওটি প্রকাশ করে সংক্ষিপ্ত এক বর্ণনায় চীনের বিমানবাহিনী লিখেছে, আমরা মাতৃভূমির আকাশ নিরাপত্তারক্ষী, আমাদের মাতৃভূমির আকাশ সুরক্ষিত রাখার আত্মবিশ্বাস এবং ক্ষমতা দুইই আছে।",22/9/2020,international
চীনকে পাল্টা জবাবের হুশিয়ারি তাইওয়ানের,"আত্মরক্ষার্থে পাল্টা হামলার ঘোষণা দিয়েছে তাইওয়ান। দেশটির সামরিক বাহিনী বলছে, আত্মরাক্ষার্থে 'হয়রানি ও হুমকির জবাব দেয়ার অধিকার রয়েছে তাইওয়ান সশস্ত্রবাহিনীর। চীন সতর্কতা হিসেবে গত সপ্তাহে তাইওয়ান প্রণালীর স্পর্শকাতর স্থানে কয়েকটি যুদ্ধবিমান পাঠায়। এরই প্রেক্ষিতে বেইজিংকে সতর্কবার্তা দিল তাইপে।



চীন বিচ্ছিন্ন অঞ্চল হিসেবে দাবি করা তাইওয়ানের মধ্যে সামরিক উত্তেজনা বেড়ে গেছে। সম্প্রতি তাইপে মার্কিন শীর্ষ কর্মকর্তার আনোগোনায় সীমান্তে যুদ্ধবিমান ও রণতরী পাঠিয়ে ওয়াশিংটন হুশিয়ারি দেয় চীন।পাকিস্তানের ডন অনলাইনের খবরে বলা হয়েছে, তাইওয়ান প্রণালীর মাঝ বরাবর কয়েকটি যুদ্ধবিমান উড়ে গেছে।এটিকে হুমকি হিসেবেই দেখছেন তাইওয়ানের প্রেসিডেন্ট সাই ইং-ওয়েন। এদেক গত সপ্তাহে তাইওয়ানের প্রেসিডেন্টের সঙ্গে বৈঠক করতে তিনদিনের সফর তাইপেতে আসেন মার্কিন অর্থনীতি বিষয়ক আন্ডার সেক্রেটারি কেইথ ক্রাচ। তখনই তাইওয়ান প্রণালীতে সামরিক মহড়া চালায় চীন।তাইওয়ানকে পৃথক দেশ হিসেবে মানছে না বেইজিং। সে দেশের সরকারও তাদের কাছে 'তাইওয়ান কর্তৃপক্ষ' মাত্র।চীনের সঙ্গে সম্পর্ক খারাপ হওয়ার ভয়ে বিশ্বের অধিকাংশ দেশই তাইওয়ানের সঙ্গে কূটনৈতিক সম্পর্ক রাখে না। জাতিসংঘের সদস্যভুক্ত ১৯৩টি দেশের মধ্যে তাইওয়ানের সঙ্গে পূর্ণ কূটনৈতিক সম্পর্ক আছে মাত্র ১৫টি দেশের। চীনের বাধায় তাইওয়ান জাতিসংঘেও নেই।চীন বরাবরই বলে যাচ্ছে শান্তিপূর্ণভাবে না হলে জোর করে তাইওয়ানকে 'মূল ভূখণ্ডের নিয়ন্ত্রণে' আনা হবে। ইদানীং এই হুমকি উচ্চমাত্রায় পৌঁছেছে। 
",22/9/2020,international
সীমান্তে মুখোমুখি অবস্থানের মধ্যেই ভারতের রাফায়েল উড়ল লাদাখে,"চীনের সঙ্গে পাঁচ ধরে সীমান্তে মুখোমুখি অবস্থানে রয়েছে ভারত। দুই দেশের পক্ষ থেকেই অতিরিক্ত সেনা মোতায়েন করা হয়েছে। দুই দেশের মধ্যে কয়েকবার ব্যর্থ আলোচনাও হয়েছে। সবশেষ সোমবার চীনের মোল্ডো এলাকায় আলোচনার আগেই লাদাখ সীমান্তে অত্যাধুনিক যুদ্ধবিমান রাফায়েল উড়িয়েছে ভারতীয় বাহিনী। খবর-টাইমস অব ইন্ডিয়া।



ভারত-চীন সীমান্ত অসন্তোষের মধ্যে সদ্য ফ্রান্স থেকে কেনা এই বিমানবহরের লাদাখের আকাশে আনাগোনা বহু প্রশ্নের জন্ম দিয়েছে।রোববার প্রতিরক্ষা সূত্র জানিয়েছে, ১০ সেপ্টেম্বর আমবালা বিমান ঘাঁটিতে রাখা যুদ্ধবিমানগুলো সাম্প্রতিক দিনগুলোতে পরীক্ষামূলক মহড়া হিসেবে লাদাখে উড়েছে। গালওয়ান সংঘর্ষের পরই ভারত-চীন নিজেদের আকাশসীমায় যুদ্ধবিমানের মহড়া দিচ্ছে। ভারতীয় বিমান বাহিনীর মিগ-২১ এবং তেজস যুদ্ধবিমান নিয়মিত আকাশে উড়ছে। চিনুক এবং অ্যাপাচি হেলিকপটারও দেখা যাচ্ছে। কিন্তু নতুন কেনা রাফাল কেন লাদাখের আকাশে তাই নিয়ে জল্পনা এখন তুঙ্গে।এদিকে ভারতীয় সংবাদ মাধ্যমগুলো জানিয়েছে, সোমবার সকাল থেকে লাদাখের আকাশে উড়ছে রাফায়েল যুদ্ধবিমান। এর আগে রোববার সন্ধ্যার পড়ে আম্বালা এয়ারবেস থেকে লাদাখের উদ্দেশে রওনা দেয় রাফাল যুদ্ধবিমান। লাদাখে পরিস্থিতির ওপর নজর রাখতেই রাফালকে কাজে লাগানো হয়েছিল বলে মনে করা হচ্ছে।বলা হচ্ছে, ভারতীয় বিমান বাহিনী এসব যুদ্ধবিমানের মহড়া দিয়ে চীনা বাহিনীর ওপর নজর রাখছে।  ",22/9/2020,international
সীমান্তে উত্তেজনা প্রশমনে ফের বৈঠকে ভারত-চীন,"প্রকৃত নিয়ন্ত্রণরেখায় উত্তেজনা কমাতে সোমবার ফের বৈঠকে বসতে চলেছে ভারত ও চীন।



চীনের দখলে থাকা মোল্ডো এলাকায় এ বৈঠক হওয়ার কথা। দুদেশের সেনাবাহিনীর কমান্ডার পর্যায়ের এ বৈঠকের ফলাফল নিয়ে আশাবাদী দিল্লি। খবর টাইমস অব ইন্ডিয়া। আজকের দ্বিপাক্ষিক বৈঠকে ভারতীয় প্রতিনিধি দলের নেতৃত্ব দেবেন সেনাবাহিনীর ১৪ কর্পসের কমান্ডার লেফটেন্যান্ট জেনারেল হরিন্দর সিং। অন্যদিকে চীনের সেনাবাহনীর সাউথ শিনচিয়াং রিজিয়নের কমান্ডার মেজর জেনারেল লিউ লিন তাদের দেশের প্রতিনিধি দলের প্রতিনিধি দলের নেতৃত্ব দিতে পারেন।

এর আগে আরও পাঁচবার ভারত এবং চীনের সেনাবাহিনীর মধ্যে কর্পস কমান্ডার স্তরে বৈঠক হয়েছে। কিন্তু তাতে কোনো ইতিবাচক ফলাফল পাওয়া যায়নি। তবে এবারে বৈঠক নিয়ে আশাবাদী ভারত। ",22/9/2020,international
রাজার নয় থাইল্যান্ড সাধারণ জনগণের,"থাইল্যান্ডে সরকারবিরোধী বিক্ষোভকারীরা দেশটির রাজতন্ত্রকে চ্যালেঞ্জের মুখে ফেলেছে। রাজধানী ব্যাংককের গ্রান্ড প্যালেসের কাছে ‘পিপলস ফলক’ নামে একটি ফলক স্থাপন করেছে তারা। এ সময় সেখানে ঘোষণা দেয়া হয়, ‘থাইল্যান্ডের মালিক জনগণ’। ২০ সেপ্টেম্বর রোববারের সকালে স্থাপন করা ফলকটিতে থাই ভাষায় লেখা হয়, ‘জনগণ এই মনোভাব প্রকাশ করছে, এই দেশের মালিক জনগণ; রাজা নয়।’



বিক্ষোভের আয়োজকরা বলছেন, এই ফলক হচ্ছে ২০০৭ সালে হারিয়ে যাওয়া আরেকটি ফলকের স্থলাভিষিক্ত; যেটি থাইল্যান্ডের নিরঙ্কুশ রাজতন্ত্র বিলোপের দাবিতে ১৯৩০ সালে স্থাপন করা হয়েছিল।বিষয়টিকে রাজতন্ত্রবিরোধী সাহসী পদক্ষেপ এবং থাই রাজা মাহা ভার্জিরালংকর্নের জন্য সর্বশেষ চ্যালেঞ্জ বলে মনে করা হচ্ছে। বিবিসি।জুলাই মাস থেকেই থাইল্যান্ডে রাজতন্ত্র ও রাজনৈতিক পদ্ধতি সংস্কারের দাবিতে ছাত্রদের নেতৃত্বে বিক্ষোভ চলে আসছে। এর মধ্যে সপ্তাহের শেষের দিন তথা শনিবারের বিক্ষোভকে কয়েক বছরের মধ্যে সবচেয়ে বড় বিক্ষোভ হিসেবে দেখা হচ্ছে।অনেকে রোববার ছত্রভঙ্গ করে দেয়া পর্যন্ত বিক্ষোভ চালিয়ে গেছেন। শুধু তাই নয়, কর্তৃপক্ষ ছাত্রদের দাবিতে পরিবর্তন আনার যে দাবি করছিল সেটির প্রতিও বৃদ্ধাঙ্গুলি দেখিয়েছে বিক্ষোভকারীরা।তারা যে রাজতন্ত্রের সংস্কারের দাবি করছে, সে রাজতন্ত্রকে থাইল্যান্ডে খুবই স্পর্শকাতর হিসেবে বিবেচনা করা হয় এবং রাজতন্ত্রের সমালোচনার জন্য দেশটিতে কয়েক বছরের জেলের মতো কঠোর শাস্তির বিধান রয়েছে।প্রতিবাদকারীদের আরেকটি দাবি হচ্ছে প্রধানমন্ত্রী প্রায়ুথ চান ওচার পদত্যাগ। তিনি ২০১৪ সালে সামরিক অভ্যুত্থানের মাধ্যমে ক্ষমতা দখল করেন এবং গত বছর প্রশ্নবিদ্ধ এক নির্বাচনে জয়ী হন।এছাড়া নতুন সংবিধান রচনা করা এবং সমালোচকদের হয়রানি বন্ধ করার দাবিও ছিল বিক্ষোভকারীদের। থাইল্যান্ডে দীর্ঘদিনের রাজনৈতিক অস্থিরতা রয়েছে।কিন্তু গত ফেব্রুয়ারি মাসে আদালত নতুন একটি গণতন্ত্রপন্থী দল ফিউচার ফরওয়ার্ড পার্টি (এফএফপি) ভেঙে দেয়ার আদেশ দেয়ার পর রাজনৈতিক অস্থিরতা তীব্র আকার ধারণ করে। এই দলটি তরুণ প্রজন্মের কাছে অনেক জনপ্রিয় এবং নতুন দল হয়েও পার্লামেন্ট নির্বাচনে তৃতীয় সর্বোচ্চ আসন অর্জন করেছে ২০১৯ সালে।রাজতন্ত্রবিরোধী থাইল্যান্ডের বর্তমান বিক্ষোভ আগের যে কোনো বিক্ষোভ প্রতিবাদের চেয়ে ভিন্ন। গত মাসে আন্দোলনকারী রাজতন্ত্রের সংস্কারে ১০ দফা দাবি তুলে ধরে। এ দাবি পাঠকারী প্যানুচায়া বলেছিলেন, তারা রাজতন্ত্র বিলোপের দাবি করছেন না; বরং তারা একে আধুনিকীকরণের দাবি করছেন।কিন্তু তার পরই তাদের ‘চাং চার্ট’ বা জাতিবিদ্বেষী হিসেবে তুলে ধরলে পরিস্থিতি খারাপের দিকে চলে যায়। উল্লেখ্য, থাইল্যান্ডে রাজাকে পূজনীয় হিসেবে বিবেচনা করা হয় এবং তার বিরুদ্ধে কোনো ধরনের অভিযোগ-অবমাননার অধিকার কারও নেই।থাইল্যান্ডের রাজনৈতিক অস্থিরতা এবং গোলযোগের ঘটনা নতুন নয়। কিন্তু এই নতুন আন্দোলন শুরু হয়েছে গত ফেব্রুয়ারিতে, যখন সে দেশের আদালত একটি নবগঠিত গণতন্ত্রপন্থী রাজনৈতিক দলকে বিলুপ্ত করার রায় দেন। ছাত্রনেতারা রাজপ্রাসাদের মাঠে ফলক বসিয়ে দিচ্ছেন। আকস্মিক জনসভা আয়োজনে চুপসানো মুরগি আর ইঁদুরের গান- থাই তরুণদের বিক্ষোভের সৃজনশীলতা।ফিউচার ফরোয়ার্ড পার্টি (এফএফপি) থাই তরুণ এবং প্রথমবারের ভোটদাতাদের মধ্যে খুবই জনপ্রিয় ছিল। গত বছর মার্চের নির্বাচনে দলটি সংসদের তৃতীয় বৃহত্তম দলে পরিণত হয়েছিল।ওই নির্বাচনেই সামরিক অধিনায়করা নির্বাচিত হন। কিন্তু জুনে একজন জনপ্রিয় গণতন্ত্রপন্থী আন্দোলনকারী ওয়ানচালরাম সাকসাতসিত প্রতিবেশী দেশ ক্যাম্বোডিয়া থেকে গুম হওয়ার পর বিক্ষোভ আবারও দানা বাঁধতে শুরু করে।থাইল্যান্ডে অভ্যুত্থানের পর থেকে মি. ওয়ানচালরাম সেখানে নির্বাসিত জীবনযাপন করছিলেন।তিনি এখনও নিখোঁজ রয়েছেন। বিক্ষোভকারীরা অভিযোগ করেন, তার অপহরণের পেছনে থাই রাষ্ট্রযন্ত্রের হাত রয়েছে। কিন্তু সরকার এই অভিযোগ অস্বীকার করেছে।",22/9/2020,international
"তালেবানের সঙ্গে পাল্টাপাল্টি হামলা, নিহত ৫২","কাতারের দোহায় আফগান সরকার ও বিদ্রোহী গোষ্ঠী তালেবান শান্তি আলোচনার মধ্যে আফগানিস্তানে একে অপরের ওপর হামলা-পাল্টা হামলা অব্যাহত রয়েছে।

সর্বশেষ কুন্দুজ প্রদেশে তালেবান যোদ্ধাদের লক্ষ্য করে একাধিক বিমান হামলা চালিয়েছে আফগান বিমানবাহিনী।



শনিবারের এসব হামলায় অন্তত ৪০ জন তালেবান যোদ্ধা নিহত হয়েছে। সেই সঙ্গে ১২ বেসামরিক নিরীহ নাগরিক নিহত হয়েছে। এর মধ্যে নারী এবং শিশুও রয়েছে। এছাড়া আরও ১০ জন আহত হয়েছে। বিমান হামলা ও হতাহতের তথ্য নিশ্চিত করেছেন আফগান কর্মকর্তারা। খবর আলজাজিরার। শনিবার সকালে খান আবাদ জেলার সেনা সদস্যদের অবস্থান লক্ষ্য করে তালেবানের হামলা চালানোর জবাবেই এ বিমান হামলা চালানো হয়। এ বিমান হামলায় কোনো বেসামরিক নাগরিক হতাহতের খবর নিশ্চিত করেনি আফগানিস্তানের প্রতিরক্ষা মন্ত্রণালয়। তবে বেসামরিক নাগরিক হতাহতের বিষয়টি নিয়ে আফগান সরকারের পক্ষ থেকে তদন্ত চলছে।টুইটারে এক বিবৃতিতে আফগান প্রতিরক্ষা মন্ত্রণালয় জানায়, শনিবার সকালে তালেবান যোদ্ধারা কুন্দুজ প্রদেশের খান আবাদ জেলায় অবস্থানস্থলে (আফগান সেনাবাহিনীর) হামলা চালিয়েছে। সক্রিয় আত্মরক্ষা প্রক্রিয়ায় সেনাবাহিনী হামলা প্রতিহত করেছে।’ তিনি জানান, ৩০ জনেরও বেশি তালেবান যোদ্ধা নিহত হয়েছেন। এদের মধ্যে দুই কমান্ডার রয়েছেন। 
পাল্টা বিবৃতিতে তালেবান দাবি করে, হামলায় তাদের কোনো যোদ্ধা নিহত হয়নি। বরং ২৩ বেসামরিক নাগরিক নিহত হয়েছে। স্থানীয় হাসপাতালের পরিচালক মোহাম্মদ নাইম জানান, হাসপাতালে তিন নিহত ও তিন আহত বেসামরিক নাগরিককে নিয়ে আসা হয়েছিল।পাল্টাপাল্টি হামলার পর সাধারণ মানুষের সুরক্ষার্থে মানবিক যুদ্ধবিরতির ডাক দিয়েছেন দেশটির প্রেসিডন্ট আশরাফ ঘানি। এর আগেও আফগান সরকারের পক্ষ থেকে তালেবানদের উদ্দেশে এমন যুদ্ধবিরতির আহ্বান জানানো হয়েছে। তবে তালেবানদের পক্ষ থেকে তা মেনে নেয়া হয়নি। আফগানিস্তানের দীর্ঘ ১৮ বছরের যুদ্ধে অবসানে সরকার এবং যুক্তরাষ্ট্র তালেবানের সঙ্গে যখন শান্তি চালিয়ে যাচ্ছে তখনই হামলার ঘটনা বেড়ে গেছে। এতে আবারও হুমকিতে পড়েছে শান্তি আলোচনা।",22/9/2020,international
দক্ষিণ আফ্রিকায় অলৌকিকভাবে বেঁচে গেল ৫০০ গ্রাম ওজনের শিশু,"গ্রেস অব গড- এটি দক্ষিণ আফ্রিকার নির্দিষ্ট সময়ের তিন মাস আগে মাত্র ৫০০ গ্রাম ওজন নিয়ে জন্ম নেয়া একটি শিশুর নাম। কেপটাউনের বিশেষায়িত সরকারি জর্জ শিশু মেডিকেল অ্যান্ড রিসার্চ হাসপাতালে শিশুটির জন্ম হয়েছে আজ থেকে ১১৬ দিন আগে।



মে মাসের ২৩ তারিখ নির্দিষ্ট সময়ের তিন মাস আগে জন্ম নেয়া ওই শিশুটির বর্তমান বয়স ১১৬ দিন। মাত্র ৫০০ গ্রাম ওজন নিয়ে এবং তিন মাস আগে শিশুটি জন্ম হওয়ায় ডাক্তাররা তাকে বাঁচিয়ে রাখার আশা ছেড়ে দিয়েছিলেন। কৃত্রিম উপায়ে অক্সিজেন এবং খাদ্যনালি সংযোজন করে চাইল্ড ইনকিউবেটরে দক্ষিণ আফ্রিকার প্রখ্যাত শিশু বিশেষজ্ঞদের তত্ত্বাবধানে ১১৬ দিন চিকিৎসা দেয়ার পর আজ শনিবার হাসপাতাল থেকে বাচ্চাটির ছাড়পত্র দিয়েছেন ডাক্তাররা। এ সময় কেপটাউন বিশেষায়িত জর্জ সরকারি শিশু মেডিকেল অ্যান্ড রিসার্চ হাসপাতালের প্রধান অধ্যাপক ডা. ইলস এলস গণমাধ্যমের কাছে বলেছেন, শিশুটি ৫০০ গ্রাম ওজন নিয়ে জন্ম হওয়ার পর আমরা তার বেঁচে থাকার আশা ছেড়ে দিয়েছিলাম। কিন্তু ঈশ্বরের অপার কৃপায় এবং বিশেষজ্ঞ চিকিৎসকদের আন্তরিক প্রচেষ্টায় শিশুটির বর্তমান ওজন ৩ কেজির কাছাকাছি, তাই আজকে শিশুটিকে ছাড়পত্র দেয়া হয়েছে।শিশুটির মা জ্যাকলিন পেট্রো সাংবাদিকদের বলেছেন, নির্দিষ্ট সময়ের তিন মাস আগে শিশুটির জন্ম হওয়ায় আমি তার বাঁচার আশা ছেড়ে দিয়েছিলাম। কারণ ওজন এবং শ্বাস না নেয়ায় বেঁচে থাকার কোনো আশা ছিল না। কিন্তু ঈশ্বরের কৃপায় এবং ডাক্তারের প্রচেষ্টায় আমার সন্তান অলৌকিকভাবে জীবন ফিরে পেয়েছে, তাই তার নাম রেখেছি গ্রেস অব গড। 
উল্লেখ্য, নবজাত শিশু জন্মের সময় স্বাভাবিক ওজন হল ২.৫ কেজি থেকে ৪ কেজি।
",22/9/2020,international
সিসির পদত্যাগ দাবিতে ফের উত্তাল মিসর,"স্বৈরশাসক প্রেসিডেন্ট আবদেল ফাত্তাহ আল-সিসির পদত্যাগের দাবিতে ফের রাস্তায় নেমেছে মিসরের হাজার হাজার মানুষ।



আলজাজিরা জানিয়েছে, রোববার মিসরের অন্যতম গুরুত্বপূর্ণ প্রশাসনিক অঞ্চল গিজায় বড় বিক্ষোভ হয়েছে। বিক্ষোভে বাধায় দেয়ায় গিজার কাদায়া শহরতলিতে পুলিশের একটি গাড়ি ভাংচুর ও আগুন ধরিয়ে দেয় বিক্ষোভকারীরা। এ সময় স্লোগান দেয়, ‘এই অভ্যুত্থানকারীর (একনায়ক সিসি) পতন হোক।’এদিনের বিক্ষোভের বেশ কিছু ভিডিও সামাজিক যোগাযোগমাধ্যমে ছড়িয়ে পড়েছে। তাতে দেখা যাচ্ছে, ব্যানার-ফেস্টুন নিয়ে আল-সিসির পদত্যাগের দাবিতে স্লোগান দিচ্ছে বিক্ষোভকারীরা। বিক্ষোভ থামিয়ে দিতে গেলে নিরাপত্তা বাহিনীর সঙ্গে সংঘর্ষের ঘটনা ঘটে। বিক্ষোভকারীদের লক্ষ্য করে তাজা বুলেট ও টিয়ারগ্যাস ছুড়ে পুলিশ। ইট-পাটকেল ছুড়ে তার জবাব দেয় বিক্ষোভকারীরা। এদিন রাজধানীয় কায়রোর দক্ষিণে আল-বাসাতিন জেলা ও পার্শ্ববর্তী আরও বেশ কিছু এলাকাতেও বিক্ষোভ দেখিয়েছে কয়েকশ’ মানুষ। এছাড়া কায়রোর কূটনৈতিক এলাকা মাদি ও উপশহর মাদিনাত নাসরে মিছিল-সমাবেশ অনুষ্ঠিত হয়েছে। গত কয়েকদিন ধরেই একটানা বিক্ষোভ চলছে উত্তর আফ্রিকার দেশটিতে। নির্বাসিত নেতা বিলিয়নিয়ার মোহাম্মাদ আলীর ডাকে শুক্রবার রাতে বিক্ষোভ শুরু হয়। আগে থেকেই বিক্ষোভের বিষয়টি আঁচ করতে পেরে দেশজুড়ে নিরাপত্তাব্যবস্থা জোরদার করা হয়। বিক্ষোভ থামাতে দেশজুড়ে নিরাপত্তা জোরদার করেছে সরকার। মোড়ে মোড়ে মোতায়েন করা হয়েছে অতিরিক্ত পুলিশ। বিক্ষোভকারীদের ছত্রভঙ্গ করতে তাজা বুলেট ও টিয়ারগ্যাস ছুড়ছে নিরাপত্তা বাহিনী। সেই সঙ্গে চলছে ব্যাপক ধরপাকড়। সরকারের দমন-পীড়ন ও পুলিশের ধরপাকড়ে উদ্বেগ জানিয়েছে আন্তর্জাতিক মানবাধিকার সংস্থাগুলো।প্রত্যক্ষদর্শী ও একাধিক সূত্রের বরাত দিয়ে আনাদোলু এজেন্সি জানিয়েছে, কায়রোর তাহরির স্কয়ার, আলেকজান্দ্রিয়া ও সুয়েজে বহু পুলিশ ও সেনা মোতায়েন করা হয়েছে। সারা দেশে বহু ক্রসিং এবং মহাসড়কগুলোতে সামরিক চেকপয়েন্টও বসানো হয়েছে। কায়রোর কেন্দ্রস্থল ও এর আশপাশের ক্যাফেগুলো বন্ধ করে দেয়া হয়। নিরাপত্তা বাহিনীর ব্যাপক উপস্থিতি উপেক্ষা করেই রাস্তায় নামে মানুষ। বিক্ষোভ দমনে আগে থেকেই ধরপাকড় শুরু করে পুলিশ ও নিরাপত্তা বাহিনী। দু’দিনেই আটকের সংখ্যা ২০০ ছাড়িয়েছে। তবে আটকের বিষয়টি স্বীকার করছে না সিসি প্রশাসন। আলজাজিরা জানায়, শুক্রবার রাত বিক্ষোভ থেকে কতজনকে আটক করা হয়েছে সে বিষয়ে সুস্পষ্ট কিছু জানাচ্ছে না মিসর সরকার। তবে বিভিন্ন মানবাধিকার সংস্থা ও গণমাধ্যম সূত্রে ২০০ জনেরও বেশি মানুষের আটকের খবর পাওয়া গেছে। আটক বিক্ষোভকারীদের মধ্যে ৩৪ জন নারীও রয়েছেন। শুধু কায়রো থেকেই ১৬০ জনকে আটক করেছে পুলিশ। এছাড়া আলেক্সজান্দ্রিয়া থেকে ১১ জনকে আটক করা হয়েছে। ",22/9/2020,international
ধর্ষক ‘খোজাকরণ’ আইন নাইজেরিয়ায়,"মহামারী করোনাভাইরাসের এ লকডাউনের সময় নাইজেরিয়ার ধর্ষণের হার আশঙ্কাজনক হারে বেড়ে গেছে।



আর এই অপরাধের বিরুদ্ধে কঠোর আইন পাস করেছে নাইজেরিয়ার কাদুনা রাজ্য।এখন থেকে সেখানে ধর্ষণের দায়ে কেউ দোষী সাব্যস্ত হলে শাস্তি হিসেবে অস্ত্রোপচারের মাধ্যমে তাকে নপুংসক (খোজা) করে দেয়া হবে।শুধু তাই নয়, কেউ যদি শিশু ও ১৪ বছরের কমবয়সী কাউকে ধর্ষণ করে তাহলে তার শাস্তি হবে মৃত্যুদণ্ড। স্কাই নিউজ।বৃহস্পতিবার কাদুনা রাজ্যের গভর্নর নাসির আহমেদ এল রুফাই এমনই এক ঘোষণা দিয়েছেন।তিনি বলেছেন, শিশুদের ধর্ষণের মতো ভয়ানক অপরাধ থেকে বাঁচাতে এমন কঠিন শাস্তির বিধান করার কোনো বিকল্প নেই। এটা প্রয়োজন ছিল। অবশ্য এর আগেও ধর্ষণের কঠিন শাস্তি ছিল কাদুনাই।",22/9/2020,international
দক্ষিণ আফ্রিকায় লকডাউন উঠে যাচ্ছে সোমবার,"দক্ষিণ আফ্রিকা দীর্ঘ ৬ মাস পর আগামী সোমবার থেকে লকডাউন মুক্ত হতে যাচ্ছে। করোনা মহামারীর কারণে দীর্ঘ ৬ মাস লকডাউনে থাকা দেশটিতে করোনা সংক্রমণ ও মৃত্যু কমে আসায় সরকার এ সিদ্ধান্ত নিয়েছে।



দেশটির রাষ্ট্রপতি সিরিল রামাপোসা বুধবার জাতির উদ্দেশ্য দেয়া ভাষণে সোমবার থেকে লকডাউন প্রথম স্তরে নামিয়ে এনে সবকিছু স্বাভাবিক করার ঘোষণা দেন।সেইসঙ্গে আর্ন্তজাতিক ফ্লাইট যোগাযোগ ও সব সীমানা ১ অক্টোবর থেকে খুলে দেয়ার ঘোষণা দেয়া হয়েছে।তবে প্রাথমিকভাবে সীমিত পরিসরে নির্দিষ্ট কয়েকটি দেশের সঙ্গে বাণিজ্য সম্পর্ক ঠিক রাখতে আর্ন্তজাতিক ফ্লাইট যোগাযোগ চালু করা হবে বলে রাষ্ট্রপতি ভাষণে উল্লেখ করেন।পরবর্তীতে বৈশ্বিক করোনা মহামারী ঠিক হলে সব দেশের সঙ্গে ফ্লাইট যোগাযোগ স্বাভাবিক করার ঘোষণা দেন রাষ্ট্রপতি।সোমবার থেকে মসজিদসহ সব ধর্মীয় প্রতিষ্ঠানে স্ব স্ব ধর্মের রীতিনীতি পালন করতে আর কোনো বাঁধা থাকবে না। তবে স্বাস্থ্যবিধি মেনে সব কাজ সম্পন্ন করার তাগিদ দেন রাষ্ট্রপতি।এছাড়া ফুটবল ক্রিকেটসহ সব ধরনের খেলাধুলার জন্য আরোপিত বাধ্যবাধকতাও থাকছে না সোমবার থেকে।চলতি বছরের মার্চ মাস থেকে বিশ্বব্যাপী করেনা মহামারী শুরু হলে পাঁচ স্তরের লকডাউন নীতিমালা ঘোষণা করে দক্ষিণ আফ্রিকা। গত ছয়মাসে পাঁচ স্তরের লকডাউন নীতিমালা ক্রমান্বয়ে শীতিল করে সোমবার শেষ হবে সম্পূর্ণ লকডাউন।উল্লেখ্য, দক্ষিণ আফ্রিকায় করোনা আক্রান্তের সংখ্যা সাড়ে ৬ লাখ ছাড়িয়ে গেলেও সুস্থতার হার ৯০ শতাংশ।
",22/9/2020,international
ধর্ষণ করলেই খোজা করা হবে নাইজেরিয়ায়,"ধর্ষকদের বিরুদ্ধে কঠোর আইন পাস করল নাইজেরিয়ার কাদুনা রাজ্য। সেখানে কোনো ব্যক্তি ধর্ষণ করলে তাকে অস্ত্রোপচারের মাধ্যমে খোজা করা হবে। নতুন এ আইনে বলা হয়েছে, ১৪ বছরের নিচে কোনো শিশুকে ধর্ষণ করা হলে এ শাস্তির মুখোমুখি হতে হবে তাকে। খবর-স্কাই নিউজ।



কাদুনা রাজ্যের গর্ভনর নাসির আহমেদ এল-রুফাই বলেন, শিশুদের বিরুদ্ধে মারাত্মক অপরাধ প্রতিরোধে ও ভবিষ্যত সুরক্ষায় এ কঠিন দণ্ড সাহায্য করবে। খবরে বলা হয়েছে, নাইজেরিয়াতে করোনাকালীন সময়ে কয়েক মাসে ধর্ষনের হার অত্যাধিক বেড়ে গেছে। তবে দেশটির নারী অধিকারকর্মীরা ধর্ষণের শাস্তি মৃত্যুদণ্ড দিতে আহ্বান জানিয়েছেন। জেন্ডার অ্যাক্টিভিস্ট ও ধর্ষণের হাত থেকে বেঁচে যাওয়া ডরোথি নেজেমানজে বলেছেন, এমন আইন নাইজেরিয়ার অন্য রাজ্যগুলোতে গ্রহণ করা উচিত। অবশ্য নাইজেরিয়ার কাদুনা রাজ্যে ধর্ষণের কঠিন শাস্তি আগে থেকেই ছিল। রাজ্যটিতে আগে প্রাপ্তবয়স্ক নারীদের ধর্ষণের শাস্তি ছিল ২১ বছরের কারাদণ্ড। আর সংখ্যালঘুদের ধর্ষণের শাস্তি ছিল যাবজ্জীবন।",22/9/2020,international
দক্ষিণ আফ্রিকায় ১২ মিলিয়ন লোক করোনা আক্রান্ত হবে,"দক্ষিণ আফ্রিকায় ছয় মাসে করোনা আক্রান্তের সংখ্যা দাঁড়াবে ১২ মিলিয়নে। সেই সঙ্গে মৃত্যুর সংখ্যাও দাঁড়াবে ৪০ হাজারে।
সম্প্রতি দেশটির স্বাস্থ্যমন্ত্রী জুয়েলি এমকিজে প্রিটোরিয়া নিজ দফতরে এক সংবাদ সম্মেলনে সাংবাদিকদের এমন তথ্য জানিয়েছেন। স্বাস্থ্যমন্ত্রী বলেছেন, বর্তমানে করোনা আক্রান্ত সাড়ে ৬ লাখ পেরিয়েছে। ৬ মাসে তা মোট জনসংখ্যার ৪৭.৮ শতাংশ আক্রান্ত হয়ে ১২ মিলিয়নে দাঁড়াবে।



সেই সঙ্গে মৃত্যুর সংখ্যাও দাঁড়াবে ৪০ হাজারে। সরকারি হিসাবে বর্তমানে মোট জনসংখ্যার ২০ শতাংশ আক্রান্ত হয়েছে। আগামী ৬ মাসে আরও ২৭ শতাংশ আক্রান্ত বৃদ্ধি পেয়ে আক্রান্তের সংখ্যা ১২ মিলিয়নে দাঁড়াবে।এছাড়া মন্ত্রী জানিয়েছেন, ৬ মাসে দেশটিতে সরকার ৮ মিলিয়ন এন্ট্রিবডি পরীক্ষা করবে। তিনি আরও বলেছেন, করোনার শুরুতে যেভাবে করোনা শনাক্তে সরকার পরীক্ষা কর্মসূচি হাতে নিয়েছিল বর্তমানে তা হ্রাস করা হয়েছে।
অপরদিকে জোহানসবার্গ উইটস বিশ্ববিদ্যালয়ের বিশিষ্ট ভ্যকসিনোলজিস্ট অধ্যাপক ডা.সানির মাঝি বলেছেন, বর্তমানে করোনা শনাক্ত কম মনে হলেও দেশের ঘনবসতিপূর্ণ এলাকাগুলোতে ৪০ শতাংশ লোক আক্রান্ত হয়েছে।",22/9/2020,international
ইউরোপ থেকে অস্ত্র না কেনার ঘোষণা ইরানের,"আগামী অক্টোবরে ইরানের ওপর থেকে অস্ত্র নিষেধাজ্ঞা উঠে যাওয়ার পর ইউরোপ থেকে কোনো অস্ত্র কিনবে না ইরান। দেশটির পররাষ্ট্রমন্ত্রী মোহাম্মদ জাভেদ জারিফ এ তথ্য জানিয়েছেন।



ইরানের একটি টিভি চ্যানেলকে দেয়া সাক্ষাৎকারে তিনি বলেন, রাশিয়া এবং চীন থেকে অস্ত্র কিনলেই আমাদের প্রয়োজন মিটে যাবে। ইউরোপ থেকে কোনো অস্ত্র কেনার প্রয়োজন হবে না। খবর ইরনার। জারিফ বলেন, বিপ্লবের পর থেকে আমরা ইউরোপের অস্ত্র-ক্রেতা ছিলাম না, তারাও আমাদের কাছে অস্ত্র বিক্রি করে নি। এখন অস্ত্র বিক্রির জন্য আমরা তাদের ওপর চাপ সৃষ্টি করবো না, কারণ তাদের অস্ত্রের প্রয়োজন আমাদের নেই।আগামী অক্টোবরে ইরানের ওপর থেকে অস্ত্র নিষেধাজ্ঞা উঠে যাচ্ছে। অস্ত্র নিষেধাজ্ঞা উঠে গেলে ইউরোপের দেশ ব্রিটেন, ফ্রান্স এবং জার্মানি ইরানের কাছে অস্ত্র বিক্রি করবে না বলে খবর বেরিয়েছে। এর প্রতিক্রিয়ায় দেশটি জানিয়েছে, ১৯৮০’র দশকে ইরান-ইরাক যুদ্ধের সময় ইউরোপের দেশগুলো অস্ত্র বিক্রির পরিবর্তে ইরানের বিরুদ্ধে অপপ্রচার চালিয়েছে। এসব মাথায় রেখে ইরান ইউরোপের দেশগুলো থেকে অস্ত্র কেনার চিন্তা করবে না।",22/9/2020,international
ফ্রান্সে চলছে করোনার দ্বিতীয় ধাপ,"করোনাভাইরাসের দ্বিতীয় ধাপ চলছে ইউরোপে। তবে সবচেয়ে খারাপ অবস্থা ফ্রান্সে।



গত সপ্তাহের রিপোর্টে দেখা গেছে, নতুন করে প্রতিদিন গড়ে ১০ হাজার আক্রান্ত হচ্ছেন। মৃতের সংখ্যাও ক্রসমাগতভাবে বাড়ছে।ফ্রান্সের মার্চের শুরুর দিকে করোনাভাইরাসের প্রাদুর্ভাব দেখা দেয়। দুই মাস লকডাউনে থাকে পুরো ফ্রান্স। ঘরবন্দি হয়ে পড়েন ৬০ লাখ মানুষ। বিচ্ছিন্ন থাকে সব ধরনের যোগাযোগ।ধীরে ধীরে পরিস্থিতি স্বাভাবিক হয়। আক্রান্ত ও মৃতের সংখ্যা কমতে থাকে। ঘর ছেড়ে বাইরে আসতে থাকেন মানুষ, কাজে ফিরেন কর্মজীবীরা।সম্প্রতি আবারও উদ্বেগ দেখা দেয় নতুন করে আক্রান্তের সংখ্যা বাড়তে থাকায়। বাড়তে থাকে মৃতের সংখ্যাও।শুরুতে যখন করোনাভাইরাসের প্রাদুর্ভাব দেখা দেয়, তখন মানুষের মনে ধারণা ছিল ষাটোর্ধ্ব বৃদ্ধরাই কেবল করোনার থাবায় প্রাণ দিচ্ছেন।দিন যত গড়াচ্ছে ধারণা পাল্টাতে শুরু হলো। মধ্য বয়স্ক কিংবা কম বয়স্করাও করোনায় মারা যাচ্ছেন।সময়ের সঙ্গে পরিস্থিতি বদলে যাচ্ছে, সর্বোচ্চ আক্রান্তের রেকর্ড র্স্পশ করল শনিবার। করোনার প্রাদুর্ভাব শুরু হওয়ার পর থেকে শনিবারই একদিনে সর্বোচ্চ ১৩ হাজার রোগী শনাক্ত হয়েছে। এদিন মৃতের সংখ্যাও ছিল ৫০ জন।একদিকে করোনার দুশ্চিন্তা, অন্যদিকে অর্থনীতি ধসের দিকে যাচ্ছে। প্যারিস পর্যটননির্ভর একটি শহর, প্রতি বছর এক কোটি পর্যটক আসেন এই শহরে। এ বছর পর্যটক নেই বললেই চলে। সুতরাং পর্যটন ব্যবসার সঙ্গে সম্পৃক্ত সব ব্যবসায়ীই বড় ধরনের ক্ষতির মুখে পড়েছেন।শুধু যে ব্যবসায়ীরা ক্ষতির মুখে পড়েছেন তা নয়, চাকরিও হারাচ্ছেন কেউ কেউ। ফলে আর্থিক সমস্য প্রবল আকারে দেখা দিচ্ছে।কেউ জানে না কবে আসবে সেই দিন। মুক্ত আকাশে মুক্ত মনে নিঃশ্বাস নেবে, ফিরে পাবে স্বাভাবিক রূপ।",22/9/2020,international
ইউরোপে করোনা মহামারীর দ্বিতীয় আঘাত চলছে,"হাজার বছরের ঐতিহ্য ইতিহাস এবং নয়নাভিরাম সৌন্দর্যের লীলাভূমি ইউরোপ। বলতে গেলে প্রতিটি দেশই এমনভাবে সাজানো গোছানো যেন শিল্পীর তুলিতে রূপ দান করা হয়েছে। কোভিড-১৯ মহামারী গত মার্চ থেকে ব্যাপকভাবে হানা দিয়েছিল এবং বিভিন্ন ধরনের আশঙ্কা শঙ্কার মধ্য দিয়ে অন্তর্দেশীয় ভাতৃত্বের বিভাজনের দ্বারপ্রান্তে নিয়ে গিয়েছিল। এর প্রভাব আমরা দেখেছি গত ইইউ শীর্ষ সম্মেলনে। তবে মে মাসের শেষ দিকে সব কিছুই স্বাভাবিক হয়ে আসছিল আন্তঃইউরোপীয় ভ্রমণের ক্ষেত্রে কোনো বাধা-নিষেধ ছিল না, মানুষের জীবনযাত্রা অনেকটা স্বাভাবিক হয়ে এসেছিল।



করোনা মহামারীর দৌরাত্ম্য শিথিল হয়ে আসা ইউরোপের জীবনধারায় স্বল্প সময়ে স্থায়ী হল না। আবারো সেই করোনার থাবায় ইউরোপে দ্বিতীয়বারের মতো আক্রান্ত। প্রথম পর্যায়ে ইতালি জার্মানি খুব খারাপ সময় পার করলেও এই দ্বিতীয় ধাপে আঘাত সইতে হচ্ছে স্পেন এবং ফ্রান্স, রাশিয়া, যুক্তরাজ্য, ইউক্রেন। তারপরেই আছে জার্মানি, ইতালি, নেদারল্যান্ড, চেক রিপাবলিক, রোমানিয়া একে একে আরও অনেক দেশ।স্পেনে গত বৃহস্পতিবার ১১ হাজার ২৯১ জন নতুন আক্রান্ত হয়েছে এবং ১৬২ জন মৃত্যুবরণ করেছে। গত ১৪ দিনে এ পর্যন্ত স্পেনে আক্রান্তের সংখ্যা ১ লক্ষ ৩৭ হাজার ১৩৮ জন। স্পেনের সর্বমোট আক্রান্তের সংখ্যা ৬ লাখ ২৫ হাজার ৬৫১ জন এবং মৃত্যুর সংখ্যা ৩০ হাজার ৪০৫ জন। তবে দুশ্চিন্তার বিষয় হচ্ছে যে গত ১৪ দিনে স্পেনে প্রতি ১ লাখ জনসংখ্যা অনুপাতে ২.৫ জন মৃত্যুর হার এবং ২৯২.২ নতুন আক্রান্ত রেকর্ড করা হয়েছে।ফ্রান্সে আশঙ্কাজনকভাবে গত বৃহস্পতিবার ১০ হাজার ৫৯৩ জন নতুন আক্রান্ত শনাক্ত হয়েছে এবং গত দুই মাসের মধ্যে সর্বোচ্চ ৫০ জনের মৃত্যু হয়েছে। গত ১৪ দিনে ১ লাখ ১৫ হাজার ৩০০ জন নতুন আক্রান্ত হয়েছে। গত ১৪ দিনে প্রতি এক লাখ লোকের মধ্যে ১৭২ জন লোক আক্রান্ত হয়েছে। তবে মৃত্যুর হার শূন্য দশমিক ৬ জন যা স্পেনের তুলনায় অনেক কম। তবে গত কিছুদিনের নতুন আক্রান্তের সংখ্যা বাড়ার কারণে ফ্রান্স সর্বমোট আক্রান্ত সংখ্যা চার লাখ ১৫ হাজার ৪৮১ জন ইইউ দ্বিতীয় সর্বোচ্চ মোট আক্রান্তের দিক থেকে। যুক্তরাজ্যে প্রতিদিন গড়ে চার হাজার জনের বেশি আক্রান্ত হচ্ছে। গত শুক্রবার ৪,৩২২ জন নতুন আক্রান্ত এবং ২৭ জন মৃত্যুর রেকর্ড করা হয়েছে। ইইউ দেশগুলোর মধ্যে যুক্তরাজ্যে গত ১৪ দিনে তৃতীয় সর্বোচ্চ আক্রান্ত সংখ্যা ৪১ হাজার ২০৩ জন। তবে মৃত্যুর হার খুবই কম। যুক্তরাজ্যে গত ২২ আগস্টের পর থেকে নতুন আক্রান্তের সংখ্যা পূর্বের দিনগুলো থেকে বর্তমানে প্রতিদিনের মতো দ্বিগুণ হারে রূপ নিচ্ছে।ফ্রুগাল ফোর খ্যাত নেতৃত্বের দেশ নেদারল্যান্ডের পরিস্থিতিও পূর্বের তুলনায় খুব একটা ভালো নয়। গত ১৪ দিনে ১৫ হাজার ৫৯৫ জন নতুন আক্রান্ত হয়েছে এবং গত ১৪ দিনে ১ লাখ লোকের মধ্যে ৯০ জন নতুন আক্রান্ত শনাক্ত হয়েছে। তবে মৃত্যুর হার খুবই সামান্য ০.২ জন। তাছাড়া ইতালিতে গত ১৪ দিনে ২০ হাজার ১৩৩ জন, জার্মানিতে ২০ হাজার ১৫৪ জন, চেক রিপাবলিক ১৭ হাজার ৭০৩ জন, রোমানিয়া ১৭ হাজার ৪৩৪ জন, বেলজিয়ামে ১০ হাজার ২৭ জন, হাঙ্গেরিতে ৯ হাজার ১৮৮ জন, পোল্যান্ডের ৭ হাজার ৪৪২ জন এবং পর্তুগালে ৭ হাজার ৩৪৫ জন আক্রান্ত শনাক্ত করা হয়েছে। তবে এই দেশগুলোর মধ্যে নতুন আক্রান্তের সংখ্যায় সবচেয়ে খারাপ অবস্থানে রয়েছে চেক রিপাবলিক গত ১৪ দিনে প্রতি ১ লাখ লোকের অনুপাতে ১৬৬ জনকে নতুন আক্রান্ত সনাক্ত করা হয়েছে এবং মৃত্যুর অনুপাতের দিক থেকে রোমানিয়া ২.৮ জন রেকর্ড করা হয়েছে।ইউরোপ প্রতিটি দেশেই তাদের বড় শহরগুলোতে প্রাথমিকভাবে কিছু কঠোর স্বাস্থ্যবিধি আরোপ করা হয়েছে এবং নতুনভাবে আরও কী পন্থা অবলম্বন করলে সংক্রমণ কিছুটা হলেও রোধ করা যাবে তার প্রস্তুতি চলছে এবং খুব শিগগিরই জীবনযাত্রায় কঠোর বিধি নিষেধ আসছে।উল্লেখ্য যে শীতপ্রধান অঞ্চল হিসেবে ইউরোপে এমনিতেই শীত মৌসুমে ঠাণ্ডা জনিত রোগের প্রাদুর্ভাব দেখা যায় এবং সারা বছরের তুলনায় শীতকালে মৃত্যুর সংখ্যা বেশি হয়। অপরদিকে কোভিড-১৯ ভাইরাসটি ঠাণ্ডাজনিত ফ্লুর সাথে সামঞ্জস্যপূর্ণ হওয়ায় আগত শীত মৌসুমে সাধারণ চিরাচরিত ফ্লু এবং করোনা মিলে এক কঠিন পরিস্থিতির সৃষ্টি হওয়ার আশঙ্কা তৈরি হয়েছে। পরিসংখ্যানে দেখা যায় করোনার উৎপত্তিস্থল চীনের উহানে শীত মৌসুমে ব্যাপকতা ছড়িয়েছিল। তবে যদিও ভাইরাস সম্পর্কে অনভিজ্ঞতা একটা কারণ ছিল। যদিও ইউরোপীয় ইউনিয়ন করোনা মোকাবেলায় বিভিন্ন যুগোপযোগী পদক্ষেপ গ্রহণ করেছে কিন্তু এখন পর্যন্ত প্রতিষেধক এবং প্রতিরোধকের আবিষ্কার না হওয়ার কারণে নিশ্চিতভাবে মহামারী থেকে বেঁচে থাকার লক্ষণ দেখা যাচ্ছে না এবং দুঃখজনক হলেও সত্য যে বিশেষজ্ঞরা আশঙ্কা করছেন শীতের মাঝামাঝি এবং বা শেষদিক তৃতীয়বারের মতো মহামারীর ব্যাপকভাবে হানা দেওয়ার প্রবল সম্ভাবনা রয়েছে।",22/9/2020,international
বানরের অধিকার নিশ্চিতে সুইজারল্যান্ডে গণভোট,"বানরের অধিকার নিশ্চিতে সুইজারল্যান্ডে হতে যাচ্ছে গণভোট। বন্যপ্রাণি ধ্বংস ঠেকানো এবং বানরের মৌলিক অধিকার ফিরিয়ে দেয়ার জন্যই সুইজারল্যান্ড সরকার এ গণভোটের আয়োজনের সিদ্ধান্ত নিয়েছে বলে জানা গেছে। দেশটিতে বানরসহ অন্যান্য প্রাণীর মৌলিক অধিকার রক্ষায় আঞ্চলিক সংবিধান সংশোধন করার জন্য হবে এ গণভোট।



গণভোটের জন্য সুইজারল্যান্ডের বাসেল শহরের উত্তর ক্যান্টন এলাকায় প্রায় এক লাখ মানুষের কাছ থেকে স্বাক্ষর গ্রহণ করা হয়েছে। যাতে প্রাণীদের মৌলিক অধিকার দেশে বৈধতা পায়। ধারণা করা হচ্ছে, আগামী বছরের শুরুতেই এ গণভোট হবে। সুইজারল্যান্ডের সর্বোচ্চ আদালতে গণভোটের বৈধতা দেয়ার বিরুদ্ধে একটি আবেদন জমা পড়েছিল। বুধবার দেশটির সর্বোচ্চ আদালত তা নাকচ করে দেন। পরদিনই জেনেভার শহরে চারটি সভা অনুষ্ঠিত হয় বন্যপ্রাণী ও বানরের অস্তিত্ব রক্ষা প্রসঙ্গে।
",22/9/2020,international
জার্মানিতে ঠাঁই পাচ্ছে গ্রিসের ১৫০০ শরণার্থী,"জার্মানিতে ঠাঁই পাচ্ছে গ্রিসের বিভিন্ন দ্বীপের শরণার্থীশিবিরের দেড় হাজার শরণার্থী।



দেশটির চ্যান্সেলর অ্যাঞ্জেলা মার্কেল নিজেই এ ব্যাপারে ঘোষণা দিয়েছেন।মঙ্গলবার দেশটির সরকারি সূত্র এ তথ্য জানিয়েছে। গ্রিসের শরণার্থীশিবিরগুলোর দেড় হাজার অভিবাসনপ্রত্যাশীকে নেয়ার পরিকল্পনা করছে জার্মানি।এছাড়াও মোরিয়া শরণার্থীশিবিরের সঙ্গীহীন আরও প্রায় দেড়শ’ শিশু জার্মানিতে আশ্রয় পাবে।মার্কেল ও তার স্বরাষ্ট্রমন্ত্রী হোর্স্ট সিহোফারের সিদ্ধান্ত অনুযায়ী, যারা ইতোমধ্যে শরণার্থীর স্বীকৃতি পেয়েছেন তাদের গ্রহণ করবে বার্লিন।এতে যেসব পরিবারে শিশু আছে তারা বেশি অগ্রাধিকার পাবেন। এএফপি",22/9/2020,international
নাভালনির শারীরিক অবস্থার উন্নতি হচ্ছে: বার্লিন হাসপাতাল,"রাশিয়ার বিরোধী দলীয় নেতা আলেক্সি নাভালনির শারীরিক অবস্থার ক্রমেই উন্নতি হচ্ছে।



তিনি স্বল্প সময়ের জন্য হাসপাতালে তার বেডের বাইরে যেতে পারছেন। এ নেতাকে চিকিৎসা দেয়া জার্মানির হাসপাতাল সোমবার একথা জানিয়েছে। বার্তা সংস্থা এএফপি খবরে এমন তথ্য মিলেছে।বার্লিনের চ্যারিটি হাসপাতালের এক বিবৃতিতে বলা হয়, রোগীর যান্ত্রিক ভেন্টিলেশন সফলভাবে সরিয়ে নেয়া হয়েছে। বর্তমানে তাকে অন্যান্য চিকিৎসা দেয়া হচ্ছে এবং তিনি সামান্য চলাচল করতে পারছেন ও স্বল্প সময়ের জন্য তার বিছানার বাইরে যেতে পারছেন।সোমবার বার্লিন জানায়, ইউরোপীয় দু’টি ল্যাবরেটরির সহযোগিতায় জার্মানী নাভালনিকে নভিচক নার্ভ এজেন্ট প্রয়োগের প্রমাণ পেয়েছে। ফলে এ ঘটনার ব্যাপারে ক্রেমলিনের ওপর চাপ ক্রমেই বৃদ্ধি পাচ্ছে।",22/9/2020,international
ইরানের ওপর নিষেধাজ্ঞা প্রশ্নে ইউরোপের নিষ্ক্রিয়তার অভিযোগ পম্পেওর,"মার্কিন পররাষ্ট্রমন্ত্রী মাইক পম্পেও রোববার বলেছেন, ইউরোপীয় নেতারা তেহরানের বিরুদ্ধে জাতিসংঘ নিষেধাজ্ঞা পুনর্বহালে যুক্তরাষ্ট্রের একতরফা ঘোষণা প্রত্যাখ্যানের পর ইরানে অস্ত্র বিক্রি বন্ধে তারা কিছুই করেননি।



প্রেসিডেন্ট ডোনাল্ড ট্রাম্প প্রশাসন বলেছে ওয়াশিংটন চুক্তি থেকে সরে গেলেও ২০১৫ সালের যুগান্তকারী পারমাণবিক চুক্তিটি স্ন্যাপব্যাক ব্যবস্থার আওতায় নিষেধাজ্ঞা পুনরায় সক্রিয় হয়েছে।তবে রোববার, ফ্রান্স, জার্মানি এবং ব্রিটেন একটি যৌথ বিবৃতিতে বলেছে যে, ওয়াশিংটনের উদ্দেশ্যমূলক সিদ্ধান্ত কোনও আইনি প্রভাব ফেলতে পারবে না।-খবর বাসসেরপম্পেও গত মাসে বৈরুতের একটি বিশাল বন্দরের বিস্ফোরণের কথা উল্লেখ করে বলেন, ইরান যে অস্ত্র বিক্রি করবে সেগুলো শেষ পর্যন্ত হিজবুল্লাহর হাতে পৌঁছাবে এবং লেবাননের জনগণের জীবন করুণভাবে দুর্বিসহ করে তুলবে।ইরানের পারমাণবিক কর্মসূচি রোধে ২০১৫ সালের চুক্তি স্বাক্ষর করতে জাতিসংঘের নিরাপত্তা পরিষদের পাঁচটি স্থায়ী সদস্য এবং জার্মানি যোগদান করলে ইরানের উপর থেকে নিষেধাজ্ঞা প্রত্যাহার করা হয়।",22/9/2020,international
যুক্তরাষ্ট্রের সঙ্গে সব বন্দিবিনিময়ে প্রস্তুত ইরান,"দুই বৈরী দেশের মধ্যে উত্তেজনা ক্রমাগত বাড়ার খবরের মধ্যেই যুক্তরাষ্ট্রের সঙ্গে সম্পূর্ণ বন্দিবিনিময়ে প্রস্তুতির কথা জানিয়েছে ইরান।



সোমবার নিউইয়র্কে পররাষ্ট্রসম্পর্কীয় কাউন্সিলের দেয়া এক ভার্চ্যুয়াল ভাষণে এমন দাবি করেছেন দেশটির পররাষ্ট্রমন্ত্রী মোহাম্মদ জাভেদ জারিফ।-খবর রয়টার্সেরদীর্ঘদিন ধরেই ইরানি-আমেরিকান বাবা-ছেলে বাকের ও সিয়ামক নামাজিসহ মার্কিন নাগরিকদের মুক্তির দাবি জানিয়ে আসছে যুক্তরাষ্ট্র।তাদের রাজনৈতিক বন্দি বলে মনে করে ওয়াশিংটন। তবে তেহরানের দাবি, তারা রাজনৈতিক কারণে কাউকে আটক করে রাখেনি। বরং তাদের বিরুদ্ধে গুপ্তচরবৃত্তির অভিযোগ আনা হয়েছে।ইরানের দাবি, নিষেধাজ্ঞা ভাঙার অভিযোগসহ বিভিন্ন কারণে যেসব ইরানিকে যুক্তরাষ্ট্রে বন্দি করে রাখা হয়েছে, তা সম্পূর্ণ অন্যায়।জাভেদ জারিফ বলেন, নিজ দেশের সঙ্গে প্রতারণা করতে অস্বীকার করায় যুক্তরাষ্ট্র বহু ইরানিকে আটক করে রেখেছে। ‘কাজেই মার্কিন বন্দি ফেরত দেয়ার বিনিময়ে তাদের আমরা নিজ দেশে নিয়ে আসতে চাচ্ছি। আমরা সব বন্দি বিনিময় করতে চাচ্ছি।’",22/9/2020,international
ইরানের ২৭ ব্যক্তি ও প্রতিষ্ঠানের ওপর মার্কিন নিষেধাজ্ঞা,"পরমাণু অস্ত্র তৈরি প্রচেষ্টার অভিযোগ এনে ইরানের বিরুদ্ধে আবারও নিষেধাজ্ঞা দিয়েছে যুক্তরাষ্ট্র।



মার্কিন প্রেসিডেন্ট ডোনাল্ড ট্রাম্প সোমবার এ নিষেধাজ্ঞা আরোপের কথা ঘোষণা করেন। খবর এপি, রয়টার্স ও গার্ডিয়ানের।এক বিবৃতিতে ট্রাম্প বলেন, ইরানের ক্ষেপণাস্ত্র ও পরমাণু কর্মসূচির সঙ্গে সংশ্লিষ্ট ২৭ ব্যক্তি ও প্রতিষ্ঠানকে এবারের নিষেধাজ্ঞার আওতায় আনা হয়েছে।ট্রাম্পের দাবি, ইরানের ক্ষেপণাস্ত্র ও পরমাণু কর্মসূচি বন্ধ করতে এ নিষেধাজ্ঞা জারি করা হয়েছে।জাতিসংঘ নিরাপত্তা পরিষদের মাধ্যমে ইরানের বিরুদ্ধে ওই বিশ্ব সংস্থার সব নিষেধাজ্ঞা পুনর্বহাল করতে ব্যর্থ হওয়ার পর এ পদক্ষেপ নিল ওয়াশিংটন।এদিকে ইরানবিরোধী নিষেধাজ্ঞা সমর্থন করে সোমবার এক যৌথ সংবাদ সম্মেলনে বক্তব্য দিয়েছেন মার্কিন পররাষ্ট্রমন্ত্রী মাইক পম্পেও, অর্থমন্ত্রী স্টিফেন মানুচিন ও প্রতিরক্ষামন্ত্রী মার্ক এসপার। ",22/9/2020,international
যুক্তরাষ্ট্রের ঘাঁটিতে চীনা বাহিনীর হামলার ডামি ভিডিও প্রকাশ,"প্রশান্ত মহাসাগরীয় দ্বীপ গুয়ামে অবস্থিত যুক্তরাষ্ট্রের অ্যান্ডারসন বিমানবাহিনীর ঘাঁটিতে চীনা বিমান বাহিনীর হামলার ডামি ভিডিও প্রকাশ করা হয়েছে। চীনের বিমান বাহিনী এই ভিডিওটি প্রকাশ করে। এতে দেখা যাচ্ছে, পারমাণবিক-ক্ষমতা সম্পন্ন চীনের এইচ-৬ বোমারু বিমান যুক্তরাষ্ট্রের একটি ঘাঁটিতে হামলা চালাচ্ছে।



রয়টার্স জানিয়েছে, শনিবার চীনা পিপলস লিবারেশন আর্মির বিমান বাহিনীর ওয়াইবো অ্যাকাউন্টে প্রকাশ করা হয়। তাইপে মার্কিন উচ্চ পদস্থ কর্মকর্তা সফরে যাওয়ার পর চীন দ্বিতীয় দিনের মতো তাইওয়ান প্রণালীতে মহড়া চালায়। গুয়ামে বিমাঘাঁটিসহ যুক্তরাষ্ট্রের গুরুত্বপূর্ণ কিছু সামরিক স্থাপনা আছে। একে যুক্তরাষ্ট্রের সামরিক শক্তির একটি প্রধান কেন্দ্র হিসাবে দেখা হয়। এশিয়া-প্রশান্ত মহাসাগরীয় অঞ্চলে যে কোনো সংঘাতের জবাব দেওয়ার জন্য গুয়ামের এই স্থাপনাগুলো গুরুত্বপূর্ণ। চীনের বিমানবাহিনীর বানানো ডামি ভিডিওটি ২ মিনিট ১৫ সেকেন্ডে। এতে বাজনা বাজানোর ব্যবহার হয়েছে। ভিডিওতে দেখানো হয়, বাজনার সঙ্গে সঙ্গে এইচ-৬ বিমান একটি মুরুভূমির ঘাঁটি থেকে উপরে উঠছে।এরপর অর্ধেক পথ পেরোতেই এক পাইলট বোতাম টিপে সমুদ্রের ধারের কোনো একটি রানওয়েতে ক্ষেপণাস্ত্র ছুড়ে দেন। ছুড়ে দেওয়া ক্ষেপণাস্ত্র রানওয়েতে পড়ে। একটি স্যাটেলাইট চিত্রে তা দেখানো হয়। ছবিতে রানওয়েটি অবিকল অ্যান্ডারসন ঘাঁটির মতোই মনে হয়েছে। বিমান থেকে তোলা ক্ষেপণাস্ত্র আছড়ে পড়ে বিস্ফোরিত হওয়ার দৃশ্য দেখানোর পাশাপাশি ভিডিওটিতে দেখানো হয় মাটিও প্রকম্পিত হচ্ছে। আর এই কাঁপুনির সঙ্গে সঙ্গে বন্ধ করা হয় বাজনাও।ভিডিওটি প্রকাশ করে সংক্ষিপ্ত এক বর্ণনায় চীনের বিমানবাহিনী লিখেছে, আমরা মাতৃভূমির আকাশ নিরাপত্তারক্ষী, আমাদের মাতৃভূমির আকাশ সুরক্ষিত রাখার আত্মবিশ্বাস এবং ক্ষমতা দুইই আছে।",22/9/2020,international
যুক্তরাষ্ট্রে আবার সচল হচ্ছে ৬ লাখ ৬০ হাজার রেস্তোরাঁ,"যুক্তরাষ্ট্রে করোনাভাইরাস মহামারীতে রেস্তোরাঁর ভেতরে খরিদ্দারদের বসে খাওয়া নিষিদ্ধের পর প্রায় অচল হয়ে পড়েছে রেস্তোরাঁ ব্যবসা। গত ৭ মাস ধরে চলছে এ অচলাবস্থা। ফলে ৬ লাখ ৬০ হাজার ৭৫৫টি রেস্তোরাঁর ১ কোটি ৫০ লাখ ১ হাজার কর্মচারী প্রায় বেকার হয়ে পড়েছেন।



৩০ সেপ্টেম্বর থেকে যুক্তরাষ্ট্রের বিভিন্ন অঙ্গরাজ্যে রেস্তোরাঁর ভেতরে খরিদ্দারদের বসে খাওয়ার নতুন ঘোষণায় প্রাণচাঞ্চল্য ফিরে এসেছে ব্যবসায়ী ও কর্মাচারীদের মাঝে। খরিদ্দারদের জন্য পুরোপুরি খুলে দেয়া হচ্ছে এসব রেস্তোরাঁ। তবে রেস্তোরাঁ কর্তৃপক্ষ তাদের রেস্তোরাঁয় ধারণক্ষমতার ২৫ শতাংশ খরিদ্দারকে প্রতি দফায় ভেতরে প্রবেশের অনুমতি দিতে পারবেন।নিউইয়র্কের গভর্নর অ্যান্ড্রু কুমো বুধবার এক ঘোষণায় রেস্তোরাঁ চালুর এ অনুমতি দিয়েছেন। ঘোষণায় বলা হয়, রেস্তোরাঁয় খরিদ্দারদের প্রবেশে যে নিষেধাজ্ঞা আরোপ রয়েছে ৩০ সেপ্টেম্বর থেকে তা প্রত্যাহার করা হবে। মহামারী থেকে মুক্ত হওয়ার পরিপ্রেক্ষিতে স্বাভাবিক অবস্থায় প্রত্যাবর্তনে আরেক দফা পদক্ষেপ হিসেবে এ সিদ্ধান্ত নেয়া হচ্ছে। যুক্তরাষ্ট্রে ৬ লাখ ৬০ হাজার ৭৫৫টি রেস্তোরাঁ রয়েছে। এসব রেস্তোরাঁয় প্রায় ১ কোটি ৫০ লাখ ১ হাজার কর্মচারী বেকার হয়ে পড়েছেন। নিউইয়র্কের রেস্তোরাঁ মালিকরা তাদের ব্যবসার ওপর আরোপিত নিষেধাজ্ঞার কারণে ক্ষতির কথা উল্লেখ করে সম্প্রতি গভর্নর ও মেয়রের বিরুদ্ধে ২ বিলিয়ন ডলারের ক্ষতিপূরণের মামলা দায়ের করেছেন। মামলায় বলা হয়, এ নিষেধাজ্ঞা আরোপ করে সিটির ১৫ হাজার রেস্তোরাঁ মালিকের সাংবিধানিক অধিকার ক্ষুণ্ন করা হয়েছে।
",22/9/2020,international
'সিরিয়া থেকে তেল চুরি করে নিয়ে যাচ্ছে যুক্তরাষ্ট্র',"সিরিয়ার আলজাজিরা অঞ্চল থেকে প্রতিনিয়ত তেল লুট করে ইরাক হয়ে পাচার করছে যুক্তরাষ্ট্র।রোববার সিরিয়ার রাষ্ট্রীয় বার্তা সংস্থা সানার বরাত দিয়ে এ খবর জানিয়েছে মিডল ইস্ট মনিটর।



এতে বলা হয়েছে, সিরিয়া থেকে চুরি করা তেলভর্তি ৩০টি ট্যাংকারের একটি বহর আল-ইয়ারুবিয়া এলাকায় আল-ওয়ালিদ অবৈধ ক্রসিং দিয়ে প্রতিবেশী ইরাকে প্রবেশ করেছে।খবরে বলা হয়, কুর্দিশ সিরিয়ান ডেমোক্র্যাটিক ফোর্সেসের সহযোগিতায় সিরিয়ার উত্তর ও পূর্বাঞ্চলের বেশিরভাগ তেলক্ষেত্র নিয়ন্ত্রণ করছে।জুলাই মাসের শেষের দিকে সিনেটের একটি শুনানিতে সাউথ ক্যারোলাইনার রিপাবলিকান সিনেটর লিন্ডসে গ্রাহাম ও মার্কিন পররাষ্ট্রমন্ত্রী মাইক পম্পেওর এক কথোপকথনে এই বিষয়টি নিশ্চিত হওয়া গেছে।",22/9/2020,international
বলিভিয়ায় নির্বাচন থেকে সরে দাঁড়ালেন অ্যানেজ,"বলিভিয়ায় প্রেসিডেন্ট নির্বাচনের দৌড় থেকে সরে দাঁড়ানোর ঘোষণা দিয়েছেন দেশটির অন্তবর্তী সরকারের প্রধান জিনাইন অ্যানেজ। আগামী ১৮ অক্টোবর ওই নির্বাচন হওয়ার কথা রয়েছে।



তিনি বলেন, ভোট ভাগ হয়ে যাক, আমি তা চাই না। এছাড়া সোস্যালিস্ট পার্টির সাবেকে প্রেসিডেন্ট ইভো মোরালেস ক্ষমতায় আসুক, তাও চাচ্ছি না।জনমত জরিপে দেখা গেছে, প্রথম রাউন্ডের নির্বাচনে মোরালেসের দল মুভমেন্ট ফর স্যোশালিজমের (এমএএস) প্রার্থী লুইজ আরসেই এগিয়ে রয়েছেন।বলিভিয়ার আইন অনুযায়ী, প্রথম রাউন্ডের নির্বাচনে শীর্ষে থাকা প্রার্থী যদি মোট ভোটের ৪০ শতাংশ বা তার বেশি পান এবং নিকটতম প্রতিদ্বন্দ্বির সঙ্গে তার ব্যবধান ১০ শতাংশ বা এর বেশি হয়; তাহলেই আর দ্বিতীয় রাউন্ডের ভোটের প্রয়োজন পড়বে না।অ্যানেজ জানিয়েছেন, তিনি ডান ও মধ্যপন্থিদের ভোট ভাগাভাগি দেখতে চান না; চান না মোরালেসের দল ফের ক্ষমতায় আসুক।নির্বাচনে জালিয়াতির অভিযোগে বিরোধীদের আন্দোলনের পর এক অভ্যত্থানের মুখে গত বছর মোরালেস প্রেসিডেন্ট পদ থেকে পদত্যাগ করে দেশ ছেড়ে যাওয়ার পর অ্যানেজ বলিভিয়ার ভারপ্রাপ্ত প্রেসিডেন্ট হন।আর্জেন্টিনায় আশ্রয় নেয়া মোরালেস পরে জানান, পুলিশ ও সেনাবাহিনীর চাপে বাধ্য হয়েই তাকে দেশ ছাড়তে হয়েছিল।টানা তিনটি প্রেসিডেন্ট নির্বাচনে জেতা বামপন্থি মোরালেস ২০০৬ থেকে ২০১৯ সাল পর্যন্ত টানা ১৪ বছর লাতিনের দেশটির ক্ষমতায় ছিলেন।",22/9/2020,international
মাদকবাহী মার্কিন বিমান ভূপাতিত করল ভেনিজুয়েলা,"ভেনিজুয়েলার সামরিক বাহিনী আমেরিকার একটি মাদকবাহী বিমান ভূপাতিত করেছে। ভেনিজুয়েলার স্বরাষ্ট্রমন্ত্রী নেস্তোর রেভেরোল একথা জানিয়েছেন।



স্থানীয় সময় মঙ্গলবার কলম্বিয়ার সীমান্তের কাছে ওই বিমানটি ভূপাতিত করা হয়। এর আগে গত জুলাই মাসে ভেনিজুয়েলার সামরিক কমান্ড আমেরিকার আরেটি মাদকবাহী বিমান ভূপাতিত করেছিল। খবর তাসনিম নিউজের।স্বরাষ্ট্রমন্ত্রী রেভেরোল টুইটার পোস্টে জানান, ভূপাতিত বিমানটি আমেরিকায় রেজিস্ট্রেশেন করা এবং সেটি মাদক চোরাচালানের কাজে ব্যবহার করা হচ্ছিল।বিমানটি জুলিয়া প্রদেশ হয়ে ভেনিজুয়েলার আকাশে বেআইনিভাবে প্রবেশ করে। তবে বিমানটি শনাক্ত করার পর ভেনিজুয়েলার সামরিক বাহিনী সমস্ত নিয়ম-কানুন মেনেই এটি ভূপাতিত করে। রেভেরোল বলেন, আমরা সব সময় সতর্কাবস্থায় আছি, আমাদের আকাশ সবসময় পর্যবেক্ষণে রাখছি যাতে বিশ্বের সবচেয়ে বেশি কোকেন উৎপাদনকারী দেশ কলম্বিয়া থেকে অবৈধভাবে মাদক চোরাচালানের জন্য আমাদের আকাশসীমা ব্যবহৃত হতে না পারে। এর আগে গত ৮ জুলাই ভেনিজুয়েলার সামরিক বাহিনী জঙ্গিবিমানের সাহায্যে আমেরিকার একটি মাদকবাহী বিমান ধ্বংস করে।",22/9/2020,international
রানীকে আর রাষ্ট্রপ্রধান চায় না বার্বাডোজ,"রানী দ্বিতীয় এলিজাবেথকে আর রাষ্ট্রপ্রধান মানতে চায় না বার্বাডোজ। রাষ্ট্রপ্রধানের পদ থেকে ব্রিটিশ রানীকে সরিয়ে বার্বাডোজে ঔপনিবেশিক শাসনের কলঙ্ক মুছে ফেলতে চান দেশটির প্রধানমন্ত্রী মিয়া মোটলে।



আগামী নভেম্বরে ব্রিটেনের কাছ থেকে স্বাধীন হওয়ার ৫৫তম বর্ষপূর্তিতে সরকারের এ সিদ্ধান্ত চূড়ান্ত হবে।মঙ্গলবার এক লিখিত বক্তব্যে এ ঘোষণা দেন মোটলে। রানীর বাসভবন বাকিংহাম প্যালেস থেকেও বিষয়টি নির্ভর করছে বার্বাডোজের সরকার ও জনগণের ওপর নির্ভর করছে বলে বিবৃতি দেয়া হয়েছে। বিবিসি, সিএনএন।পার্লামেন্টের নতুন অধিবেশনের আগে প্রধানমন্ত্রীর এই লিখিত বক্তব্য পড়ে শোনান গভর্নর জেনারেল। ১৯৬৬ সালে স্বাধীনতা অর্জনের পর প্রথম প্রধানমন্ত্রী এরল ব্যারোর একটি সতর্কবার্তাও সেখানে উল্লেখ করে হয়েছে। যাতে তিনি বলেছিলেন, ‘উপনিবেশিক বৃত্তের মধ্যে দেশকে ঘুরপাক খাওয়া উচিত হবে না।’প্রধানমন্ত্রীর এ ঘোষণার পর দেশটির বার্বাডোজের গভর্নর জেনারেল সান্দ্রা ম্যাসন বলেছেন, ২০২১ সালের মধ্যেই রাজতন্ত্র থেকে বেরিয়ে আসার প্রক্রিয়া সম্পন্ন করার লক্ষ্য বার্বাডোজের। ‘উপনিবেশের অতীত এখন পুরোপুরি পেছনে ফেলার সময় এসে গেছে।’লিখিত বক্তব্যে প্রধানমন্ত্রী মিয়া মোটলে বলেছেন, বার্বাডিয়ানরা রাষ্ট্রপ্রধান হিসেবে একজন বার্বাডিয়ানকে চায়।প্রথম নারী প্রধানমন্ত্রী হিসেবে ২০১৮ সালে নির্বাচিত হওয়া এই সরকার প্রধানের বক্তব্যে আরও বলা হয়েছে, ‘আমরা কে এবং কী অর্জন করতে সক্ষম সেই আত্মবিশ্বাসের চূড়ান্ত বিবৃতি এটি।’দ্বীপরাষ্ট্র ক্যারিবিয়ান অঞ্চলের প্রথম সাবেক ব্রিটিশ উপনিবেশ হিসেবে বার্বাডোজই যে প্রথম রাজতন্ত্র থেকে প্রজাতন্ত্রে যাচ্ছে, তা নয়। স্বাধীনতার চার বছরেরও কম সময়ের মধ্যে ১৯৭০ সালে গায়ানা এই মর্যাদা আদায় করে এবং ১৯৭৬ ও ১৯৭৮ সালে ত্রিনিদাদ অ্যান্ড টোবাগো ও ডোমিনিকা একই পথ অনুসরণ করে।বার্বাডোজের প্রজাতন্ত্র মর্যাদা অর্জনের জন্য ১৯৯৮ সালে সাংবিধানিক রিভিউ কমিশন একটি সুপারিশ করেছিল।",22/9/2020,international
ভেনিজুয়েলায় আটক মার্কিন গুপ্তচরের নাম প্রকাশ,"ভেনিজুয়েলার বৃহত্তম তেল শোধনাগার কমপ্লেক্সের কাছ থেকে আটক মার্কিন গুপ্তচরের নাম ও পরিচয় প্রকাশ করেছে দেশটির সরকার।



দেশটির রাষ্ট্রীয় গণমাধ্যম উলতিমাস নোতিসিয়াস জানিয়েছে, গত বৃহস্পতিবার আরও তিনজনসহ আমেরিকার যে গুপ্তচরকে আটক করা হয়েছে তার নাম জন হিথ ম্যাটিউ এবং তিনি মার্কিন নৌবাহিনীর সাবেক সদস্য। খবর রয়টার্সের।তাকে সহযোগিতাকারী তিন ব্যক্তির মধ্যে একজন ভেনিজুয়েলার ন্যাশনাল গার্ড বাহিনীর মেজর। ভেনিজুয়েলার উত্তর-পশ্চিমাঞ্চলীয় ফ্যালকন প্রদেশ থেকে জুলিয়া প্রদেশে যাওয়ার সময় তাদের আটক করা হয়। শুক্রবার এক ভাষণে তাদের আটকের খবর জানিয়েছিলেন প্রেসিডেন্ট নিকোলাস মাদুরো।মার্কিন নৌবাহিনীর সাবেক সদস্য ম্যাটিউ ইরাক যুদ্ধে অংশ নিয়েছেন এবং আটকের সময় তার কাছ থেকে একটি স্যাটেলাইট ফোন, কয়েকটি ক্রেডিট কার্ড এবং একাধিক মোবাইল ফোন উদ্ধার করা হয়েছে।মার্কিন পররাষ্ট্র মন্ত্রণালয় বা হোয়াইট হাউস এ ব্যাপারে কোনো প্রতিক্রিয়া জানায়নি।নিকোলাস মাদুরো শুক্রবারের ভাষণে অন্য প্রসঙ্গে জানিয়েছিলেন, সম্প্রতি ভেনিজুয়েলা কর্তৃপক্ষ দেশটির উত্তরাঞ্চলীয় কারাবোবো প্রদেশের এলপালিতো শোধনাগারে বিস্ফোরণ ঘটানোর উদ্দেশ্যে হামলার একটি চক্রান্ত নস্যাৎ করে দিয়েছে।গত মাসে মাদুরোকে উৎখাতের অপচেষ্টার দায়ে মার্কিন সেনাবাহিনীর সাবেক দুই সদস্যকে ২০ বছরের কারাদণ্ড দিয়েছেন ভেনিজুয়েলার একটি আদালত। মাদুরোকে উৎখাতের জন্য দীর্ঘ দিন ধরে তৎপরতা চালিয়ে আসছে মার্কিন সরকার। এ লক্ষ্যে তারা দেশটির বিরুদ্ধে কঠোর নিষেধাজ্ঞা আরোপসহ নানা পদক্ষেপ নিলেও মাদুরো এসবের থোরাই কেয়ার করছেন।",22/9/2020,international
ব্রাজিলে করোনায় মৃতের সংখ্যা ১৩০০০০ ছাড়াল,"ব্রাজিলে প্রাণঘাতী করোনাভাইরাসে মৃতের সংখ্যা বেড়ে সোমবার এক লাখ ৩০ হাজার ছাড়িয়ে গেছে।



দক্ষিণ আমেরিকায় করোনায় সবচেয়ে পর্যুদস্ত এ দেশে শেষ পর্যন্ত কোভিড-১৯ এর বিস্তার হ্রাসের ইঙ্গিতের সতর্ক আশাবাদ ব্যক্তের পর দেশটির মৃতের এ সংখ্যা ছাড়ালো। বার্তা সংস্থা এএফপির খবরে এমন তথ্য মিলেছে। স্বাস্থ্য মন্ত্রণালয় জানায়, যুক্তরাষ্ট্রের পর করোনাভাইরাসে মৃত্যুর দিক থেকে বিশ্বে দ্বিতীয় সর্বোচ্চ স্থানে উঠে আসা ব্রাজিল এ মহামারী ভাইরাসে একবারে বিপর্যস্ত হয়ে পড়েছে। দেশটিতে এ পর্যন্ত মৃতের সংখ্যা বেড়ে মোট এক লাখ ৩০ হাজার ৩৯৬ জনে দাঁড়িয়েছে।এদিকে ২১ কোটি ২০ লাখ জনসংখ্যার দেশ ব্রাজিলে প্রায় ৪৩ লাখ মানুষ করোনাভাইরাসে আক্রান্ত হয়েছেন।আক্রান্তের দিক থেকে কেবল যুক্তরাষ্ট্র ও ভারত ব্রাজিলের আগে রয়েছে। গত সপ্তাহজুড়েই ব্রাজিলে প্রতিদিন গড় মৃত্যু ছিল ৬৯৬ জন।বিশেষজ্ঞরা বলছেন, ব্রাজিলে সরকারিভাবে ঘোষিত সংখ্যার চেয়ে দেশটিতে করোনাভাইরাসে প্রকৃত আক্রান্তের সংখ্যা অনেক বেশি হতে পারে বলে ধারণা করা হচ্ছে। কেননা দেশটিতে প্রয়োজনের তুলনায় অনেক কম পরীক্ষা করা হচ্ছে।",22/9/2020,international
ভেনিজুয়েলায় ‘মার্কিন গুপ্তচর আটক’,"ভেনিজুয়েলার প্রেসিডেন্ট নিকোলাস মাদুরো দেশটির উত্তর-পশ্চিমাঞ্চলীয় রাজ্য ফালকোনে অবস্থিত দুটি তেল শোধনাগারের কাছ থেকে যুক্তরাষ্ট্রের এক গুপ্তচরকে আটক করা হয়েছে বলে জানিয়েছেন।



বৃহস্পতিবার আমুয়ে ও কার্ডন শোধনাগারের কাছ থেকে আটক গুপ্তচরের কাছ থেকে অস্ত্র এবং বিপুল পরিমাণ অর্থও পাওয়া গেছে বলে টেলিভিশনে দেয়া ভাষণে বলেছেন মাদুরো।আটক ব্যক্তি ‘ইরাকের সিআইএ ঘাঁটিতে মেরিন হিসেবে কর্মরত ছিলেন’ জানালেও কীভাবে তাকে ধরা হয়েছে সে সম্বন্ধে ভেনিজুয়েলার প্রেসিডেন্ট বিস্তারিত কিছু বলেননি। যুক্তরাষ্ট্র তাৎক্ষণিকভাবে এ প্রসঙ্গে কোনো প্রতিক্রিয়া ব্যক্ত করেনি বলে জানিয়েছে বিবিসি।ভেনিজুয়েলার কর্তৃপক্ষ উত্তরাঞ্চলীয় কারাবোবো রাজ্যে এল পালিতো শোধনাগারে বিস্ফোরণের চেষ্টাও নস্যাৎ করে দিয়েছে বলে ভাষণে জানিয়েছেন মাদুরো। দুটো ঘটনার সঙ্গে কোনো যোগসূত্র আছে কিনা, তা অবশ্য খোলাসা করেননি তিনি।লাতিন আমেরিকার এ দেশটির সোশ্যালিস্ট সরকারকে ক্ষমতাচ্যুত করতে যুক্তরাষ্ট্রের ধারাবাহিক চেষ্টার বিষয়টি এখন কারও কাছেই অজানা নয়। ওয়াশিংটন এখন দেশটির বিরোধীদলীয় নেতা হুয়ান গুইদোকে সমর্থন ও পৃষ্ঠপোষকতা দিচ্ছে।",22/9/2020,international
দ্বিতীয় দফায় লকডাউনে যাচ্ছে যুক্তরাজ্য?,"করোনা সংক্রমণ বাড়ছে যুক্তরাজ্যে। এ নিয়ে সতর্ক রয়েছে দেশটির সরকার। করোনাভাইরাস প্রতিরোধের কঠোর পদক্ষেপের অংশ হিসেবে অর্থদণ্ড আরোপ করতে যাচ্ছে যুক্তরাজ্য। আগামী ২৮ সেপ্টেম্বর থেকে কার্যকর হবে আইনটি।



করোনার সংক্রমণ বাড়ায় যুক্তরাজ্যে দ্বিতীয় দফা লকডাউন ঘোষণা হতে পারে বলে ইঙ্গিত দিয়েছেন দেশটির স্বাস্থ্যমন্ত্রী ম্যাট হ্যানকক। রোববার বিবিসিকে তিনি এই সম্ভাবনার কথা জানিয়েছেন।শনিবার যুক্তরাজ্যে নতুন করে আরও চার হাজার ৪২২ জনের করোনা শনাক্ত হয়েছে। ভাইরাসে আক্রান্ত হয়ে মারা গেছেন আরও ২৭ জন। করোনার এই দ্বিতীয় দফা প্রাদুর্ভাবের কারণে দ্বিতীয় দফা লকডাউনের বিষয়টি সামনে চলে এসেছে।ম্যাট হ্যানকক বলেছেন, ‘সবাই যদি নিয়ম মেনে চলে তাহলে আমরা আরও জাতীয় লকডাউন এড়াতে পারব। তবে প্রয়োজন পড়লে আমাদের তার জন্য প্রস্তুতও থাকতে হবে।’লকডাউনের সম্ভাবনার বিষয়ে তিনি বলেন, ‘আমি সম্ভাবনা বাতিল করছি না, আমি এটি দেখতে চাই না।’এদিকে দেশটিতে সেলফ আইসোলেশনের নিয়ম ভাঙলে সর্বোচ্চ ১০ হাজার ব্রিটিশ পাউন্ড বা প্রায় ১১ লাখ টাকা জরিমানা করা হচ্ছে।নতুন পদক্ষেপের মধ্যে নিম্নআয়ের জনগোষ্ঠীর জন্য ৫০০ পাউন্ড বা প্রায় ৫৫ হাজার টাকা সহায়তা করার বিষয়টিও অন্তর্ভুক্ত রয়েছে।ব্রিটিশ সরকার বলছে, করোনাভাইরাসের নমুনা পরীক্ষায় পজিটিভ এলে অথবা করোনায় আক্রান্ত কারও সহচর্যে থাকলে তাদের সেলফ আইসোলেশনের নতুন এ আইন মানতে হবে।",22/9/2020,international
যুক্তরাজ্যে আইসোলেশন না মানলে ১০ লাখ পাউন্ড জরিমানা,"করোনাভাইরাস প্রতিরোধের কঠোর পদক্ষেপের অংশ হিসেবে অর্থদণ্ড আরোপ করতে যাচ্ছে যুক্তরাজ্য। আগামী ২৮ সেপ্টেম্বর থেকে কার্যকর হবে আইনটি।



দেশটিতে সেলফ আইসোলেশনের নিয়ম ভাঙলে সর্বোচ্চ ১০ হাজার ব্রিটিশ পাউন্ড বা প্রায় ১১ লাখ টাকা জরিমানা করা হবে। খবর দ্য গার্ডিয়ানের।যুক্তরাজ্যে নতুন করে করোনাভাইরাসের সংক্রমণ বাড়তে থাকায় দেশটি এ কড়াকড়ি আরোপের সিদ্ধান্ত নিয়েছে। তারই অংশ হিসেবে নতুন এ আইন প্রণয়ন করা হয়েছে।অবশ্য নতুন পদক্ষেপের মধ্যে নিম্নআয়ের জনগোষ্ঠীর জন্য ৫০০ পাউন্ড বা প্রায় ৫৫ হাজার টাকা সহায়তা করার বিষয়টিও অন্তর্ভুক্ত রয়েছে।ব্রিটিশ সরকার বলছে, করোনাভাইরাসের নমুনা পরীক্ষায় পজিটিভ এলে অথবা করোনায় আক্রান্ত কারও সহচর্যে থাকলে তাদের সেলফ আইসোলেশনের নতুন এ আইন মানতে হবে।যুক্তরাজ্যে শনিবার নতুন করে ৪ হাজার ৪২২ জন করোনায় আক্রান্ত হন। এদিন ২৭ জন করোনায় আক্রান্ত হয়ে প্রাণ হারান।এদিন স্কটল্যান্ডে আরও ৩৫০ জন, ওয়েলসে ২১২ জন ও নর্দার্ন আয়ারল্যান্ডে ২২২ জন নতুন করোনায় আক্রান্তকে শনাক্ত করা হয়েছে। এর মধ্যে স্কটল্যান্ডে গত মে মাসের পর থেকে একদিনে এটিই সর্বোচ্চ সংক্রমণ।এমন পরিস্থিতিতে নতুন আইন কার্যকর করতে যাচ্ছে যুক্তরাজ্য। আইনে সেলফ আইসোলেশনের নিয়ম ভঙ্গকারীর জন্য এক হাজার পাউন্ড থেকে জরিমানার বিধান থাকছে।এর পর একই অপরাধের পুনরাবৃত্তি ঘটলে জরিমানা আরও বাড়তে থাকবে। আর যারা সেলফ আইসোলেশনের সব নিয়মই ভাঙবে, তাদের জন্য সর্বোচ্চ ওই ১০ হাজার পাউন্ড জরিমানা দিতে হবে।ব্রিটিশ প্রধানমন্ত্রী বরিস জনসন নতুন আইন ঘোষণা করতে গিয়ে বলেন, করোনাভাইরাসের বিরুদ্ধ লড়াই করার অন্যতম সেরা একটি পদ্ধতি হলো নিয়ম মানা। এটি কতটা গুরুত্বপূর্ণ, সেটি সবাইকে বুঝতে হবে। আর সে কারণেই এখন এসব নিয়ম মানাকে বাধ্যবাধকতায় আনা হলো।বরিস জনসন বলেন, এ ভাইরাসের সংক্রমণ ছড়ানো ঠেকাতে আমাদের পক্ষে যা কিছু সম্ভব, আমরা করব। বিশেষ করে আমাদের জনগোষ্ঠীর মধ্যে যারা বেশি ঝুঁকিতে আছেন, তাদের রক্ষা করতে হবে। ",22/9/2020,international
নেটফ্লিক্সে মেগান-হ্যারি,"ওটিটি প্ল্যাটফর্ম নেটফ্লিক্সের সঙ্গে চুক্তিবদ্ধ হলেন মেগান মার্কেল এবং প্রিন্স হ্যারি। নেটফ্লিক্সের জন্য কনটেন্ট প্রডিউস করবে মেগান ও হ্যারির সংস্থা। নিজেদের প্রডাকশন কোম্পানিও খুলেছেন লস অ্যাঞ্জেলেসে।



তাদের দাতব্য সংস্থা আর্চওয়েল প্রডাকশন কোম্পানিটি স্বাধীনভাবে পরিচালনা করবে। নেটফ্লিক্সের সঙ্গে চুক্তির আওতায় তারা ফিচার ফিল্ম, শো ও বাচ্চাদের জন্য সিরিজ তৈরি করবে। কয়েক বছর মেয়াদি চুক্তিটি কত টাকায় সই হয়েছে- তা জানায়নি নেটফ্লিক্স।মেগান মার্কেলের সঙ্গে হলিউডের সম্পর্ক পুরনো। তিনি নিজেও সিনেমা ও টিভি সিরিজে অভিনয় করেছেন। তবে তাই বলে ব্রিটেনের রানী এলিজাবেথ দ্বিতীয়র জীবনী নিয়ে নির্মিত ‘দ্য ক্রাউন’ সিরিজে তাকে দেখা যাবে না!বিশ্বের ১৯ কোটির বেশি মানুষ নেটফ্লিক্স উপভোগ করেন। স্ট্রিমিং সেবাটির সঙ্গে চুক্তির পর তাদের প্রথম প্রকল্প হল- প্রকৃতি নিয়ে একটি ডকুমেন্টারি সিরিজ এবং একটি অ্যানিমেশন সিরিজ, যা মেয়েদের উদ্বুদ্ধ করবে বলে আশা করা হচ্ছে। কিন্তু বিনোদন জগতের অনুষ্ঠান প্রযোজনা করার কোনো অভিজ্ঞতা তার বা প্রিন্স হ্যারির নেই।প্রেসিডেন্টের দায়িত্ব ছাড়ার পর ২০১৮ সালে বারাক ওবামাও নেটফ্লিক্সের সঙ্গে চুক্তি করেছিলেন। বারাক ওবামা ও মিশেল ওবামার প্রযোজনায় বানানো ‘আমেরিকান ফ্যাক্টরি’ সেরা ডকুমেন্টারি হিসেবে অস্কার জিতে নেয় গত বছর।",22/9/2020,international
ল্যাবরেটরি ছাড়াই ৯০ মিনিটে করোনার নির্ভুল ফলাফল,"ল্যাবরেটরি ছাড়াই ৯০ মিনিটের মধ্যে করোনা টেস্টের ফলাফল নির্ভুলভাবে জানা যাবে। এমন দ্রুত পদ্ধতির উদ্ভাবনের কথা জানিয়েছেন যুক্তরাজ্যের বিজ্ঞানীরা। ইম্পেরিয়াল কলেজ লন্ডনের গবেষকরা বলছেন, এ র‌্যাপিড টেস্টের ফলের সঙ্গে ল্যাবরেটরিতে করা পরীক্ষার ফলের ব্যাপক মিল পাওয়া গেছে।



বিবিসি জানিয়েছে, করোনা শনাক্তের ওই যন্ত্রটি ইতোমধ্যে যুক্তরাজ্যের ৮টি এনএইচএস হাসপাতালে ব্যবহার করা হচ্ছে। এই যন্ত্রটির মাধ্যমে দ্রুত আক্রান্ত ব্যক্তিকে শনাক্ত করা সম্ভব হয়েছে। ডিএনএনাজ নামের একটি প্রতিষ্ঠানটির এই যন্ত্রটির উন্নয়ন করেছে। নাক বা গলা থেকে লালা সংগ্রহ করতে সক্ষম এমন যে কেউ এই যন্ত্রটির ব্যবহার করতে পারবেন। যন্ত্রটির আকার জুতার বাক্সের সমান।লন্ডনের ইম্পেরিয়াল কলেজের এক গবেষণায় ৩৮৬ জনের নমুনা নিয়ে একইসঙ্গে ডিএনএনাজের যন্ত্র ও প্রচলিত ল্যাবরেটরিতে পরীক্ষা করে দেখা হয়েছে। গবেষণাটি পরে ল্যানসেট মাইক্রোব জার্নালে প্রকাশিতও হয়। গবেষণায় দেখা গেছে, যে যে ব্যক্তির নমুনায় করোনাভাইরাসের উপস্থিতি নেই বলে ল্যাবরেটরির পরীক্ষা থেকে নিশ্চিত হওয়া গেছে, সেই ব্যক্তিদের নমুনায় নতুন র‌্যাপিড টেস্টও একই ফল দিয়েছে। আর যাদের শরীরে ভাইরাসের উপস্থিতি পাওয়া গেছে, তাদের নমুনায় ল্যাবরেটরির পরীক্ষার ফল আর র‌্যাপিড টেস্টের ফলে ৯৪ শতাংশ ক্ষেত্রে মিল পাওয়া গেছে।যুক্তরাজ্য এরই মধ্যে ৫০০০টি নাজবক্স মেশিন ও ৫৮ লাখ ডিসপোজেবল কার্টিজ কেনার সিদ্ধান্ত নিয়েছে বলে জানিয়েছে বিবিসি।
",22/9/2020,international
রানীকে আর রাষ্ট্রপ্রধান চায় না বার্বাডোজ,"রানী দ্বিতীয় এলিজাবেথকে আর রাষ্ট্রপ্রধান মানতে চায় না বার্বাডোজ। রাষ্ট্রপ্রধানের পদ থেকে ব্রিটিশ রানীকে সরিয়ে বার্বাডোজে ঔপনিবেশিক শাসনের কলঙ্ক মুছে ফেলতে চান দেশটির প্রধানমন্ত্রী মিয়া মোটলে।



আগামী নভেম্বরে ব্রিটেনের কাছ থেকে স্বাধীন হওয়ার ৫৫তম বর্ষপূর্তিতে সরকারের এ সিদ্ধান্ত চূড়ান্ত হবে।মঙ্গলবার এক লিখিত বক্তব্যে এ ঘোষণা দেন মোটলে। রানীর বাসভবন বাকিংহাম প্যালেস থেকেও বিষয়টি নির্ভর করছে বার্বাডোজের সরকার ও জনগণের ওপর নির্ভর করছে বলে বিবৃতি দেয়া হয়েছে। বিবিসি, সিএনএন।পার্লামেন্টের নতুন অধিবেশনের আগে প্রধানমন্ত্রীর এই লিখিত বক্তব্য পড়ে শোনান গভর্নর জেনারেল। ১৯৬৬ সালে স্বাধীনতা অর্জনের পর প্রথম প্রধানমন্ত্রী এরল ব্যারোর একটি সতর্কবার্তাও সেখানে উল্লেখ করে হয়েছে। যাতে তিনি বলেছিলেন, ‘উপনিবেশিক বৃত্তের মধ্যে দেশকে ঘুরপাক খাওয়া উচিত হবে না।’প্রধানমন্ত্রীর এ ঘোষণার পর দেশটির বার্বাডোজের গভর্নর জেনারেল সান্দ্রা ম্যাসন বলেছেন, ২০২১ সালের মধ্যেই রাজতন্ত্র থেকে বেরিয়ে আসার প্রক্রিয়া সম্পন্ন করার লক্ষ্য বার্বাডোজের। ‘উপনিবেশের অতীত এখন পুরোপুরি পেছনে ফেলার সময় এসে গেছে।’লিখিত বক্তব্যে প্রধানমন্ত্রী মিয়া মোটলে বলেছেন, বার্বাডিয়ানরা রাষ্ট্রপ্রধান হিসেবে একজন বার্বাডিয়ানকে চায়।প্রথম নারী প্রধানমন্ত্রী হিসেবে ২০১৮ সালে নির্বাচিত হওয়া এই সরকার প্রধানের বক্তব্যে আরও বলা হয়েছে, ‘আমরা কে এবং কী অর্জন করতে সক্ষম সেই আত্মবিশ্বাসের চূড়ান্ত বিবৃতি এটি।’দ্বীপরাষ্ট্র ক্যারিবিয়ান অঞ্চলের প্রথম সাবেক ব্রিটিশ উপনিবেশ হিসেবে বার্বাডোজই যে প্রথম রাজতন্ত্র থেকে প্রজাতন্ত্রে যাচ্ছে, তা নয়। স্বাধীনতার চার বছরেরও কম সময়ের মধ্যে ১৯৭০ সালে গায়ানা এই মর্যাদা আদায় করে এবং ১৯৭৬ ও ১৯৭৮ সালে ত্রিনিদাদ অ্যান্ড টোবাগো ও ডোমিনিকা একই পথ অনুসরণ করে।বার্বাডোজের প্রজাতন্ত্র মর্যাদা অর্জনের জন্য ১৯৯৮ সালে সাংবিধানিক রিভিউ কমিশন একটি সুপারিশ করেছিল।",22/9/2020,international
রাশিয়ার পারমাণবিক ক্ষেপণাস্ত্রের হুমকির মুখোমুখি যুক্তরাজ্য!,"রাশিয়ার পারমাণবিক ক্ষেপণাস্ত্র নিয়ে যুক্তরাজ্যকে সতর্ক করেছেন দেশটির প্রতিরক্ষা গোয়েন্দা বিভাগের প্রধান লেফটেনেন্ট জেনারেল জিম হকেনহুল। তার দাবি, রাশিয়ার পারমাণবিক ক্ষমতা সম্পন্ন ক্ষেপণাস্ত্রের হুমকির মুখোমুখি রয়েছে যুক্তরাজ্য। এই ক্ষেপণাস্ত্র বছরের পর বছর ধরে পৃথিবী ভ্রমণ করতে পারে।



রোববার দি টেলিগ্রাফকে দেয়া এক সাক্ষৎকারে তিনি বলেন, গতানুগতি হুমকি থাকা সত্ত্বেও, আমরা দেখেছি 
আমাদের বিরোধীরা কৃত্রিম বুদ্ধিমত্তা, মেশিন লার্নিং (কম্পিউটার এলগরিদমের ওপর অভিজ্ঞতা) এবং অন্যান্য প্রযুক্তিতে বিনিয়োগ করছে। রাশিয়ার বিজ্ঞান ও আন্তর্জাতিক চুক্তির সীমানার কথা উল্লেখ করে তিনি বলেন, তারা সতর্ক করে দিয়ে বলছে, নিকটবর্তী অনির্দিষ্ট সময়ের মধ্যে একটি পারমাণবিক ক্ষমতাসম্পন্ন ক্ষেপণাস্ত্র তৈরি করতে পারে।প্রতিরক্ষা গোয়েন্দা প্রধান বলেন, মস্কো একটি সাবসোনিক পারমাণবিক ক্ষমতাসম্পন্ন ক্রুজ ক্ষেপণাস্ত্র সিস্টেমের পরীক্ষা করছে, যা পুরোবিশ্ব নাগালের মধ্যে রয়েছে এবং এটি অপ্রত্যাশিত দিক থেকে আক্রমণ করতে পারে। ‌'দায়িত্বহীনতার এই ধরনের কাজটি যে শাস্তিহীন হবে না, তা আমাদের অবশ্যই নিশ্চিত করতে হবে। আর তা নিশ্চিত করার জন্য আমাদের ইচ্ছা ও সক্ষমতা উভয়ই রয়েছে' যোগ করে তিনি।রাশিয়ার বিরুদ্ধে সম্প্রতি অভিযোগ উঠেছে যুক্তরাজ্য ও যুক্তরাষ্ট্রের ভোটে হস্তক্ষেপ করা ও বিরোধী দলের নেতা অ্যালেক্সি নাভালনিকে বিষ প্রয়োগের। ইয়েনি শাফাক",22/9/2020,international
"ভ্যাকসিন যেখান থেকেই আসুক, বাদ যাবে না কেউ: পররাষ্ট্রমন্ত্রী","পররাষ্ট্রমন্ত্রী ড. একে আবদুল মোমেন বলেছেন, ভ্যাকসিন যেখান থেকেই আসবে, সেটিই সঙ্গে সঙ্গে সংগ্রহ করা হবে। ভ্যাকসিন এলে কেউ যেনো বাদ যায় না, সেই চেষ্টা চালাচ্ছে সরকার।



সরকারের বিভিন্ন পদক্ষেপের কারণে পার্শ্ববর্তী দেশগুলোর তুলনায় মহামারীর প্রাদুর্ভাব অনেক কম হয়েছে বলে মন্তব্য করেন তিনি।শনিবার দুপুরে সিলেট জেলা প্রশাসকের সম্মেলন কক্ষে করোনাকালে ক্ষতিগ্রস্ত খেলোয়াড়, প্রশিক্ষক, ক্রীড়া সংগঠকদের প্রধানমন্ত্রীর আর্থিক অনুদান উপহার প্রদান অনুষ্ঠানে প্রধান অতিথির বক্তব্যে ভিডিও কনফারেন্সে এসব কথা বলেন তিনি।এ সময় অন্যান্যদের মধ্যে উপস্থিত ছিলেন, জেলা প্রশাসক এম কাজী এমদাদুল ইসলাম, জেলা ক্রীড়া সংস্থার সাধারণ সম্পাদক মাহি উদ্দিন আহমেদ সেলিমসহ ক্রীড়াঙ্গনের কর্মকর্তারা।অনুষ্ঠান শুরুতেই ভিডিও কনফারেন্সে যুক্ত হন সিলেট-১ আসনের সংসদ সদস্য পররাষ্ট্রমন্ত্রী ড. এ কে আবদুল মোমেন।তিনি বলেন, প্রধানমন্ত্রী শেখ হাসিনা করোনাভাইরাসের সংকট মোকাবেলায় অত্যন্ত সফলতার সঙ্গে কাজ করছেন। ব্যবসায়, পেশাজীবী, চাকরিজীবী, ক্ষুদ্র ব্যবসায়ীর পাশাপাশি খেলোয়াড়, সংস্কৃতিকর্মী, সমাজকর্মীসহ বিপদগ্রস্ত সব মানুষের পাশে দাঁড়িয়েছেন।পররাষ্ট্রমন্ত্রী বলেন, দেশে করোনা পরিস্থিতি মোকাবেলায় ৬৮ হাজার জনপ্রতিনিধির মধ্যে মাত্র ৫৩ জন জনপ্রতিনিধি কারচুপির সঙ্গে জড়িত হয়েছেন। তাদের প্রত্যেকেরই শাস্তি নিশ্চিত করা হয়েছে। এটা সুশাসনের অনন্য নজির।ড. একে মোমেন বলেন, বিশ্বের বিভিন্ন দেশের সঙ্গে যোগাযোগ অব্যাহত রেখে রফতানি বিষয়টি স্বাভাবিক রাখার চেষ্টা করছে সরকার।সবশেষে জেলা প্রশাসক কাজী এমদাদুল ইসলাম ও জেলা ক্রীড়া সংস্থার সাধারণ সম্পাদক মাহি উদ্দিন আহমেদ সেলিমের কাছ থেকে অনুদানের চেক সংগ্রহ করেন জেলার ফুটবল ক্রিকেট এথলেটিক ব্যাডমিন্টনসহ বিভিন্ন ক্যাটাগরিতে ৪৫ জন খেলোয়াড়।",22/9/2020,international
মালয়েশিয়ায় বৃষ্টিতে তলিয়ে গেছে প্রধান প্রধান সড়ক,"মালয়েশিয়ায় বয়ে গেছে মুষলধারে বৃষ্টি। বৃহস্পতিবার দুপুর ২টা থেকে শুরু হওয়া প্রচুর বৃষ্টিপাতের কারণে রাজধানী কুয়ালালামপুরের প্রধান প্রধান সড়ক ও এলাকা বন্যায় তলিয়ে গেছে। ফলে সাধারণের চলাচলে মারাত্মক ব্যাঘাত ঘটেছে।



সবচেয়ে ক্ষতিগ্রস্ত এলাকাগুলোর মধ্যে রয়েছে- জালান ডাং ওয়াঙ্গি, মসজিদ জামেক, জালান ক্যাম্পবেল, আমপাং মহাসড়ক এবং ওয়াংসা মাজু এলআরটি স্টেশন।বিষয়টি নিয়ে সিটি ফায়ার অ্যান্ড রেসকিউ বিভাগের মুখপাত্রের সঙ্গে যোগাযোগ করা হলে তারা বিষয়টি নিশ্চিত করেছেন।সংশ্লিষ্টরা পরিস্থিতি পর্যবেক্ষণ করছেন এবং সময়ে সময়ে প্রেস আপডেট করছেন।এদিকে সোশ্যাল মিডিয়া ব্যবহারকারীরা নগরীতে বন্যার পরিমাণ সম্পর্কে ছবি ও ভিডিও আপলোড করেছেন। কিছু চিত্রে দেখা গেছে জালান টুন এইচএসলির অংশগুলো প্লাবিত হয়েছে।অন্য একটি ভিডিওতে জালান ডাং ওয়াঙ্গি, মসজিদ জামেক ডুবে থাকলেও বৃষ্টির পানি নামতে শুরু করেছে। মালয়েশিয়া সময় সন্ধ্যা ৭টার দিকে পরিস্থিতি স্বাভাবিক হয়ে আসছে। তবে ক্ষতির পরিমাণ এ রিপোর্ট লেখা পর্যন্ত জানা যায়নি।
",22/9/2020,international
মালয়েশিয়ায় বাংলাদেশিদের প্রবেশে নিষেধাজ্ঞা,"বাংলাদেশসহ ১২টি দেশের নাগরিকদের প্রবেশে নিষেধাজ্ঞা দিয়েছে মালয়েশিয়ার সরকার। আগামী ৩১শে ডিসেম্বর পর্যন্ত আপাতত এই নিষেধাজ্ঞা বহাল থাকবে।



শনিবার বিকালে বাংলাদেশের পররাষ্ট্র প্রতিমন্ত্রী মো. শাহরিয়ার আলম ফেসবুক পোস্টে এ তথ্য জানিয়েছেন।গত বৃহস্পতিবার মালয়েশিয়া এ নিষেধাজ্ঞা জারি করে। যা ৭ই সেপ্টেম্বর থেকে ৩১শে ডিসেম্বর পর্যন্ত এই নিষেধাজ্ঞা কার্যকর হবে।তিনি লিখেছেন, ১২টি দেশের নাগরিকদের মালয়েশিয়ায় প্রবেশে নিষেধাজ্ঞা দেয়া হয়েছে। এর আগে নিষেধাজ্ঞা জারি হয়েছিলো ফিলিপাইন, ইন্দোনেশিয়া এবং ভারতের নাগরিকদের ওপর।বৃহস্পতিবার আরও যে নয়টি দেশের নাগরিকদের মালয়েশিয়া প্রবেশের ওপর নিষেধাজ্ঞা জারি করা হয়েছে সেগুলো হচ্ছে বাংলাদেশ, যুক্তরাষ্ট্র, ব্রিটেন, ব্রাজিল, স্পেন, ফ্রান্স, ইতালি, সৌদি আরব ও রাশিয়া।পররাষ্ট্র প্রতিমন্ত্রী বলেন, যারা ছুটিতে এসেছিলেন তাদেরকে আপাতত ৩১শে ডিসেম্বর পর্যন্ত অপেক্ষা করতে হবে। এইসময়ে কেউ দালালদের খপ্পরে পড়ে বা কারো কথায় প্ররোচিত হয়ে যাবার চেষ্টা করবেন না। করলে চিরদিনের জন্য কালো তালিকাভূক্ত হয়ে যেতে পারেন।

এই সিদ্ধান্তের পরিবর্তন হলে জানিয়ে দেয়া হবে বলেও জানান পররাষ্ট্র প্রতিমন্ত্রী মো. শাহরিয়ার আলম।সূত্র: বিবিসি বাংলা ",22/9/2020,international
পাসকার্ড থাকা বাংলাদেশিদের প্রবেশ করতে দিচ্ছে না মালয়েশিয়া,"করোনাভাইরাসের কারণে অভিবাসনের পাসকার্ড থাকা প্রবাসীদেরও প্রবেশ করতে দিচ্ছে না মালয়েশিয়া। দেশটির নিষেধাজ্ঞার তালিকায় বাংলাদেশসহ আরও ৯টি দেশকে যোগ করা হয়েছে।



মঙ্গলবার মালয়েশিয়ার সরকার জানিয়েছে, ৭ সেপ্টেম্বর থেকে ভারত, ইন্দোনেশিয়া ও ফিলিপাইনের অভিবাসন পাস হোল্ডারদের প্রবেশে নিষেধাজ্ঞা জারি করা হয়েছে। করোনাভাইরাসের সংক্রমণ ঠেকাতে এই উদ্যোগ নেওয়া হয়েছে।বৃহস্পতিবার জানানো হয়েছে, তালিকায় যুক্ত হচ্ছে আরও ৯টি দেশ। বাংলাদেশ ছাড়াও অন্য দেশগুলো হল- যুক্তরাষ্ট্র, ব্রিটেন, ফ্রান্স, ব্রাজিল, স্পেন, ইতালি, সৌদি আরব ও রাশিয়া।সিনিয়র মন্ত্রী ইসমাইল সাবরিকে উদ্ধৃত করে খবরে বলা হয়েছে, যেসব দেশে করোনাভাইরাসে আক্রান্তের সংখ্যা দেড় লাখের বেশি সেই দেশগুলো এই নিষেধাজ্ঞার তালিকায় অন্তর্ভুক্ত থাকবে।সংবাদ সংস্থা রয়টার্স জানিয়েছে, এই নিষেধাজ্ঞার ভেতর স্থায়ী অভিবাসী এবং শিক্ষার্থীদেরও যুক্ত করা হবে।বৃহস্পতিবার পর্যন্ত দেশটিতে করোনায় আক্রান্তের সংখ্যা ৯ হাজার ৩৭৪ জন ও মৃত্যু হয়েছে ১২৮ জনের। করোনা মহামারীর শুরুর দিকে মার্চ মাস থেকেই মালয়েশিয়ায় পর্যটক ও বাণিজ্যিক প্রবেশে নিষেধাজ্ঞা জারি রয়েছে।",22/9/2020,international
মালয়েশিয়ার আল বুখারি বিশ্ববিদ্যালয়ের চ্যান্সেলর হলেন ড. ইউনূস,"গ্রামীণ ব্যাংকের প্রতিষ্ঠাতা,নোবেল বিজয়ী অধ্যাপক ড.মুহাম্মদ ইউনূস মালয়েশিয়ার আলবুখারি আন্তর্জাতিক ইউনিভার্সিটির (এআইইউ) প্রথম চ্যান্সেলর নিযুক্ত হয়েছেন।



যুক্তরাজ্যের গ্লাসগো ক্যালেডোনিয়ান বিশ্ববিদ্যালয়েরও চ্যান্সেলর তিনি। ইউনূস সেন্টারের এই চেয়ারম্যান বিশ্বস্বীকৃতি সামাজিক বাণিজ্য ধারণার প্রতিষ্ঠাতা। অর্জন করেছেন অসংখ্য পুরস্কার। এসব জ্ঞান, দক্ষতা এবং অভিজ্ঞতার ভিত্তিতে আলবুখারি বিশ্ববিদ্যালয়ের চ্যান্সেলর পদে তাকে নিয়োগ দেয়া হয়েছে। গ্রামীণ ব্যাংকের প্রতিষ্ঠাতা, অর্থনৈতিক আন্দোলন ক্ষুদ্রঋণ কার্যক্রমের প্রবক্তা ড. ইউনূস। তার প্রচেষ্টায় বিশ্বের লাখ লাখ পরিবার দারিদ্র জয় করেছে। বর্তমানে গ্রামীণ ব্যাংকের ৮৪ লাখ সদস্য রয়েছে, যার ৯৭ শতাংশ নারী। গ্রাহকদের মাঝে এ পর্যন্ত বিতরণ করা ঋণের পরিমাণ ১ হাজার ২০০ কোটি ৫০০ লাখ মার্কিন ডলার।যুক্তরাষ্ট্রের বেসামরিক সম্মাননা প্রেসিডেন্সিয়াল সিটিজেন মেডেল,দি প্রেসিডেন্সিয়াল মেডেল অব ফ্রিডম এবং দি কংগ্রেশনাল গোল্ড মেডেলসহ বহু পুরস্কারে ভূষিত হয়েছেন ড. ইউনূস।ক্ষুদ্রঋণ এবং সামাজিক বাণিজ্য নিয়ে তিনি চারটি বই লিখেছেন। ২০০৩ সালে লেখেন ‘ব্যাংকার টু দি পুওর, এ ওয়ার্ল্ড’। ২০০৮ সালে প্রকাশ পায় ‘উইদাউট পোভার্টি: সোশ্যাল বিজনেস অ্যান্ড দি ফিউচার অব ক্যাপিটালিজম’। ২০০৮ সালে ‘বিল্ডিং সোশ্যাল বিজনেস’ নামের বইটি বাজারে আসে। ২০১৭ সালে প্রকাশ পায় ‘এ ওয়ার্ল্ড অব থ্রি জিরোস’।মার্টিন লুথার কিং জুনিয়র, মাদার তেরেসা এবং নেলসন ম্যান্ডেলা যে পুরস্কার জিতেছেন, পৃথিবীর ইতিহাসে আরও ৭ জন মানুষ একই খেতাবে ভূষিত হয়েছেন। অধ্যাপক ড. মুহাম্মদ ইউনূস তাদের একজন।মালয়েশিয়ার আল বুখারি বিশ্ববিদ্যালয়ের ভাইস চ্যান্সেলর এবং প্রেসিডেন্ট অধ্যাপক দাতুক ড. আবদুল আজিজ তাজউদ্দিন এ বিষয়ে বলেন, সামাজিক বাণিজ্যের মূল্যবোধ বিশেষ করে ড. ইউনূসের সামাজিক বাণ্যিজের সাতটি নীতির উপর ভিত্তি করে পুরো শিক্ষাক্রম সাজানো হয়েছে। যাতে শিক্ষার্থীরা সফল সামাজিক উদ্যোক্তা হতে পারে।উল্লেখ্য, আল বুখারি ইন্টারন্যাশনাল ইউনিভার্সিটির প্রতিষ্ঠাতা তান শ্রী সায়েদ মুখতার আলবুখারি। আল বুখারি ফাউন্ডেশনের অধীনে প্রতিষ্ঠিত। এটি একটি অলাভজনক বেসরকারি উচ্চ শিক্ষার প্রতিষ্ঠান। দরিদ্রপীড়িত মেধাবী শিক্ষার্থীদের জন্য উচ্চ শিক্ষা নিশ্চিত করাই প্রতিষ্ঠানটির অন্যতম লক্ষ্য।
",22/9/2020,international
"কুকুরের গায়ে বাঘের মতো রঙ, দায়ী ব্যক্তিকে ধরিয়ে দিলে আকর্ষণীয় পুরস্কার","শহরের রাস্তা দিয়ে হাটছে ডোরাকাটা হিংস্র বাঘ রয়েল বেঙ্গল টাইগার! দূর থেকে দেখলে বা হঠাৎ চোখে পড়লে যে কেউ আতকে উঠবেন। পরক্ষণেই ভুল ভাঙবে এর লম্বা মুখ দেখে।



মজার ছলে কুকুরকে এমন বাঘের রূপ দিয়েছেন মালয়েশিয়ায় কোনো এক ব্যক্তি।দেশটির সোশ্যাল মিডিয়ায় ছড়িয়ে পড়েছে সেই বাঘবেশী কুকুরের ছবি। বিষয়টি নিয়ে দিনভরই হইচইয়ে মেতেছেন সে দেশের নেটিজেনরা। অনেকে শেয়ার দিয়েছেন কুকুরের ছবিগুলো। সেই বাঘবেশী কুকুরের ছবি শেয়ার করেছে মালয়েশিয়ার একটি পশুপ্রেমী সংস্থাও। তবে হাস্যরসে মাততে নয়, নিজেদের ফেসবুক পেজে ছবিগুলো শেয়ার করে তারা এমন কাজের জন্য দায়ী ব্যক্তির শাস্তি চাইছেন। সংস্থাটির ফেসবুক পেজে লেখা হয়েছে, মজার ছলে এই কাণ্ড করা অনুচিত। এই রঙের কারণে কুকুরটির চামড়ায় গুরুতর ক্ষতি হতে পারে। অভিযুক্ত ব্যক্তির খোঁজ দিতে পারলে আকর্ষণীয় পুরস্কার দেয়া হবে।যোগাযোগের জন্য ওয়াটসআপে হটলাইনও খুলেছে সংস্থাটি।  এদিকে নিরীহ কুকুরের ওপর এই ধরনের আচরণ দেখে অনেক নেটিজেন ক্ষোভ প্রকাশ করেছে। তারাও অভিযুক্তকে গ্রেফতারের পর কঠোর শাস্তির দাবি তুলেছেন। তথ্যসূত্র: মালয়েশিয়াকিনি, ফেসবুক",22/9/2020,international
যুক্তরাষ্ট্রকে মধ্যপ্রাচ্যে তাদের ভবিষ্যৎ নিয়েও ভাবতে হবে: লাভরভ,"আমেরিকানদের কেবল তাদের আসন্ন নির্বাচন নিয়েই ভাবা উচিত না, বরং মধ্যপ্রাচ্যে তাদের ভবিষ্যৎ নিয়েও চিন্তা করা উচিত বলে মন্তব্য করেছেন রুশ পররাষ্ট্রমন্ত্রী সের্গেই লাভরভ।



আল-অ্যারাবিয়াহকে দেয়া এক বিশেষ সাক্ষাৎকারে তিনি আরও বলেন, আমার প্রত্যাশা– আমেরিকানরা বুঝতে পারবেন যে তাদের কেবল নির্বাচন নিয়ে ভাবলেই চলবে না, এ অঞ্চলে তাদের ভবিষ্যৎ নিয়েও ভাবতে হবে।বিশ্বের সবচেয়ে গুরুত্বপূর্ণ অঞ্চলগুলোর একটি হচ্ছে মধ্যপ্রাচ্য। এদিকে জাতিসংঘের নিষেধাজ্ঞা উঠে যাওয়ার পর চীন ও রাশিয়া থেকে অস্ত্র কিনবে ইরান। ইউরোপ বা অন্য কোনো দেশ থেকে অস্ত্র কিনবে না। এক ঘোষণায় এমনটাই জানিয়েছেন ইরানি পররাষ্ট্রমন্ত্রী মোহাম্মদ জাভেদ জারিফ। তিনি বলেন, জাতিসংঘের নিষেধাজ্ঞার মেয়াদ শেষ হওয়ার পর আরকেউ তেহরানের কাছে অস্ত্র বিক্রি আটকাতে পারবে না। তেহরান তার প্রয়োজনীয় অস্ত্র রাশিয়া ও চীন থেকেই কিনবে। শনিবার রাতে ইরানের একটি টেলিভিশন চ্যানেলকে এক সাক্ষাৎকারে এসব কথা বলেন জারিফ।ইরানের কাছে অস্ত্র বিক্রিতে জাতিসংঘের আরোপিত একটি নিষেধাজ্ঞার মেয়াদ আগামী ১৮ অক্টোবর শেষ হতে যাচ্ছে। ২০১৫ সালে বিশ্বের ছয় শক্তিধর দেশের সঙ্গে ইরানের পরমাণু চুক্তির আওতায় এ নিষেধাজ্ঞা কার্যকর হয়।যুক্তরাষ্ট্র তেহরানের ওপর সব ধরনের আন্তর্জাতিক নিষেধাজ্ঞা পুনর্বহাল করতে চাপ প্রয়োগ করলেও তাতে সাড়া দিচ্ছে না আন্তর্জাতিক সম্প্রদায়।বিশেষ করে চুক্তির অন্যতম অংশীদার ইউরোপীয় ইউনিয়ন বলেছে, একতরফাভাবে পারমাণবিক চুক্তি থেকে বের হয়ে যাওয়ার পর এই চুক্তি নিয়ে ওয়াশিংটনের কিছু বলা উচিত না। তবে বিভিন্ন সংবাদমাধ্যমের খবরে বলা হয়েছে, নিষেধাজ্ঞা অবসানের পর ইরানের কাছে অস্ত্র বিক্রি ঠেকাতে প্রতিরোধমূলক পদক্ষেপ নিতে যাচ্ছে ইউরোপের তিন দেশ যুক্তরাজ্য, ফ্রান্স ও জার্মানিও।এই খবরের প্রতিক্রিয়ায় ইরানের পররাষ্ট্রমন্ত্রী বলেন, (নিষেধাজ্ঞা উঠে যাওয়ার পর) যেসব দেশের সঙ্গে আমাদের কৌশলগত সম্পর্ক রয়েছে সেসব দেশের কাছ থেকে অস্ত্র কিনেই আমরা প্রয়োজন মেটাতে পারব, যেমন রাশিয়া ও চীন।... এখন আমরা নিজেরাই অস্ত্র রফতানি করতে সক্ষম।",22/9/2020,international
জার্মানিতে উদ্বেগজনক হারে বাড়ছে করোনা সংক্রমণ,"জার্মানিতে পুনরায় করোনা আক্রান্তের সংখ্যা উদ্বেগজনক হারে বৃদ্ধি পেয়েছে। গত বুধ এবং বৃহস্পতিবার দুই দিনে দুই হাজারের অধিক মানুষ প্রতিদিন করোনা আক্রান্ত হয়েছেন। বৃহস্পতিবার দেশটিতে ২১৭৭ জন মানুষ করোনাভাইরাসে আক্রান্ত হয়েছেন; যা ২৩ এপ্রিলের পর সবচেয়ে বেশি। এপ্রিল মাসের পর থেকে জার্মানি করোনাভাইরাস সংক্রমণের হার নিয়ন্ত্রণের মধ্যে রাখতে সক্ষম হয়েছিল। এখন আবার তা ঊর্ধ্বমুখী হওয়ায় উদ্বেগ বাড়ছে সব মহলে।



সম্প্রতি বার্লিনে এক সংবাদ সম্মেলনে জার্মানির স্বাস্থ্যমন্ত্রী জেনস স্পান এবং গবেষণা মন্ত্রী আনিয়া কার্লিকজেক জানিয়েছেন, সরকার আশা করছে আগামী বছরের শুরুর দিকে জনসংখ্যার একটি অংশের জন্য কোভিড-১৯-এর ভ্যাকসিন পাওয়া যাবে। সংবাদ সম্মেলনে উভয় মন্ত্রী বলেছেন, ঝুঁকিপূর্ণ পথ বেঁছে নেয়া হবে না। আমরা নিরাপদ ও কার্যকর ভ্যাকসিন চাই- সেক্ষেত্রে প্রথমটি হতে হবে এমন কোনো কথা নেই।করোনভাইরাস ভ্যাকসিন আবিষ্কারের জন্য জার্মান সরকার ৮৯০ মিলিয়ন ডলারের একটি বিশেষ গবেষণা তহবিল বরাদ্দ করেছে; যা মূলত জার্মানিতে ভ্যাকসিন আবিষ্কারে নিয়োজিত বায়োএনটেক, কিউরভ্যাক এবং আইডিটি বায়োলজিকা- এ তিনটি প্রতিষ্ঠানকে সম্ভাব্য ভ্যাকসিন গবেষণা খাতে খরচ করার জন্য দেয়া হয়েছে।জার্মানিতে এখন পর্যন্ত প্রায় ২ লাখ ৭১ হাজার মানুষ করোনাভাইরাসে আক্রান্ত হয়েছেন; যার মধ্যে সুস্থ হয়ে উঠেছেন ২ লাখ ৪১ হাজার ৩০০ মানুষ। আর করোনা আক্রান্ত হয়ে মারা গিয়েছেন ৯ হাজার ৪৬২ জন।
",22/9/2020,international
কানাডায় বিশ্ববাসীর শান্তি কামনা করে বিশেষ দোয়া,"কানাডার আলবার্টা প্রদেশের ক্যালগেরিতে রোববার স্থানীয় সময় রাত ৮টার দিকে প্রবাসী বাঙালিদের উদ্যোগে কোভিড-১৯ বৈশ্বিক মহামারীর এই সময়ে পুরো বিশ্ববাসীর জন্য জুমের মাধ্যমে এক ভার্চুয়াল দোয়ার আয়োজন করা হয়।



দোয়া পরিচালনা করেন ক্যালগেরির বাইতুল মোকাররম ইসলামিক সেন্টার ক্যালগেরির (বিএমআইসিসি) ইমাম মোহাম্মদ নোমান, সঙ্গে ছিলেন বিএমআইসিসির প্রেসিডেন্ট কাজী রহমান সুজা।অনলাইনে জুমের মাধ্যমে এই দোয়া মাহফিলে ক্যালগেরির প্রবাসী বাঙালিরা অংশগ্রহণ করেন।সাম্প্রতিক সময়ে সারাবিশ্বে করোনায় অনেকে প্রাণ হারিয়েছেন। এ ছাড়া এ পর্যন্ত করোনায় অনেকে আক্রান্ত হয়ে হাসপাতাল ও বাড়িতে চিকিৎসাধীন আছেন।অন্যদিকে ক্যালগেরির প্রবাসী বাঙালিদের আত্মীয়স্বজন দেশে ও কারাডায় মৃত্যুবরণ করেছেন এবং অনেকেই আবার অসুস্থ অবস্থায় আছেন। তাদের আশু রোগমুক্তির জন্যও বিশেষ দোয়া করা হয়। মুসলিম উম্মাহর শান্তি ও ঐক্য কামনায় বিশেষ দোয়া করা হয়।",22/9/2020,international
করোনা: বিশ্বে ২ কোটি ২৮ লাখের বেশি মানুষ সুস্থ,"বিশ্বে এ পর্যন্ত করোনাভাইরাস আক্রান্তদের মধ্যে দুই কোটি ২৮ লাখ ২১ হাজার ৩১১ জন সুস্থ হয়ে উঠেছে।



ওয়ার্ল্ডোমিটারসের তথ্য অনুযায়ী, সারা বিশ্বে আজ সোমবার পর্যন্ত আক্রান্ত শনাক্ত হয়েছে তিন কোটি ১২ লাখের বেশি মানুষ। তাদের মধ্যে বর্তমানে ৭৪ লাখ ৪২ হাজার ১৪৩ চিকিৎসাধীন এবং ৬১ হাজার ২৪৬ জন (১ শতাংশ) আশঙ্কাজনক অবস্থায় রয়েছে। তবে ভাইরাসে আক্রান্ত হওয়ার পর সারা বিশ্বেই সুস্থ হয়ে উঠেছে অনেক মানুষ।যুক্তরাষ্ট্রে সুস্থ হয়ে উঠেছেন ৪২ লাখ ৫০ হাজার ১৪০ জন, ব্রাজিলে ৩৮ লাখ ৫১ হাজার ২২৭, রাশিয়ায় ৯ লাখ ৯ হাজার ৩৫৭, ভারতে ৪৩ লাখ ৯২ হাজার ৬৫০, কলোম্বিয়ায় ছয় লাখ ৩৩ হাজার ১৯৯, পেরুতে ছয় লাখ সাত হাজার ৮৩৭, দক্ষিণ আফ্রিকায় পাঁচ লাখ ৯০ হাজার ৭১ জন।মেক্সিকোতে চার লাখ ৯৯ হাজার ৩০২ জন, চিলিতে চার লাখ ১৯ হাজার ৭৪৬, ইরানে তিন লাখ ৫৯ হাজার ৫৭০, সৌদি আরবে তিন লাখ ১০ হাজার ৪৩৯, পাকিস্তানে দুই লাখ ৯২ হাজার ৩০৩, তুরস্কে দুই লাখ ৬৭ হাজার ২৩৩, জার্মানিতে দুই লাখ ৪৪ হাজার, ইতালিতে দুই লাখ ১৮ হাজার ৩৫১, স্পেনে এক লাখ ৯৭ হাজার ৪৩১ জন সুস্থ হয়েছেন।কানাডায় এক লাখ ২৪ হাজার ৬৯১, কাতারে এক লাখ ২০ হাজার ৩০৩, ফ্রান্সে ৯১ হাজার ৫৭৪ জন, ওমানে ৮৫ হাজার ৪১৮ এবং কুয়েতে ৮৯ হাজার ১৬৮ জন সুস্থ হয়ে উঠেছে।এ ছাড়া চীনের মূল ভূখণ্ডে ৮০ হাজার ৪৮৪ জন, কুয়েতে ৯০ হাজার ১৬৮ জন, সংযুক্ত আরব আমিরাতে ৭৪ হাজার ২৭৩, সিঙ্গাপুরে ৫৭ হাজার ১৮১, সুইজারল্যান্ডে ৪০ হাজার ৫০০, দক্ষিণ কোরিয়ায় ২০ হাজার ২৪৮, অস্ট্রেলিয়ায় ২৪ হাজার ৬৩ ও মালয়েশিয়ায় ৯ হাজার ৩৫৫, বাংলাদেশে দুই লাখ ৫৬ হাজার ৫৬৫ জন সুস্থ হয়ে উঠেছে।",22/9/2020,international
মারা গেছেন কানাডার সাবেক প্রধানমন্ত্রী,"মারা গেছেন কানাডার সাবেক প্রধানমন্ত্রী জন টার্নার। তিনি ছিলেন দেশটির ১৭তম প্রধানমন্ত্রী।



স্থানীয় সময় শুক্রবার জন টার্নার শেষ নিঃশ্বাস ত্যাগ করেন বলে নিশ্চিত করেছেন তার সাবেক উপদেষ্টা ও পারিবারিক বন্ধু মার্ক কিয়েলি। শনিবার তিনি বলেন, টরেন্টোতে নিজ বাসভবনে ঘুমন্ত অবস্থায় শুক্রবার রাতে মৃত্যু হয় জন টার্নারের।জন টার্নার ছিলেন দেশটির লিবারেল পার্টির রাজনীতিবিদ ও অর্থমন্ত্রী।১৯৮৮ সালে কানাডার প্রধানমন্ত্রী হিসেবে দায়িত্ব পালন করেন। তবে নানা জটিলতায় ব্যর্থ হলে ক্ষমতা গ্রহণের মাত্র ৭৯ দিন পর পদত্যাগ করতে হয় তাকে। আইন পেশা চর্চা চলাকালীন রাজনীতিতে জড়িয়ে পড়েন টার্নার। ১৯৬৮ থেকে ১৯৭৫ সাল পর্যন্ত কানাডার সাবেক প্রধানমন্ত্রী পিয়ের ট্রুডোর মন্ত্রিসভায় বিচার বিষয়ক মন্ত্রণালয় ও অর্থ মন্ত্রণালয়ের মন্ত্রী হিসেবে দায়িত্ব পালন করেন।তথ্যসূত্র: বিবিসি",22/9/2020,international
কানাডা-যুক্তরাষ্ট্রের সীমান্ত বন্ধ থাকবে আরও এক মাস,"কানাডা ও মার্কিন যুক্তরাষ্ট্রের সীমান্ত বন্ধ রাখার মেয়াদ আরও এক মাস বাড়ানো হয়েছে। করোনাভাইরাস মহামারী চলাকালীন এ পরিস্থিতিতে ২১ অক্টোবর পর্যন্ত এ সীমান্তে অপ্রয়োজনীয় ভ্রমণ বন্ধ রাখার সিদ্ধান্ত নিয়েছে কানাডা।



কানাডার জননিরাপত্তা মন্ত্রী বিল ব্লেয়ার বলেছেন– কানাডার নাগরিকদের নিরাপদ রাখতে জনস্বাস্থ্যের কথা চিন্তা করে এ সিদ্ধান্ত নিয়েছে সরকার।ভ্রমণের এ নিষেধাজ্ঞাটি গত মার্চ মাসে প্রথম চালু হয়েছিল এবং এর পর থেকে প্রতি মাসে বাড়ানো হয়েছে। কোভিড ১৯-এর প্রাদুর্ভাব শুরুর প্রথম থেকে এ নিষেধাজ্ঞা আরোপ করা হয়েছিল গত ১৮ মার্চ থেকে। তখন থেকেই প্রতি মাসে নাগরিকদের স্বাস্থ্যের কথা চিন্তা করে বাড়ানো হয়েছে সীমান্ত বন্ধের মেয়াদ।তবে জরুরি সেবার কাজে নিয়োজিত যেমন– স্বাস্থ্যসেবা, এয়ারলাইন ক্রু এবং ট্রাক ড্রাইভারদের মতো প্রয়োজনীয় আন্তঃসীমান্তকর্মীদের এখনও সীমান্ত পার হওয়ার অনুমতি রয়েছে।কানাডায় সাম্প্রতিক সপ্তাহগুলোতে করোনাভাইরাসে আক্রান্তের সংখ্যা বেড়েই চলেছে। শুক্রবার কানাডার বৃহত্তম প্রদেশ অন্টারিওতে ৪০১টি নতুন রোগী শনাক্ত হয়েছে।এখন পর্যন্ত কানাডায় ১ লাখ ৪২ হাজার ৭৭৪ জন কোভিড ১৯-এ আক্রান্ত হয়েছে এবং ৯ হাজার ২১১ জন মারা গেছে এবং সুস্থ হয়েছেন ১ লাখ ২৪ হাজার ১৮৭ জন।",22/9/2020,international
ইরানের ২৭ ব্যক্তি ও প্রতিষ্ঠানের ওপর মার্কিন নিষেধাজ্ঞা,"পরমাণু অস্ত্র তৈরি প্রচেষ্টার অভিযোগ এনে ইরানের বিরুদ্ধে আবারও নিষেধাজ্ঞা দিয়েছে যুক্তরাষ্ট্র।



মার্কিন প্রেসিডেন্ট ডোনাল্ড ট্রাম্প সোমবার এ নিষেধাজ্ঞা আরোপের কথা ঘোষণা করেন। খবর এপি, রয়টার্স ও গার্ডিয়ানের।এক বিবৃতিতে ট্রাম্প বলেন, ইরানের ক্ষেপণাস্ত্র ও পরমাণু কর্মসূচির সঙ্গে সংশ্লিষ্ট ২৭ ব্যক্তি ও প্রতিষ্ঠানকে এবারের নিষেধাজ্ঞার আওতায় আনা হয়েছে।ট্রাম্পের দাবি, ইরানের ক্ষেপণাস্ত্র ও পরমাণু কর্মসূচি বন্ধ করতে এ নিষেধাজ্ঞা জারি করা হয়েছে।জাতিসংঘ নিরাপত্তা পরিষদের মাধ্যমে ইরানের বিরুদ্ধে ওই বিশ্ব সংস্থার সব নিষেধাজ্ঞা পুনর্বহাল করতে ব্যর্থ হওয়ার পর এ পদক্ষেপ নিল ওয়াশিংটন।এদিকে ইরানবিরোধী নিষেধাজ্ঞা সমর্থন করে সোমবার এক যৌথ সংবাদ সম্মেলনে বক্তব্য দিয়েছেন মার্কিন পররাষ্ট্রমন্ত্রী মাইক পম্পেও, অর্থমন্ত্রী স্টিফেন মানুচিন ও প্রতিরক্ষামন্ত্রী মার্ক এসপার। ",22/9/2020,international
চীন-রাশিয়া থেকে অস্ত্র কেনার ঘোষণা ইরানের,"জাতিসংঘের নিষেধাজ্ঞা উঠে যাওয়ার পর চীন ও রাশিয়া থেকে অস্ত্র কিনবে ইরান। ইউরোপ বা অন্য কোনো দেশ থেকে অস্ত্র কিনবে না। এক ঘোষণায় এমনটাই জানিয়েছেন ইরানি পররাষ্ট্রমন্ত্রী মোহাম্মদ জাভেদ জারিফ। তিনি বলেন, জাতিসংঘের নিষেধাজ্ঞার মেয়াদ শেষ হওয়ার পর আর



কেউ তেহরানের কাছে অস্ত্র বিক্রি আটকাতে পারবে না। তেহরান তার প্রয়োজনীয় অস্ত্র রাশিয়া ও চীন থেকেই কিনবে। শনিবার রাতে ইরানের একটি টেলিভিশন চ্যানেলকে এক সাক্ষাৎকারে এসব কথা বলেন জারিফ।ইরানের কাছে অস্ত্র বিক্রিতে জাতিসংঘের আরোপিত একটি নিষেধাজ্ঞার মেয়াদ আগামী ১৮ অক্টোবর শেষ হতে যাচ্ছে। ২০১৫ সালে বিশ্বের ছয় শক্তিধর দেশের সঙ্গে ইরানের পরমাণু চুক্তির আওতায় এ নিষেধাজ্ঞা কার্যকর হয়। যুক্তরাষ্ট্র তেহরানের ওপর সব ধরনের আন্তর্জাতিক নিষেধাজ্ঞা পুনর্বহাল করতে চাপ প্রয়োগ করলেও তাতে সাড়া দিচ্ছে না আন্তর্জাতিক সম্প্রদায়।বিশেষ করে চুক্তির অন্যতম অংশীদার ইউরোপীয় ইউনিয়ন বলেছে, একতরফাভাবে পারমাণবিক চুক্তি থেকে বের হয়ে যাওয়ার পর এই চুক্তি নিয়ে ওয়াশিংটনের কিছু বলা উচিত না। তবে বিভিন্ন সংবাদমাধ্যমের খবরে বলা হয়েছে, নিষেধাজ্ঞা অবসানের পর ইরানের কাছে অস্ত্র বিক্রি ঠেকাতে প্রতিরোধমূলক পদক্ষেপ নিতে যাচ্ছে ইউরোপের তিন দেশ যুক্তরাজ্য, ফ্রান্স ও জার্মানিও।এই খবরের প্রতিক্রিয়ায় ইরানের পররাষ্ট্রমন্ত্রী বলেন, ‘(নিষেধাজ্ঞা উঠে যাওয়ার পর) যেসব দেশের সঙ্গে আমাদের কৌশলগত সম্পর্ক রয়েছে সেসব দেশের কাছ থেকে অস্ত্র কিনেই আমরা প্রয়োজন মেটাতে পারব, যেমন রাশিয়া ও চীন।... এখন আমরা নিজেরাই অস্ত্র রফতানি করতে সক্ষম।তারপরও যখন প্রয়োজন পড়বে তখন এসব দেশ থেকে কিনতে পারব। যুক্তরাষ্ট্র দ্বিতীয় দফা নিষেধাজ্ঞা আরোপ করলেও সেটি তাদের কাছে বাধা হবে বলে মনে হয় না।’ইউরোপের কাছ থেকে অস্ত্র কেনা প্রসঙ্গে জাভেদ জারিফ বলেন, ‘ইরানের ইসলামি বিপ্লবের পর থেকে ইউরোপীয় দেশগুলো তেহরানের কাছে অস্ত্র বিক্রি থেকে বিরত থেকেছে। এমনকি ১৯৮০’র দশকে ইরাকের আগ্রাসনের সময়েও তেহরানের বিরুদ্ধে অপপ্রচার চালিয়েছে এসব দেশ। এসব বিষয় বিবেচনা করেই তাদের কাছ থেকে অস্ত্র কেনা হবে না।’এর আগে এক বিবৃতিতে আন্তর্জাতিক সম্প্রদায়ের উদ্দেশে জারিফ বলেন, জাতিসংঘে নিষেধাজ্ঞার ক্ষেত্রে যুক্তরাষ্ট্র নিজের ইচ্ছা অন্যের ওপর চাপিয়ে দিতে চাচ্ছে।বিশ্বকে তাদের এই অপতৎপরতার বিরুদ্ধে দাঁড়াতে হবে। তা না হলে অন্যান্য দেশগুলো এ নিষেধাজ্ঞার কবলে পড়ার সমূহ সম্ভাবনা আছে বলে সতর্ক করেন তিনি। ইরানের ওপর একতরফা অস্ত্র নিষেধাজ্ঞা ঘোষণা করেছে যুক্তরাষ্ট্র।",22/9/2020,international
'সিরিয়া থেকে তেল চুরি করে নিয়ে যাচ্ছে যুক্তরাষ্ট্র',"সিরিয়ার আলজাজিরা অঞ্চল থেকে প্রতিনিয়ত তেল লুট করে ইরাক হয়ে পাচার করছে যুক্তরাষ্ট্র।রোববার সিরিয়ার রাষ্ট্রীয় বার্তা সংস্থা সানার বরাত দিয়ে এ খবর জানিয়েছে মিডল ইস্ট মনিটর।



এতে বলা হয়েছে, সিরিয়া থেকে চুরি করা তেলভর্তি ৩০টি ট্যাংকারের একটি বহর আল-ইয়ারুবিয়া এলাকায় আল-ওয়ালিদ অবৈধ ক্রসিং দিয়ে প্রতিবেশী ইরাকে প্রবেশ করেছে।খবরে বলা হয়, কুর্দিশ সিরিয়ান ডেমোক্র্যাটিক ফোর্সেসের সহযোগিতায় সিরিয়ার উত্তর ও পূর্বাঞ্চলের বেশিরভাগ তেলক্ষেত্র নিয়ন্ত্রণ করছে।জুলাই মাসের শেষের দিকে সিনেটের একটি শুনানিতে সাউথ ক্যারোলাইনার রিপাবলিকান সিনেটর লিন্ডসে গ্রাহাম ও মার্কিন পররাষ্ট্রমন্ত্রী মাইক পম্পেওর এক কথোপকথনে এই বিষয়টি নিশ্চিত হওয়া গেছে।",22/9/2020,international
"আপনার পররাষ্ট্রমন্ত্রীর লাগাম টানুন, ট্রাম্পকে জারিফ","মার্কিন পররাষ্ট্রমন্ত্রী মাইক পম্পেওকে এক হাত নিয়েছেন ইরানের পররাষ্ট্রমন্ত্রী জাবেদ জারিফ। ডোনাল্ড ট্রাম্পের উদ্দেশে জারিফ বলেন, আপনার পররাষ্ট্রমন্ত্রীর লাগাম টেনে ধরুন।



পম্পেও শনিবার দাবি করেছেন, ২০১৫ সালের পরমাণু চুক্তির স্ন্যাপব্যাক ধারা অনুযায়ী ইরানের বিরুদ্ধে জাতিসংঘের নিষেধাজ্ঞা পুনর্বহাল করা হয়েছে। এর জবাবে পম্পেওর লাগাম টানতে বললেন জারিফ। তিনি এক টুইটবার্তায় এসব কথা বলেন।ইরানের পররাষ্ট্রমন্ত্রী বলেন, মাইক পম্পেও যুক্তরাষ্ট্রকে আরও বেশি হাসির পাত্রে পরিণত করার আগেই ট্রাম্পের উচিত নিজের পথ পরিবর্তন করা। যুক্তরাষ্ট্র ছাড়া জাতিসংঘ নিরাপত্তা পরিষদের অন্য সব সদস্য বলেছেন, যুক্তরাষ্ট্র পরমাণু সমঝোতা থেকে বেরিয়ে যাওয়ায় দেশটি ইরানের বিরুদ্ধে নিষেধাজ্ঞা পুনর্বহালের পদক্ষেপ নিতে পারে না।জাতিসংঘ মহাসচিব অ্যান্তোনিও গুতেরেসও এ বিষয়ে কোনো ধরনের পদক্ষেপ নিতে অপারগতা প্রকাশ করেছেন। কিন্তু এর পরও যুক্তরাষ্ট্র বলছে, ২০ সেপ্টেম্বর থেকে নিষেধাজ্ঞা পুনর্বহাল হয়ে গেছে।জারিফ এ প্রসঙ্গে বলেন, ইরানের বিরুদ্ধে জাতিসংঘের নিষেধাজ্ঞা পুনর্বহাল করা হয়নি বলে নিরাপত্তা পরিষদের অন্য সব সদস্য ঘোষণা দেয়ার পরও পম্পেও বারবার একই কথা বলে যাচ্ছেন। ",22/9/2020,international
ইরানের বিরুদ্ধে গিয়ে যুক্তরাষ্ট্র বিচ্ছিন্ন হয়ে পড়েছে: রুহানি,"ইরানের বিরুদ্ধে আগের সব নিষেধাজ্ঞা বহালের ঘোষণা দিয়ে যুক্তরাষ্ট্র আন্তর্জাতিক বিশ্বে বিচ্ছিন্ন হয়ে পড়েছে বলে মন্তব্য করেছেন দেশটির প্রেসিডেন্ট হাসান রুহানি। তিনি বলেন, যুক্তরাষ্ট্রের এই তৎপরতা জাতিসংঘসহ কেউ মানেনি।
স্ন্যাপব্যাক মেকানিজম ব্যবহার করে ইরানের বিরুদ্ধে আগের সব নিষেধাজ্ঞা বহালের মার্কিন পররাষ্ট্রমন্ত্রী মাইক পম্পেওর দাবির পর প্রেসিডেন্ট রুহানি রোববার মন্ত্রিসভার বৈঠকে এসব কথা বলেন।
তিনি বলেন, তার দেশ কখনও যুক্তরাষ্ট্রের স্বেচ্ছাচারিতা ও অবৈধ দাবির কাছে নতিস্বীকার করবে না। 
রুহানি বলেন, ইরানের বিরুদ্ধে যুক্তরাষ্ট্র যে সর্বোচ্চ চাপ প্রয়োগের নীতি অনুসরণ করছে, তাতে তারা রাজনৈতিক ও আইনি সেক্টরে বিচ্ছিন্ন হয়ে পড়েছে। রুহানি বলেন, আমরা সবসময় বলেছি যে, ইরানি জাতির সঙ্গে আচরণের একটিই মাত্র পথ, সেটি হচ্ছে– তাদের অধিকারের প্রতি সম্মান দেখানো এবং সম্মানজনক ভাষায় তাদের সঙ্গে কথা বলা।
ইরানের প্রেসিডেন্ট বলেন, আমি ইরানের প্রেসিডেন্ট হিসেবে ঘোষণা করছি যে, নিরাপত্তা পরিষদের প্রায় সব সদস্য দেশ ও পরমাণু সমঝোতার সব পক্ষ প্রত্যাখ্যান করার পরও যদি যুক্তরাষ্ট্র একগুঁয়েমি ও ভুল দাবি বাস্তবায়নে বাস্তবিকই কোনো পদক্ষেপ নেয়, তা হলে তারা আমাদের সুস্পষ্ট জবাবের মুখে পড়বে।



",22/9/2020,international
মার্কিন ড্রোন পাচ্ছে আরব আমিরাত,"যুক্তরাষ্ট্রের বহু আকাঙ্ক্ষিত অত্যাধুনিক মনুষ্যবিহীন ড্রোন পেতে যাচ্ছে সংযুক্ত আরব আমিরাত। এ ব্যাপারে সম্প্রতি নীতিগত সিদ্ধান্ত নিয়েছে ট্রাম্প প্রশাসন।



সম্পর্ক স্বাভাবিকীকরণে ইসরাইলের সঙ্গে বহুল বিতর্কিত এক চুক্তির পর মধ্যপ্রাচ্যের মিত্রদেশটির ব্যাপারে নিজেদের নীতির বড় পরিবর্তন আনছে ওয়াশিংটন।আমিরাতের অস্ত্রাগারে ইতোমধ্যে বেশ কয়েকটি বড় ড্রোন রয়েছে। তবে এর বেশির ভাগই চীনের তৈরি। চীনা ড্রোনের পাশাপাশি এখন মার্কিন ড্রোনগুলো ক্রয়ের চেষ্টা করে আসছে দেশটি।তবে চুক্তি স্বাক্ষরের পরও এ ব্যাপারে আপত্তি জানিয়েছে ইসরাইল। গত সপ্তাহেই ইসরাইলের প্রতিরক্ষামন্ত্রী বলেন, নিরাপত্তার বিষয়ে তারা কোনোভাবেই আমিরাতকে বিশ্বাস করতে পারছে না। আলজাজিরা।",22/9/2020,international
ইরানবিরোধী নিষেধাজ্ঞায় কেউ নেই যুক্তরাষ্ট্রের পাশে,"ইরানের বিরুদ্ধে নিষেধাজ্ঞায় যুক্তরাষ্ট্রের পাশে নেই আন্তর্জাতিক সম্প্রদায়ের কেউই। ইরানের বিরুদ্ধে সব ধরনের জাতিসংঘের নিষেধাজ্ঞা পুনর্বহাল করতে এককভাবে ঘোষণা দিয়েছে ওয়াশিংটন।



নিরাপত্তা পরিষদের বাকি স্থায়ী সদস্য দেশগুলো ভিন্নমত পোষণ করলেও এ সিদ্ধান্ত ঘোষণা করেছে তারা।তবে আইনগত কোনো ভিত্তি না থাকায় যুক্তরাষ্ট্রের এ দাবি প্রত্যাখ্যান করেছে ওয়াশিংটনের ঘনিষ্ঠ মিত্রসহ আন্তর্জাতিক সম্প্রদায় এবং ইরান।রোববার (২০ সেপ্টেম্বর) মার্কিন পররাষ্ট্রমন্ত্রী মাইক পম্পেও এক বিবৃতিতে হুমকি দিয়ে বলেছেন, জাতিসংঘের কোনো সদস্য দেশ যদি এই শাস্তিমূলক পদক্ষেপের সঙ্গে একমত পোষণ না করে তাহলে তাদের পরিণতি ভোগ করতে হবে। আলজাজিরার প্রতিবেদন থেকে এসব তথ্য জানা গেছে।২০১৫ সালে ছয় বিশ্বশক্তির সঙ্গে ইরানের স্বাক্ষরিত চুক্তিতে বলা হয়, শর্ত মেনে চললে তেহরানের ওপর আরোপিত জাতিসংঘের নিষেধাজ্ঞার মেয়াদ শেষ হয়ে যাওয়ার পর তা পুনরায় আর বাড়ানো হবে না। তবে দুই বছর আগে ওই চুক্তি থেকে বের হয়ে যাওয়া যুক্তরাষ্ট্র তেহরানের ওপর নিষেধাজ্ঞা পুনর্বহাল করতে জাতিসংঘের সদস্য দেশগুলোকে রোববার পর্যন্ত সময় বেধে দেয়।এছাড়া ইরানের ওপর আরোপিত আরও একটি অস্ত্র নিষেধাজ্ঞার মেয়াদ আগামী মাসে শেষ হওয়ার কথা রয়েছে। যুক্তরাষ্ট্র চাইছে এর সব নিষেধাজ্ঞাই ইরানের ওপর পুনর্বহাল হোক।রোববার এক বিবৃতিতে মার্কিন পররাষ্ট্রমন্ত্রী মাইক পম্পেও বলেন, জাতিসংঘের সদস্য দেশগুলো যদি এসব নিষেধাজ্ঞা প্রয়োগের বাধ্যবাধকতা পূরণে ব্যর্থ হয় তাহলে ওই ব্যর্থ রাষ্ট্রগুলোর পরিণতি ভোগ করাতে এবং ইরান যেন জাতিসংঘের নিষিদ্ধ কর্মকাণ্ড পুনরায় শুরু করতে না পারে তা নিশ্চিত করতে নিজেদের অভ্যন্তরীণ কর্তৃপক্ষগুলোকে ব্যবহার করতে প্রস্তুত রয়েছে যুক্তরাষ্ট্র।’ইরানের ওপর জাতিসংঘের নিষেধাজ্ঞা পুনর্বহাল করতে প্রায় এক মাস আগে থেকেই উদ্যোগ নেয় যুক্তরাষ্ট্র।তবে নিরাপত্তা পরিষদের অপর চারটি স্থায়ী সদস্যসহ আন্তর্জাতিক সম্প্রদায় তাতে সাড়া দেয়নি। নিরাপত্তা পরিষদে পাঠানো এক চিঠিতে ২০১৫ সালের চুক্তিতে স্বাক্ষরকারী তিন ইউরোপীয় দেশ যুক্তরাজ্য, ফ্রান্স ও জার্মানি বলেছে, ইরানের বিরুদ্ধে জাতিসংঘের নিষেধাজ্ঞার শিথিলতা অব্যাহত থাকা উচিত।ওই চিঠিতে বলা হয়, সেসব নিষেধাজ্ঞা পুনর্বহালের কোনো সিদ্ধান্ত কিংবা কর্মকাণ্ড আইনগত প্রায়োগিক শর্ত পূরণে সক্ষম হবে না।",22/9/2020,international
"যুক্তরাষ্ট্রের সঙ্গে উত্তেজনা, ইরানি মুদ্রার রেকর্ড দরপতন","মার্কিন প্রেসিডেন্ট ডোনাল্ড ট্রাম্প প্রশাসন তেহরানের ওপর জাতিসংঘের নিষেধাজ্ঞা পুনর্বহালের ঘোষণা দেয়ার এক দিনের মাথায় রোববার বেসরকারি বাজারে ইরানি রিয়ালের দর বিপুল পরিমাণে কমে গেছে। এ খবার জানিয়েছে বার্তা সংস্থা রয়টার্স।



ইরানের ওপর আরোপিত জাতিসংঘের নিষেধাজ্ঞার মেয়াদ শেষ হয়ে যাওয়ায় সেগুলো পুনর্বহাল করতে সদস্য দেশগুলোর ওপর চাপ প্রয়োগ শুরু করেছে যুক্তরাষ্ট্র। নিরাপত্তা পরিষদের সদস্য দেশগুলো রাজি না হওয়ায় শনিবার ট্রাম্প প্রশাসন এককভাবে ইরানবিরোধী জাতিসংঘ নিষেধাজ্ঞা কার্যকরের ঘোষণা দেয়। রোববার মার্কিন পররাষ্ট্রমন্ত্রী মাইক পম্পেও জানান, যেসব দেশ ওয়াশিংটনের পদক্ষেপ মানবে না তাদের বিরুদ্ধে ব্যবস্থা নেবে তার দেশ। এদিকে মার্কিন ঘোষণাকে ‘অকার্যকর ও অবৈধ’ আখ্যা দিয়েছে ইরান। জাতিসংঘ মহাসচিব নিরাপত্তা পরিষদকে জানিয়েছেন, মার্কিন ঘোষণার বিষয়ে কোনো ব্যবস্থা নেবেন না তিনি। কারণ তাতে এই ইস্যুতে অনিশ্চয়তা তৈরি হতে পারে।বেসরকারিভাবে মুদ্রা বিনিময় পর্যবেক্ষণকারী ওয়েবসাইট বোনবাস্ট ডট কমের হিসাব অনুযায়ী শনিবার এক মার্কিন ডলার বিক্রি হয় দুই লাখ ৬৭ হাজার আটশ’ ইরানি রিয়ালে। কিন্তু রোববার সেই এক মার্কিন ডলারের দাম গিয়ে দাঁড়ায় দুই লাখ ৭৩ হাজার রিয়ালে।",22/9/2020,international
"অবশেষে মার্কিন ড্রোন পাচ্ছে আমিরাত, তবে...","যুক্তরাষ্ট্রের বহু আকাঙ্ক্ষিত অত্যাধুনিক মনুষ্যবিহীন ড্রোন পেতে যাচ্ছে সংযুক্ত আরব আমিরাত। এ ব্যাপারে সম্প্রতি নীতিগত সিদ্ধান্ত নিয়েছে ট্রাম্প প্রশাসন।



সম্পর্ক স্বাভাবিকীকরণে ইসরাইলের সঙ্গে বহুল বিতর্কিত এক চুক্তির পর মধ্যপ্রাচ্যের মিত্রদেশটির ব্যাপারে নিজেদের নীতির বড় পরিবর্তন আনছে ওয়াশিংটন। খবর আলজাজিরার।আমিরাতের অস্ত্রাগারে ইতিমধ্যে বেশ কয়েকটি বড় ড্রোন রয়েছে। তবে এর বেশির ভাগই চীনের তৈরি। 
চীনা ড্রোনের পাশাপাশি এখন মার্কিন ড্রোনগুলো ক্রয়ের চেষ্টা করে আসছে দেশটি। তবে চুক্তি স্বাক্ষরের পরও এ ব্যাপারে আপত্তি জানিয়েছে ইসরাইল। গত সপ্তাহেই ইসরাইলের প্রতিরক্ষামন্ত্রী বলেন, নিরাপত্তার বিষয়ে তারা কোনোভাবেই আমিরাতকে বিশ্বাস করতে পারছে না। সংবাদ সংস্থা রয়টার্সের প্রতিবেদনে বলা হয়েছে, যুক্তরাষ্ট্র ইসরাইলকে নিশ্চয়তা দিয়েছে যে, ইসরাইলের বিরুদ্ধে ব্যবহার করা যাবে এমন অস্ত্র আরব বিশ্বকে তারা দেবে না। আরব দেশগুলোর তুলনায় ইসরাইল অত্যাধুনিক অস্ত্র পাবে। যেমন- লকহিড মার্টিনের তৈরি এফ-৩৫ জঙ্গিবিমান যুদ্ধে ব্যবহার করেছে ইসরাইল কিন্তু আমিরাত এখনও তা কিনতে পারেনি।
",22/9/2020,international
সৌদিতে রকেট হামলায় আহত ৫,"সৌদি আরবের দক্ষিণাঞ্চলীয় জিজান প্রদেশে রকেট হামলায় দেশটির অন্তত পাঁচ নাগরিক আহত হয়েছেন। তাদর উদ্ধার করে হাসপাতালে পাঠানো হয়েছে। ইয়েমেনের বিদ্রোহীগোষ্ঠী হুতিরা এই হামলা চালিয়েছে বলে সৌদি আরবের রাষ্ট্রীয় সংবাদমাধ্যমের খবরে জানানো হয়েছে।



সৌদি রাষ্ট্রীয় সংবাদ সংস্থা এসপিএ জানিয়েছে, জিজান প্রদেশের সীমান্ত এলাকার একটি গ্রামে রকেট হামলা চালানো হয়েছে। এতে তিনটি গাড়ি ক্ষতিগ্রস্ত হয়েছে। পাশাপাশি পাঁচ বেসামরিক নাগরিক আহত হয়েছেন।তবে এ বিষয়ে হুতিদের কোনো মন্তব্য পাওয়া যায়নি। ইয়েমেনে পাঁচ বছরের বেশি সময় ধরে ইরান-সমর্থিত হুথি বিদ্রোহীদের বিরুদ্ধে লড়াই চালিয়ে আসছে সৌদি নেতৃত্বাধীন জোট। হুতি বিদ্রাহীরা প্রায়ই সৌদি আরবের অভ্যন্তরে ক্ষেপণাস্ত্র হামলা চালিয়ে থাকে। বিশেষ করে সৌদি জোটকে লক্ষ্যবস্তু বানিয়ে এ হামলা চালানো হয়। ইয়েনি শাফাক",22/9/2020,international
ইউরোপ থেকে অস্ত্র না কেনার ঘোষণা ইরানের,"আগামী অক্টোবরে ইরানের ওপর থেকে অস্ত্র নিষেধাজ্ঞা উঠে যাওয়ার পর ইউরোপ থেকে কোনো অস্ত্র কিনবে না ইরান। দেশটির পররাষ্ট্রমন্ত্রী মোহাম্মদ জাভেদ জারিফ এ তথ্য জানিয়েছেন।



ইরানের একটি টিভি চ্যানেলকে দেয়া সাক্ষাৎকারে তিনি বলেন, রাশিয়া এবং চীন থেকে অস্ত্র কিনলেই আমাদের প্রয়োজন মিটে যাবে। ইউরোপ থেকে কোনো অস্ত্র কেনার প্রয়োজন হবে না। খবর ইরনার। জারিফ বলেন, বিপ্লবের পর থেকে আমরা ইউরোপের অস্ত্র-ক্রেতা ছিলাম না, তারাও আমাদের কাছে অস্ত্র বিক্রি করে নি। এখন অস্ত্র বিক্রির জন্য আমরা তাদের ওপর চাপ সৃষ্টি করবো না, কারণ তাদের অস্ত্রের প্রয়োজন আমাদের নেই।আগামী অক্টোবরে ইরানের ওপর থেকে অস্ত্র নিষেধাজ্ঞা উঠে যাচ্ছে। অস্ত্র নিষেধাজ্ঞা উঠে গেলে ইউরোপের দেশ ব্রিটেন, ফ্রান্স এবং জার্মানি ইরানের কাছে অস্ত্র বিক্রি করবে না বলে খবর বেরিয়েছে। এর প্রতিক্রিয়ায় দেশটি জানিয়েছে, ১৯৮০’র দশকে ইরান-ইরাক যুদ্ধের সময় ইউরোপের দেশগুলো অস্ত্র বিক্রির পরিবর্তে ইরানের বিরুদ্ধে অপপ্রচার চালিয়েছে। এসব মাথায় রেখে ইরান ইউরোপের দেশগুলো থেকে অস্ত্র কেনার চিন্তা করবে না।",22/9/2020,international
‘বাগদাদে দূতাবাস খুললে ইসরাইলের পতন হবে’,"ইরাকের প্রভাবশালী শিয়া নেতা মুক্তাদা আস-সাদর বলেছেন, বাগদাদের মাটিতে ইসরাইল দূতাবাস খুললে নিজেই তার পতন ডেকে আনবে। ইরাকের অভ্যন্তরে ইসরাইল একটি কূটনৈতিক মিশন দূতাবাস খোলার পরিকল্পনা করছে বলে বিভিন্ন গণমাধ্যমে খবর বের হওয়ার পর মুক্তাদা এ হুশিয়ারি দিলেন। 
শুক্রবার জুমা নামাজে দেয়া খোতবায় মুক্তাদা সাদর সতর্ক করে বলেন, ইসরাইলের প্রধানমন্ত্রী বেনিয়ামিন নেতানিয়াহু আল্লাহর শত্রু, যার মাথায় ইরাক নিয়ে কূটচিন্তা রয়েছে। ইরাকে দূতাবাস খুলে তিনি তার সে কূটকৌশল বাস্তবায়ন করতে চান।
মুক্তাদা সাদর ইসরাইলের প্রধানমন্ত্রীকে হুঁশিয়ার করে বলেন, যদি তিনি এমন কাজ করেন তাহলে পবিত্র কুরআনের বাণী অনুসারে দখলদার এ শক্তির পতন হবে।
সম্প্রতি আরব দেশ বাহরাইন ও সংযুক্ত আরব আমিরাত ইসরাইলের সঙ্গে কূটনৈতিক সম্পর্ক স্থাপন করেছে। গত ১৫ সেপ্টেম্বর মার্কিন প্রেসিডেন্ট ডোনাল্ড ট্রাম্পের সরকারি বাসভবন হোয়াইট হাউসে আনুষ্ঠানিকভাবে এক চুক্তির মধ্য দিয়ে এই সম্পর্ক প্রতিষ্ঠা হয়। এ ঘটনাকে ফিলিস্তিনিদের প্রতি বিশ্বাসঘাতকতা হিসেবে দেখছে মুসলিম দেশগুলো।
এ সম্পর্কে মুক্তাদা সাদর বলেন, ইহুদিবাদী সরকারের সঙ্গে সম্পর্ক স্বাভাবিক করার এ পদক্ষেপের মধ্যদিয়ে তারা শুধু অপমানিত হবেন।



",22/9/2020,international
সোলাইমানির হত্যাকারীদের লক্ষ্যবস্তু করে প্রতিশোধ নেবে তেহরান: ইরান,"বাগদাদে মার্কিন ড্রোন হামলায় নিহত ইরানের রেভ্যুলেশনারি গার্ডস কুদস ফোর্সের প্রধান জেনারেল কাশেম সোলাইমানি হত্যায় জড়িতদের লক্ষ্যবস্তু বানানোর ঘোষণা দিয়েছে তেহরান।



মার্কিন প্রেসিডেন্টকে উদ্দেশ করে ইরানের রেভ্যুলেশনারি গার্ডসের বর্তমান প্রধান মেজর জেনারেল হোসেইন সালামি বলেন, ‘জনাব ট্রাম্প, আমাদের মহান কমান্ডারের (সোলাইমানি) শাহাদাতের প্রতিশোধ সুনির্দিষ্ট, গুরুতর ও সাচ্চা। আমরা সম্মানজনক ও ন্যায্য প্রতিশোধ নেব।’শনিবার তেহরানে এক অনুষ্ঠানে এ কথা বলেন রেভ্যুলেশনারি গার্ডসের প্রধান। বার্তা সংস্থা এএফপির প্রতিবেদনে এই তথ্য জানানো হয়। এ ছাড়া হোসেইন সালামির এ বক্তব্য গার্ডসের অফিসিয়াল ওয়েবসাইটে প্রকাশিত হয়েছে।ট্রাম্পকে উদ্দেশ করে হোসেইন সালামি আরও বলেন, আপনি ভাবছেন– আমরা আমাদের শহীদ ভাইয়ের (সোলাইমানি) রক্তের বদলা নিতে দক্ষিণ আফ্রিকায় একজন নারী রাষ্ট্রদূতের ওপর হামলা চালাব? আপনার এ ধারণা ভুল। আমরা তাদেরই লক্ষ্যবস্তু করব, যারা প্রত্যক্ষ বা পরোক্ষভাবে সোলাইমানি হত্যায় জড়িত।ইরানের রেভ্যুলেশনারি গার্ডসের প্রধান আরও বলেন, এই হত্যাকাণ্ডে যে-ই জড়িত, আমরা তাকে লক্ষ্যবস্তু করব। আর এটি একটি গুরুতর বার্তা।কাশেম সোলাইমানি ইরানের রেভ্যুলেশনারি গার্ডসের এলিট কুদস ফোর্সের প্রধান ছিলেন। চলতি বছরের জানুয়ারিতে ইরাকের বাগদাদ বিমানবন্দরের কাছে মার্কিন ড্রোন হামলায় নিহত হন তিনি।
নাম প্রকাশ না করা কর্মকর্তাদের বরাত দিয়ে যুক্তরাষ্ট্রের গণমাধ্যমে খবর বেরিয়েছে যে, ইরান সোলাইমানি হত্যার প্রতিশোধ নেয়ার পরিকল্পনা করছে। তারা আগামী নভেম্বরের মার্কিন প্রেসিডেন্ট নির্বাচনের আগে দক্ষিণ আফ্রিকায় নিযুক্ত মার্কিন রাষ্ট্রদূত লানা মার্কসকে হত্যার মাধ্যমে প্রতিশোধ নিতে চায়।ওই প্রতিবেদন প্রকাশের পর চলতি সপ্তাহে মার্কিন প্রেসিডেন্ট ডোনাল্ড ট্রাম্প ইরানকে কড়া হুমকি দেন। তিনি বলেন, তার দেশের ওপর কোনো হামলা হলে হাজার গুণ শক্তিশালী জবাব দেয়া হবে।তবে দক্ষিণ আফ্রিকার রাষ্ট্রীয় গোয়েন্দা সংস্থা শুক্রবার জানায়, রাষ্ট্রদূত মার্কসকে হত্যা ষড়যন্ত্রের কোনো প্রমাণ তারা পায়নি।মার্কিন প্রেসিডেন্ট ডোনাল্ড ট্রাম্পের হুমকির জবাব দেন ইরানের রেভ্যুলেশনারি গার্ডসের প্রধান মেজর জেনারেল হোসেইন সালামি। বলেন, জেনারেল কাশেম সোলাইমানি হত্যায় যারা জড়িত, শুধু তাদের লক্ষ্যবস্তু করে একটি সম্মানজনক প্রতিশোধ নেবে তেহরান। ",22/9/2020,international
রাশিয়াকে ঠেকাতে সিরিয়ায় সেনা বাড়াচ্ছে যুক্তরাষ্ট্র,"যুদ্ধবিধস্ত সিরিয়ায় নতুন করে সেনা মোতায়ন করছে যুক্তরাষ্ট্র। রুশ বাহিনীর সঙ্গে একাধিকবার যুদ্ধে জড়িয়ে পড়ার পর এ সিদ্ধান্ত নেয়া হয়েছে।



সিরিয়ার উত্তরপূর্বাঞ্চলে যুক্তরাষ্ট্র বাড়তি ছয়টি অস্ত্র সজ্জিত ট্যাংক এবং শতাধিক সেনা পাঠিয়েছে বলে বিবিসি জানিয়েছে। শুক্রবার ‘ইউএস সেন্ট্রাল কমান্ড’র এক মুখপাত্র বলেন, যুক্তরাষ্ট্র সিরিয়ায় অন্য কোনো দেশের সঙ্গে সংঘাতে জড়াতে চায় না। তবে প্রয়োজনে অবশ্যই যৌথ বাহিনীকে সুরক্ষা দেবে।গৃহযুদ্ধ বিধ্বস্ত সিরিয়ার উত্তরপূর্বাঞ্চলে মার্কিন এবং রুশ বাহিনী নিয়মিত টহল দেয়। এ বছর দুই বাহিনী বেশ কয়েকবার মুখোমুখি হওয়ায় ওই অঞ্চলে উত্তেজনা বেড়েছে।গত মাসের শেষ দিকে মার্কিন সেনাদের একটি দল রাশিয়ার একটি সাঁজোয়া যানের মুখোমুখি হয়ে গেলে লড়াইয়ে সাত মার্কিন সেনা আহত হয়। এ ঘটনার জন্য যুক্তরাষ্ট্র এবং রাশিয়া সরকার পরষ্পরকে দায়ী করেছে।সিরিয়ার উত্তরপূর্বাঞ্চলে এখনো প্রায় পাঁচশ’ মার্কিন সেনা মোতায়েন আছে। তারা সেখানে ইসলামিক স্টেটের বিরুদ্ধে লড়াইয়ে কুর্দি বাহিনীকে সহায়তা করে।অন্যদিকে রুশ বাহিনী সিরিয়ার প্রেসিডেন্ট বাশার আল আসাদের হয়ে লড়াই করে।
",22/9/2020,international
"ফিলিস্তিনিদের বিক্ষোভ মিছিলে ইসরাইলের গুলি, আহত ৩","অধিকৃত ফিলিস্তিনের পবিত্র আল-কুদস শহরে সংযুক্ত আরব আমিরাত ও বাহরাইনের বিরুদ্ধে বিশ্বাসঘাতকতার অভিযোগ এনে বিক্ষোভ করেছেন ফিলিস্তিনি জনগণ।



ইসরাইলের সঙ্গে সম্পর্ক স্বাভাবিক করার চুক্তি সইয়ের প্রতিবাদে ওই বিক্ষোভ মিছিলের আয়োজন করা হয়।এতে ইসরাইলি বাহিনী গুলি চালালে কমপক্ষে ৩ ফিলিস্তিনি আহত হয়েছেন।খবর বার্তা সংস্থা আল-শিহাবের।জেরুজালেমে পবিত্র আল-আকসা মসজিদ কম্পাউন্ডের কাছে শুক্রবার জুমা নামাজের পর বিক্ষোভে অংশ নেন হাজারো ফিলিস্তিনি।বিক্ষোভে অংশ নেয়া মুসল্লিরা বিশাল একটি ব্যানার বহন করেন যাতে লেখা ছিল- ইসরাইলের সঙ্গে সম্পর্ক স্বাভাবিক করার পদক্ষেপ বিশ্বাসঘাকতা। গত মঙ্গলবার বাহরাইন ও সংযুক্ত আরব আমিরাত মার্কিন প্রেসিডেন্টের সরকারি বাসভবন হোয়াইট হাউসে ইসরাইলের সঙ্গে আনুষ্ঠানিক চুক্তি সই করে। এ ঘটনাকে বহু আরব ও মুসলিম দেশ ফিলিস্তিনিদের সঙ্গে মহা বিশ্বাসঘাতকতা বলে মন্তব্য করেছে।এদিকে, শুক্রবার অধিকৃত পশ্চিম তীরের জেনিন শহরে ইসরাইলি সেনাদের গ্রেনেড হামলায় ৫৪ বছর বয়সী এক ফিলিস্তিনি নিহত হয়েছেন।",22/9/2020,international
ইসরাইলের সহযোগিতায় পরমাণু কর্মসূচিতে সৌদি: ইরান,"ইসরাইলের সহযোগিতায় সৌদি আরব গোপনে পরমাণু অস্ত্রভাণ্ডার গড়ে তোলার চেষ্টা করেছে বলে অভিযোগ ইরানের।



সৌদি আরবকে পরমাণু অস্ত্রবিস্তার রোধ চুক্তি বা এনপিটি’তে স্বাক্ষর করতে বাধ্য করার জন্য আন্তর্জাতিক আণবিক শক্তি সংস্থা বা আইএইএ’র প্রতিও আহ্বান জানিয়েছে তেহরান। খবর পার্সটুডের।আইএইএ’তে নিযুক্ত ইরানের স্থায়ী প্রতিনিধি কাজেম গারিবাবাদি শুক্রবার ওই সংস্থার নির্বাহী পরিষদের বৈঠকে এ আহ্বান জানান।তিনি বলেন, আইএইএ সৌদি আরবের গোপন পরমাণু স্থাপনাগুলো পরিদর্শনের ইচ্ছা প্রকাশ করলেও বৃহৎ শক্তিগুলোর মদতে রিয়াদ সে অনুরোধ উপেক্ষা করে যাচ্ছে। ইরানের এই কূটনীতিক হুঁশিয়ারি উচ্চারণ করে বলেন, সৌদি আরবের পরমাণু কর্মসূচিতে ইতিহাসের পুনরাবৃত্তি লক্ষ্য করা যাচ্ছে; এর আগে ইহুদিবাদী ইসরাইল যে পথে তার পরমাণু কর্মসূচি পরিচালিত করেছে রিয়াদও ঠিক সে পথ অনুসরণ করছে।তিনি বলেন, ইসরাইলের মতো সৌদি আরব একথা বোঝানোর চেষ্টা করছে যে, তারা এনপিটিতে সই করেনি বলে তার পক্ষে যা খুশি তাই করা সম্ভব।একইসঙ্গে তিনি সৌদি আরবকে গোপন পরমাণু কর্মসূচি পরিচালনায় সহযোগিতাকারী দেশগুলোকেও সতর্ক করে দিয়ে বলেন, যেকোনো দেশ সৌদি আরবকে সহযোগিতা করার আগে যেন এ বিষয়ে নিশ্চিত হয় যে, রিয়াদ পরমাণু কর্মসূচি পরিচালনার ক্ষেত্রে সব আন্তর্জাতিক আইন মেনে চলছে।",22/9/2020,international
সৌদি নারীদের জন্য ডিজিটাল কলেজ চালু,"নারী শিক্ষার্থীদের জন্য প্রথমবারের মতো দুটি ডিজিটাল কলেজ চালু করেছে সৌদি সরকার।



আরব নিউজের প্রতিবেদন থেকে জানা গেছে, নারীদের আধুনিক প্রযুক্তিবিষয়ক কাজে সম্পৃক্ত করতে বুধবার দেশটির শিক্ষামন্ত্রী হামাদ আল শেখ রাজধানী রিয়াদ ও জেদ্দায় ডিজিটাল কলেজ দুটির উদ্বোধন করেন।আরব নিউজের প্রতিবেদনে বলা হয়েছে, সৌদি আরবে এই প্রথম কেবল নারীদের প্রযুক্তিবিষয়ক শিক্ষা দানের জন্য ডিজিটাল কলেজ স্থাপন করা হল।এখানের প্রযুক্তিবিষয়ক নানা বিষয়ে অনার্স ও ডিপ্লোমা ডিগ্রি নেয়ার ব্যবস্থা থাকবে।নেটওয়ার্ক সিস্টেম ম্যানেজমেন্ট, মিডিয়া টেকনোলজি, সফটওয়ার, স্মার্ট সিটি, রোবটিকস টেকনোলজি, আর্টিফিসিয়াল ইন্টেলিজেন্টস, মেশিন লার্নিংসহ নানা বিষয় থাকবে কলেজ দুটিতে।",22/9/2020,international
কাতারকে নন-ন্যাটো মিত্রের মর্যাদা দিতে যাচ্ছে আমেরিকা,"ইসরাইলের সঙ্গে সম্পর্ক স্বাভাবিকে মধ্যপ্রাচ্যের দেশ সংযুক্ত আরব আমিরাত (ইউএই) ও বাহরাইনের সঙ্গে চুক্তির পর এবার কাতারকে নন-ন্যাটো মিত্র হিসেবে মর্যাদা দিতে যাচ্ছে আমেরিকা। আলজাজিরা।



নন-ন্যাটোর মিত্র হিসেবে ওয়াশিংটনের সঙ্গে প্রতিরক্ষা, নিরাপত্তা ও সুরক্ষাবিষয়ক সহযোগিতায় পারস্পরিক সম্পর্ক গড়ে উঠবে দোহার।একটি কনফারেন্স কলে উপসাগরীয় অঞ্চলের মার্কিন ডেপুটি অ্যাসিস্ট্যান্ট সেক্রেটারি টিমোথি লেন্ডারকিং বলেন, ‘কাতারকে গুরুত্বপূর্ণ নন-ন্যাটো মিত্র হিসেবে আমরা আশা করছি। বিষয়টি নিয়ে আমরা এগোচ্ছি।’মার্কিন পররাষ্ট্রমন্ত্রী মাইক পম্পেও এবং কাতারের পররাষ্ট্রমন্ত্রী শেখ মোহাম্মদ বিন আবদুল রহমান আল থানিসহ দুই দেশের গুরুত্বপূর্ণ কর্মকর্তারাএ সপ্তাহের শুরুতে ওয়াশিংটন ডিসিতে মিলিত হতে যাচ্ছেন বলে জানা গেছে। সামরিক ক্ষেত্রে নন-ন্যাটো মিত্র দেশগুলো (এমএনএনএ) যুক্তরাষ্ট্র থেকে যেসব সুবিধা পায় কাতারও সেটির অন্তর্ভুক্ত হবে। ",22/9/2020,international
দিল্লির পাঁচতারকা হোটেলে নারী ট্যুর গাইডকে গণধর্ষণ,"ভারতের দিল্লিতে হোটেলে ডেকে নিয়ে এক নারী ট্যুর গাইডকে গণধর্ষণের অভিযোগ উঠেছে।



শুক্রবার মধ্য দিল্লির একটি পাঁচতারকা হোটেলে এ ঘটনা ঘটেছে বলে জানিয়েছে পুলিশ।ধর্ষণকাণ্ডে জড়িত ছয়জনের সঙ্গে একজন নারীও ছিল বলে জানিয়েছে ভিকটিম। এ ঘটনায় জড়িত প্রধান অভিযুক্তকে গ্রেফতার করা হয়েছে। ভারতীয় সংবামাধ্যম এনডিটিভি জানায়, অল্প সুদে ঋণ পাইয়ে দেয়ার নাম করে ডেকে নিয়ে ওই হোটেলে তাকে গণধর্ষণ করা হয়।ধর্ষণের শিকার ওই তরুণী ট্যুরিস্ট গাইডের পাশাপাশি তিনি টিকিট বুকিং একজিকিউটিভ হিসেবেও কাজ করেন।পুলিশকে ওই নারী জানিয়েছেন, টাকার খুব প্রয়োজন ছিল তার। সেই সূত্রেই অভিযুক্তদের সঙ্গে তার পরিচয় হয়। কম সুদে ঋণ পাইয়ে দেবেন বলে ফোনে তাকে আশ্বস্ত করেন তারা। সেই মতো হোটেলে ডেকে পাঠান। সেখানে যেতেই সবাই মিলে তাকে ধর্ষণ করেন।পুলিশ জানিয়েছে, হোটেলের যে ঘরে গণধর্ষণের ঘটনা ঘটেছে, সেটি দুই ব্যবসায়ীর নামে বুক করা ছিল। ভিকটিমের অভিযোগের ভিত্তিতে এক নারীসহ ৬ জনের বিরুদ্ধে মামলা হয়েছে। ইতিমধ্যে মনোজ শর্মা নামের মূল অভিযুক্তকে গ্রেফতার করা হয়েছে। বাকিদের গ্রেফতারে অভিযান চলছে বলে জানিয়েছে পুলিশ। ",22/9/2020,international
৬ মাস পর খুলেছে তাজমহল,"ভারতে করোনাভাইরাসের প্রাদুর্ভাব শুরুর পর থেকে টানা ছয় মাস বন্ধ রাখার পর সোমবার থেকে দর্শনার্থীদের খুলে দেয়া হয়েছে ১৭ শতকের প্রেমের সৌধ তাজমহল।



তাজমহলের সঙ্গে দর্শনার্থীদের জন্য খুলে দেয়া হয়েছে আগ্রা ফোর্টও। তবে এ দুই ঐতিহাসিক নিদর্শনে প্রবেশ করতে হলে মানতে হবে আর্কিওলজিক্যাল সার্ভে অব ইন্ডিয়ার একগুচ্ছ স্বাস্থ্যবিধি। খবর আলজাজিরার।এমন সময় আগ্রার দুই প্রত্নতাত্ত্বিক নির্দশন খুলে দেয়া হলো, যখন দেশটিতে করোনার বিস্তার আশঙ্কাজনক হারে বাড়ছে।আগ্রার করোনা পরিস্থিতির কথা বিবেচনা করেই গত ছয় মাস এই পর্যটনকেন্দ্র দুটি বন্ধ রাখে কর্তৃপক্ষ।তাজমহলের পূর্ব ও পশ্চিমের দরজায় থাকছে স্যানিটাইজেশনের ব্যবস্থা। থাকছে থার্মাল স্ক্রিনিংয়ের বন্দোবস্ত। থাকছে মেঝেতে কাটা গোল গোল চিহ্ন, যা সামাজিক দূরত্ব বজায় রাখতে পর্যটকদের সাহায্য করবে।একটি শিফটে আড়াই হাজারের বেশি পর্যটককে ঢুকতে দেয়া হবে না। তাজমহলে প্রবেশের জন্য টিকিট কাটতে হবে অনলাইনেই। কোনো কাউন্টার থেকে টিকিট দেয়া হবে না।বিদেশি পর্যটকদের জন্য টিকিটের মূল্য ১ হাজার ১০০ টাকা। ভারতীয় পর্যটকদের জন্য তাজমহলে প্রবেশের থাকছে ৫০ টাকার টিকিট। তবে মূল সৌধ, যেখানে সম্রাট শাহজাহান ও তার স্ত্রী মমতাজ বেগমের সমাধি রয়েছে তা দেখতে ভারতীয় পর্যটকদের আরও ২০০ টাকার টিকিট কাটতে হবে।",22/9/2020,international
"কৃষিবিল নিয়ে রাজ্যসভায় বিক্ষোভ, বিরোধী দলের ৮ এমপি বরখাস্ত","ভারতে কৃষি বিল নিয়ে রাজ্যসভায় বিক্ষোভের ঘটনায় বিরোধী দলের ৮ জন সংসদ সদস্যকে বরখাস্ত করা হয়েছে।



বরখাস্তকৃতরা এমপিরা হলেন- তৃণমূলের ডেরেক ও’ব্রায়েন, দোলা সেন, কংগ্রেসের রাজীব সতাভ, সৈয়দ নাসির হুসেন, রিপুন বোরা, আম আদমি পার্টির সঞ্জয় সিং, সিপিআইএমের কেকে রাগেশ ও এলামারাম করিম। গতকাল রোববার রাজ্যসভায় কৃষি বিল পেশ করার পরই বিরোধী সংসদ সদস্যরা তুমুল বিক্ষোভ শুরু করেন। এ ঘটনায় তাদের বিরুদ্ধে সোমবার অভিযোগ করেন বিজেপির রাজ্যসভার সংসদ সদস্যরা। এরই পরিপ্রেক্ষিতে রাজ্যসভার চেয়ারম্যান বেঙ্কাইয়া নাইডু বিরোধী এমপিদের আচরণের তীব্র নিন্দা করে ৮ জনকে বরখাস্ত করার সিদ্ধান্ত নেন।গতকাল রাজ্যসভায় কংগ্রেস এমপি প্রতাপ সিং বাজোয়া স্পষ্ট জানিয়ে দেন, চাষিদের জন্য মৃত্যু পরোয়ানায় সই করবে না কংগ্রেস। এরপরই রাজ্যসভার ওয়েলে নেমে বিক্ষোভ দেখায় তৃণমূল কংগ্রেসও। ‘কালা কানুন ওয়াপস লো’ স্লোগান দিতে থাকেন তারা। প্রবল হট্টগোল শুরু হয়ে যায়। প্যানেল চেয়ারপারসনের চেয়ারের সামনে দাঁড়িয়ে সংসদের রুল বুক ছিঁড়ে ফেলেন তৃণমূল সংসদ সদস্য ডেরেক ও’ব্রায়েন। ছিঁড়ে ফেলা হয় বিলের প্রতিলিপি। এরপরই স্থগিত হয়ে যায় রাজ্যসভার কাজ।বিরোধী দলের বিক্ষোভে দুপুর দেড়টা পর্যন্ত বন্ধ ছিল রাজ্যসভার কাজ। এরপর দেড়টায় ফের অধিবেশন শুরু হতেই বিরোধীরা আগের অবস্থানই নিতে থাকেন। ভোটাভুটি করতে বিরোধীদের শান্ত হতে বলেন প্যানেল চেয়ারপারসন। কিন্তু বিরোধীরা বিক্ষোভ দেখাতেই থাকেন। তার মধ্যেই ধ্বনি ভোটে পাস হয়ে যায় বিল। সূত্র: টাইমস অব ইন্ডিয়া।",22/9/2020,international
ভারতে সন্তান ছেলে না মেয়ে জানতে অন্তঃসত্ত্বা স্ত্রীর পেট কাটলেন স্বামী!,"পাঁচ কন্যার বাবা পান্নালাল। ছেলের আশায় প্রতিবারই মেয়ে সন্তানের জন্ম দিয়েছেন তার স্ত্রী। এবারও স্ত্রী অন্তঃসত্ত্বা হওয়ায় ছেলে হবে নাকি মেয়ে, তা জানার জন্য তর সইছিল না। সেই উৎকণ্ঠায় স্ত্রীর পেট কেটে ভ্রূণের লিঙ্গ জানার চেষ্টা করেন পাষণ্ড স্বামী।



নৃশংস এ ঘটনাটি ঘটেছে ভারতের উত্তরপ্রদেশের বাদাউনে। পুলিশ ওই ব্যক্তিকে গ্রেফতার করেছে। খবর টাইমস অব ইন্ডিয়া।আহত নারীর পরিবারের অভিযোগ, পান্নালাল একটি ছেলে সন্তান চাইত। তার স্ত্রীর পরপর পাঁচটি কন্যা সন্তান হয়েছে। এবারও তার স্ত্রী অন্তঃসত্ত্বা হওয়ায় ছেলে হবে নাকি মেয়ে, তা জানার জন্য উত্‍‌সুক ছিল পান্নালাল। তাই সে আসন্ন সন্তানের লিঙ্গ জানতে এই অপরাধ করে। পুলিশ জানিয়েছে, পান্নালালের স্ত্রী গুরুতরভাবে জখম হয়েছেন। হাসপাতালে তার চিকিত্‍‌সা চলছে। পুলিশের শীর্ষ কর্মকর্তা প্রবীণ সিং চৌহান জানিয়েছেন, পান্নালাল ধারাল অস্ত্র দিয়ে তার ৩৫ বছরের স্ত্রীর পেট কেটেছে। তাকে গ্রেফতার করা হয়েছে। ঘটনার কারণ খোঁজার চেষ্টা চলছে। ",22/9/2020,international
সীমান্তে উত্তেজনা প্রশমনে ফের বৈঠকে ভারত-চীন,"প্রকৃত নিয়ন্ত্রণরেখায় উত্তেজনা কমাতে সোমবার ফের বৈঠকে বসতে চলেছে ভারত ও চীন।



চীনের দখলে থাকা মোল্ডো এলাকায় এ বৈঠক হওয়ার কথা। দুদেশের সেনাবাহিনীর কমান্ডার পর্যায়ের এ বৈঠকের ফলাফল নিয়ে আশাবাদী দিল্লি। খবর টাইমস অব ইন্ডিয়া। আজকের দ্বিপাক্ষিক বৈঠকে ভারতীয় প্রতিনিধি দলের নেতৃত্ব দেবেন সেনাবাহিনীর ১৪ কর্পসের কমান্ডার লেফটেন্যান্ট জেনারেল হরিন্দর সিং। অন্যদিকে চীনের সেনাবাহনীর সাউথ শিনচিয়াং রিজিয়নের কমান্ডার মেজর জেনারেল লিউ লিন তাদের দেশের প্রতিনিধি দলের প্রতিনিধি দলের নেতৃত্ব দিতে পারেন।

এর আগে আরও পাঁচবার ভারত এবং চীনের সেনাবাহিনীর মধ্যে কর্পস কমান্ডার স্তরে বৈঠক হয়েছে। কিন্তু তাতে কোনো ইতিবাচক ফলাফল পাওয়া যায়নি। তবে এবারে বৈঠক নিয়ে আশাবাদী ভারত। ",22/9/2020,international
"ভারতে ভবনধসে নিহত ১০, আটকা পড়েছেন অনেকেই","ভারতের মহারাষ্ট্রে সোমবার ভোরে একটি তিনতলা ভবন ধসে ১০ জন নিহত হয়েছেন। ভেঙেপড়া ভবনটিতে আটকা পড়ে আছেন অনেকেই।



সোমবার ভোর ৪টার দিকে মুম্বাইয়ের কাছে ভিয়ান্ডি এলাকায় ওই তিনতলা বাড়িটি ভেঙে পড়ে। খবর টাইমস অব ইন্ডিয়ার।খবর পেয়ে দেশটির জাতীয় বিপর্যয় মোকাবেলা বাহিনীর একটি দল ভোর থেকেই উদ্ধারকাজ শুরু করেছে।দমকল বাহিনী ও পুলিশও উদ্ধারকাজে সহায়তা করছে। ইতিমধ্যে ১০ জনকে ভেঙে পড়া বাড়ি থেকে উদ্ধার করা হয়েছে। কিন্তু এখনও ২০-২৫ জনের মতো আটকা পড়ে থাকতে পারেন বলে আশঙ্কা প্রকাশ করেছেন জাতীয় বিপর্যয় মোকাবেলা বাহিনীর এক কর্মকর্তা।থানেপুর কর্পোরেশনের এক মুখপাত্র বলেন, ভিয়ান্ডিতে ভবনধসে পড়ার ঘটনায় এখন পর্যন্ত ১০ জনের মৃত্যু হয়েছে।ওই ভবনটি প্রায় ৪০ বছরের পুরনো। সেখানে প্রায় ২০টি পরিবার বাস করত। ",22/9/2020,international
ড্রোনের মাধ্যমে কাশ্মীরে অস্ত্র পাঠাচ্ছে পাকিস্তান,"ভারতশাসিত কাশ্মীর তথা জম্মু ও কাশ্মীরে ড্রোনের মাধ্যমে অর্থ ও অস্ত্র পাঠানো হচ্ছে বলে দাবি করেছে ভারত। জম্মু ও কাশ্মীরের রাজৌরি জেলায় ভারতীয় রুপি পাঠানো হয়। এ ঘটনায় লস্কর-ই-তাইয়েবার তিন সন্ত্রাসীকে লাইন অব কন্ট্রোলের কাছ থেকে গ্রেফতার করা হয়েছে।



পুলিশ ও সীমান্তরক্ষী ৩৮ রাষ্ট্রীয় রাইফেলের যৌথ অভিযানে তাদের গ্রেফতার করা হয়। তাদের কাছে থাকা পেনড্রাইভ থেকে এ সংক্রান্ত বিভিন্ন তথ্য ও অস্ত্র-অর্থ পাঠানোর ছক উদ্ধার করা হয়েছে। টাইমস অব ইন্ডিয়া।এর আগে সেখান থেকে বিপুল পরিমাণ অস্ত্র ও বিভিন্ন সরঞ্জাম উদ্ধার করা হয়। গ্রেফতার তিন সন্ত্রাসীর দু’জন কাশ্মীরের বাসিন্দা।তারা পাকিস্তানের ভেতর থেকে ভারতীয় অংশে ড্রোনে অস্ত্র ও অন্যান্য সরঞ্জাম তুলে দেয়ার জন্য এসেছিল। এছাড়া বালাকোট সীমান্তে হেরোইন উদ্ধার করার কথাও জানিয়েছে ভারতীয় পুলিশ।পাকিস্তান ও এর বিভিন্ন গোয়েন্দা সংস্থা সীমান্তে শান্তি-শৃঙ্খলা নষ্টের জন্য সব সময় তৎপর থাকে বলে ভারতের পক্ষ থেকে দাবি করা হয়।উল্লেখ্য, ভারত বিভিন্ন সময় সীমান্ত পেরিয়ে সন্ত্রাসী হামলার অভিযোগ করে থাকে পাকিস্তানের বিপক্ষে। দেশটির পুলিশ জানাচ্ছে, পুলিশ, সামরিক ও সীমান্তরক্ষী বাহিনীর যৌথ অভিযানে সীমান্ত এলাকায় ভালো ফল পাওয়া যাচ্ছে। অনেক সন্ত্রাসী হামলা নস্যাৎ করে দেয়ার পাশাপাশি অস্ত্র, গোলাবারুদ ও মাদকদ্রব্য উদ্ধার করা সম্ভব হচ্ছে।পাকিস্তান সীমান্তে অতিরিক্ত ৩ হাজার সেনা মোতায়েন ভারতের : লাদাখে চীন-ভারতের উত্তেজনার কারণে সেখানে বিপুল সেনা মোতায়েন করেছে দিল্লি। এরই মধ্যে পাকিস্তানের সন্ত্রাসীদের অনুপ্রবেশ ঠেকাতে কাশ্মীর সীমান্তে অতিরিক্ত তিন হাজার সেনা মোতায়েন করেছে ভারত। শনিবার এ খবর জানিয়েছে ইন্ডিয়া টুডে।সূত্রের বরাতে বলা হয়েছে, সেনারা নিয়ন্ত্রণরেখায় সন্ত্রাসীদের অনুপ্রবেশ ঠেকাতে সক্ষম হয়েছে। অতিরিক্ত সেনা সীমান্তে সন্ত্রাসীদের বড় ধরনের প্রায় সব অনুপ্রবেশের চেষ্টা বন্ধ করতে সক্ষম হবে। সম্প্রতি গারেজ সেক্টরে সেনাবাহিনী অনুপ্রবেশ ঠেকাতে সফল হয়েছে।সূত্রটি বলছে, পাকিস্তান নিয়ন্ত্রিত কাশ্মীরে কয়েক ব্যাটালিয়ন অতিরিক্তে সেনা মোতায়েন করেছে ইসলামাবাদ। চীনকে সমর্থন জানাতে ভারতের ওপর বাড়তি চাপ প্রয়োগের অংশ হিসেবে এই সেনাদের মোতায়েন করা হয়েছে কিনা তা স্পষ্ট নয়। সম্প্রতি কাশ্মীরের শ্রীনগর সফর করেন ভারতের সেনাপ্রধান মনোজ মুকুন্দ নারাভানে।তিনি প্রকৃত নিয়ন্ত্রণরেখার পরিস্থিতিও খতিয়ে দেখেন। এ সময় সেনা কর্মকর্তারা তাকে নিরাপত্তা পরিস্থিতির বিষয়টি জানান। এরপরই পাক সীমান্তে অতিরিক্ত সেনা মোতায়েন করা হল।",22/9/2020,international
"সারেগামাপা’য় মিকা সিং, কলকাতায় বিক্ষোভ","বিতর্কে জড়িয়েছে ভারতের জনপ্রিয় টিভি চ্যানেল জি বাংলার রিয়ালিটি শো ‘সারেগামাপা’ -এর এবারের আসর।



এবারের আসরে বিচারকের আসনে বসানো হয়েছে বলিউডের গায়ক মিকা সিং ও আকৃতি কাক্কারকে।বিষয় মানতে একেবারেই নারাজ কলকাতার বাংলাবাদী সংগঠন বাংলা পক্ষ। সম্প্রতি শুটিং চলাকালে রাজারহাটের স্টুডিওর বাইরে বিক্ষোভ করেছেন সংগঠনটির সদস্যরা।বাংলা পক্ষের লিডারশিপ কমিটির অন্যতম প্রধান কর্তা কৌশিক মাইতি ভারতের গণমাধ্যমকে বলেন, এটা কোনো অন্ধ প্রাদেশিকতা নয়। প্রশ্নটা অন্য জায়গায়। এই শোয়ে হেমন্ত মুখোপাধ্যায়, সন্ধ্যা মুখোপাধ্যায়দের মতো বাংলার বড় বড় শিল্পীর গানের সুর-লয়ের বিচার করবে মিকা সিং আর আকৃতি কাক্কার? তারা কি এসব শিল্পীর গান বিচারের যোগ্যতা রাখেন? আর বাংলায় কি বাংলা গানের বিচারকের অভাব? মিকা সিং, আকৃতি কাক্কারকে বিচারক করার প্রতিবাদে বাংলা পক্ষের এই বিক্ষোভে কলকাতার অনেক শিল্পী সমর্থন দিয়েছে।পশ্চিমবঙ্গের জনপ্রিয় সঙ্গীত পরিচালক ইন্দ্রদীপ দাশগুপ্ত আনন্দবাজার ডিজিটালকে মঙ্গলবার বলেন, বাংলা গানের যে ঐতিহ্যের শুরু রবীন্দ্রনাথ, লালনের হাত ধরে, সেখানে মিকা সিং বিচারক হয়ে আসবে! আমি ভাবতেই পারছি না। বাংলা গানের জগতের মানুষ হিসেবে চূড়ান্ত অপমানিত বোধ করছি।নেতিবাচক মন্তব্য করেছেন জনপ্রিয় সঙ্গীতশিল্পী নচিকেতা চক্রবর্তীও।একটু হতাশার সুরে তিনি জানালেন, ভারতে এমন অনেক মানুষ আছেন, যাদের মনুষ্যত্ব নেই। অথচ তাদের টিআরপি সবচেয়ে বেশি! মিকা সিং আসছেন সেই রকম টিআরপির জোরে। বাঙালি দর্শক আজকাল গানে জাঁকজমক খোঁজেন। তাই এবার সারেগামাপা'র মঞ্চে তারা মিকাকে দেখতে চাইছেন। তথ্যসূত্র: আনন্দবাজার পত্রিকা
",22/9/2020,international
"ভারতীয় কূটনীতিক নিয়োগে বাধা, ভিসা দেয়নি পাকিস্তান","ইসলামাদের ভারতীয় দূতাবাসে কূটনীতিক নিয়োগে সাড়া দিচ্ছে না পাকিস্তান। চার মাস আগে কূটনীতিক জয়ন্ত খোবরাগাড়ের নিয়োগের বিষয়টি জানিয়ে চিঠি দিয়েছিল ভারতের পররাষ্ট্র মন্ত্রণালয়। সম্প্রতি তার ভিসার আবেদনও বাতিল করেছে পাকিস্তান। সর্বভারতীয় একটি গণমাধ্যমের বরাত দিয়ে এ খবর জানিয়েছে কলকাতার আনন্দবাজার পত্রিকা।



যদিও পাকিস্তানের সঙ্গে কূটনৈতিক টানাপোড়েন রয়েছে ভারতের। এ ঘটনাটি ফের নতুন করে দুই দেশের সম্পর্ক তলানিতে ঠেকার আশঙ্কা করা হচ্ছে। পররাষ্ট্র মন্ত্রণালয়ের একটি জানিয়েছে, জয়ন্ত খোবরাগাড়ের ভিসা নাকচের জেরে শিগগিরই ‘কূটনৈতিক প্রত্যাঘাত’ করতে পারে সাউথ ব্লক।খবরে বলা হয়েছে, জুনে ইসলামাবাদের ভারতীয় হাইকমিশনের প্রধান (চার্জ ডি'অ্যাফেয়ার্স) হিসেবে জয়ন্তকে নিযুক্ত করার বিষয়ে পাকিস্তান পররাষ্ট্র মন্ত্রণালয়ে বার্তা পাঠানো হয়েছিল। কিন্তু সেই আবেদন নাকচ করে ইমরান খানের সরকার। তাদের দাবি, ওই পদের জন্য যোগ্যতার মাপকাঠিতে তিনি (জয়ন্ত) অনেক সিনিয়র কর্মকর্তা।ইন্ডিয়ান ফরেন সার্ভিস (আইএফএস)-এর ১৯৯৫ ব্যাচের অফিসার জয়ন্ত বর্তমানে পরমাণু শক্তি দফতরের যুগ্ম সচিব পদে রয়েছেন। এর আগে রাশিয়া, স্পেন, কাজাখস্তান এমনকী পাকিস্তানেও ভারতীয় মিশনে কাজ করেছেন তিনি। ২০১৩-’১৭-য় কিরঘিজ প্রজাতন্ত্রে ভারতের রাষ্ট্রদূতও ছিলেন জয়ন্ত।এর আগে জুন মাসে গুপ্তচরবৃত্তির অভিযোগে নয়াদিল্লির পাকিস্তান হাইকমিশনের দুই কর্মীকে বহিষ্কার করে। এর জেরে ইসলামাবাদের ভারতীয় হাই কমিশনের দুই কর্মীকে গ্রেফতার করা হয়। এতে দুই দেশের কূটনৈতিক টানাপড়েনের সৃষ্টি হয়। তার জেরে দু’দেশের হাইকমিশন ও ডেপুটি-হাইকমিশনগুলোতে কূটনীতিক ও কর্মীর সংখ্যা অর্ধেকে নামানো হয়।",22/9/2020,international
পাকিস্তান সীমান্তে অতিরিক্ত ৩ হাজার সেনা মোতায়েন ভারতের,"লাদাখে চীন-ভারতের উত্তেজনার কারণে সেখানে বিপুল সেনা মোতায়েন করেছে দিল্লি। এরই মধ্যে পাকিস্তানের সন্ত্রাসীদের অনুপ্রবেশ ঠেকাতে কাশ্মীর সীমান্তে অতিরিক্ত তিন হাজার সেনা মোতায়েনে করেছে ভারত। শনিবার এ খবর জানিয়েছে ইন্ডিয়া টুডে।



সূত্রের বরাতে বলা হয়েছে, সেনারা নিয়ন্ত্রণ রেখায় সন্ত্রাসীদের অনুবেশের চেষ্টা ঠেকাতে সক্ষম হয়েছে। অতিরিক্ত সেনা সীমান্তে সন্ত্রাসীদের বড় ধরনের প্রায় সব অনুপ্রবেশের চেষ্টা বন্ধ করতে সক্ষম হবে। সম্প্রতি গারেজ সেক্টরে সেনাবাহিনী অনুপ্রবেশ ঠেকাতে সফল হয়েছে। সূত্রটি বলছে, পাকিস্তান নিয়ন্ত্রিত কাশ্মীরে কয়েক ব্যাটালিয়ান অতিরিক্তে সেনা মোতায়েন করেছে ইসলামাবাদ। চীনকে সমর্থন জানাতে ভারতের ওপর বাড়তি চাপপ্রয়োগের অংশ হিসেবে এই সেনাদের মোতায়েন করা হয়েছে কিনা তা স্পষ্ট নয়।সম্প্রতি কাশ্মীরের শ্রীনগর সফর করেন ভারতের সেনাপ্রধান মনোজ মুকুন্দ নারাভানে। তিনি প্রকৃত নিয়ন্ত্রণ রেখার পরিস্থিতিও খতিয়ে দেখেন। এসময় সেনা কর্মকর্তারা তাকে নিরাপত্তা পরিস্থিতির বিষয়টি জানান। এরপরই পাক সীমান্তে অতিরিক্ত সেনা মোতায়েন করা হল।",22/9/2020,international
ভারতে করোনা সংক্রমণ ৫৪ লাখ ছাড়াল,"ভারতে করোনাভাইরাসে আক্রান্তের সংখ্যা ৫৪ লাখ ছাড়াল। এভাবে লাফিয়ে লাফিয়ে সংক্রমণ বাড়তে থাকায় সাত রাজ্যের মুখ্যমন্ত্রীর সঙ্গে জরুরি বৈঠক ডেকেছেন প্রধানমন্ত্রী নরেন্দ্র মোদি।



আগামী বুধবার ভিডিও কনফারেন্সের মাধ্যমে এ বৈঠক অনুষ্ঠিত হবে। গত কয়েক সপ্তাহ ধরেই ভারতের বেশ কিছু রাজ্যে আশঙ্কাজনকহারে করোনার সংক্রমণ বাড়তে শুরু করায় জরুরি বৈঠক ডাকা হয়েছে। খবর এনডিটিভি।বর্তমানে রাজধানী দিল্লি, মহারাষ্ট্র এবং অন্ধ্রপ্রদেশসহ বেশ কিছু রাজ্য করোনায় সবচেয়ে বেশি ক্ষতিগ্রস্ত হয়েছে।ভারতের কেন্দ্রীয় স্বাস্থ্য মন্ত্রণালয় জানিয়েছে, গত ২৪ ঘণ্টায় দেশটিতে নতুন করে আক্রান্ত হয়েছে ৯২ হাজার ৬০৫ জন। ফলে দেশটিতে এর মধ্যেই আক্রান্তের সংখ্যা ৫৪ লাখ ছাড়িয়ে গেছে।এ পর্যন্ত দেশটিতে মোট আক্রান্তের সংখ্যা ৫৪ লাখ ৬১৯। এদিকে গত ২৪ ঘণ্টায় সুস্থ হয়ে উঠেছে ৯৪ হাজার ৬১২ জন।এদিকে ভারতে সুস্থতার হার ৭৯ দশমিক ২৮ শতাংশ। এখন পর্যন্ত করোনা সংক্রমণের শীর্ষে রয়েছে যুক্তরাষ্ট্র। এ তালিকায় দ্বিতীয় অবস্থানে রয়েছে ভারত।গত ২৪ ঘণ্টায় ভারতে নতুন করে মারা গেছে ১ হাজার ১৩৩ জন। ফলে দেশটিতে এখন পর্যন্ত করোনায় আক্রান্ত হয়ে মারা গেছে ৮৬ হাজার ৭৫২ জন।ভারতে মোট সংক্রমণের ৬০ ভাগই মহারাষ্ট্র, অন্ধ্রপ্রদেশ, তামিলনাড়ু, কর্নাটক এবং উত্তরপ্রদেশের। সেপ্টেম্বরের শুরু থেকেই ভারতে দৈনিক সংক্রমণ প্রায় লাখের কাছাকাছি। ",22/9/2020,international
ভারতে জন্মের এক মাস পরই শিশুকন্যাকে হত্যা করল মা!,"ভারতে জন্মের এক মাস পরই শিশুকন্যাকে হত্যা করেছে এক গৃহবধূ। এ ঘটনায় তার বিরুদ্ধে মামলা হয়েছে।



মধ্যপ্রদেশের রাজধানী ভোপালে গত বুধবার এমন ভয়ংকর ঘটনা ঘটেছে। পুলিশ জানিয়েছে, ছেলে সন্তানের আশা করেছিলেন গৃহবধূ সরিতা। তাই শিশুকন্যার জন্মের পর থেকেই খুশি ছিলেন না তিনি, ঘৃণা করতেন সন্তানকে। এ কারণেই শিশুটিকে হত্যা করেছেন।টাইমস অফ ইন্ডিয়ার খবর অনুযায়ী, গত বুধবার বাড়িতে শিশুটির সঙ্গে একাই ছিলেন সরিতা। হঠাৎ করেই বাড়ি থেকে বেরিয়ে চিৎকার করতে করতে তিনি বলেন শিশুটিকে খুঁজে পাওয়া যাচ্ছে না। প্রথমে মনে করা হয়েছিল, কোনো হিংস্র জন্তু শিশুটিকে তুলে নিয়ে গেছে। পরে একটি পানির ড্রাম থেকে ওই শিশুর লাশ উদ্ধার করে পুলিশ।পুলিশ কর্মকর্তা এল ডি মিশ্র জানিয়েছেন, সরিতার হাবভাবে সন্দেহ হওয়ার ফলেই পুলিশ বাড়িতে তল্লাশি শুরু করে। শিশুকে হারিয়ে তার নির্লিপ্ত থাকাতেই সন্দেহ হয় তদন্তকারীদের।অভিযুক্ত ২৫ বছরের ওই নারীর বিরুদ্ধে সুয়োমোটো মামলা দায়ের করেছে পুলিশ। খুনের মামলা রুজু করা হয়েছে। ",22/9/2020,international
জম্মু-কাশ্মীরের জন্য ভারতের ১৩৫০ কোটির প্যাকেজ,"ভারত নিয়ন্ত্রিত জম্মু ও কাশ্মীরের জন্য ১৩৫০ কোটির প্যাকেজ ঘোষণা করেছে ভারত। এর আওতায় আগামী এক বছরের জন্য পানি ও বিদ্যুৎ বিলের ৫০ শতাংশ ছাড়া পাবেন স্থানীয় বাসিন্দারা। আর ব্যবসার জন্য যারা ব্যাংক ঋণ নিয়েছেন, আগামী ৬ মাসের জন্য তাদের প্রত্যেককে সুদের ওপর ৫ শতাংশ করে ছাড় দেওয়া হবে। খবর আনন্দবাজারের।



শনিবার ভারত শাসিত জম্মু-কাশ্মীরের জন্য অতিরিক্ত ১৩৫০ কোটি টাকার আর্থিক প্যাকেজের ঘোষণা করেন সেখানকার লেফটেন্যান্ট গভর্নর (উপ রাজ্যপাল) মনোজ সিনহা। তাতেই উপত্যকার সাধারণ মানুষ, ছোট ও মাঝারি ব্যবসায়ী এবং পর্যটন শিল্পের জন্য একাধিক পদক্ষেপের ঘোষণা করেন তিনি।মনোজ সিনহা বলেন, ‘জম্মু-কাশ্মীরের জন্য ১৩৫০ কোটি টাকার আর্থিক প্যাকেজে অনুমোদন দিয়েছি আমরা। উপত্যকার ব্যবসায়ী সম্প্রদায় কঠিন পরিস্থিতির মধ্য দিয়ে যাচ্ছেন। তাদের জন্য এই ঘোষণা করতে পেরে খুশি আমি। এর আওতায় আত্মনির্ভর ভারত প্রকল্প এবং স্থানীয় প্রশাসনের নেওয়া পদক্ষেপের বাইরেও অতিরিক্ত সুযোগ সুবিধা পাবেন তারা।’২০২১ সালের মার্চ মাস পর্যন্ত ঋণগ্রহীতাদের কোনও স্ট্যাম্প ডিউটিও দিতে হবে না বলে জানান তিনি।সংবাদ সংস্থা এএনআই-কে দেওয়া সাক্ষাৎকারে মনোজ সিনহা বলেন, ‘চলতি অর্থবর্ষে বিনা শর্তে ব্যবসায়ী সম্প্রদায়ের ঋণগ্রহীতাদের সুদের ওপর ৫ শতাংশ ছাড় দেওয়ার সিদ্ধান্ত নিয়েছি আমরা। আগামী ছ’মাস তাঁরা এই সুবিধা পাবেন। এতে তাদের ভার খানিকটা হলেও লাঘব হবে এবং রোজগারের সুযোগ বাড়বে বলে ধারণা আমাদের।’তিনি আরও বলেন, ‘আগামী এক বছরের জন্য জল ও বিদ্যুতের বিলের উপর ৫০ শতাংশ ছাড় দেওয়া হবে। একই সঙ্গে ২০২১-এর মার্চ পর্যন্ত স্ট্যাম্প ডিউটি দিতে হবে না ঋণগ্রহীতাদের।’মনোজ সিনহা বলেন, ‘‘তাঁত ও হস্তশিল্পের মানুষের জন্য ১ লক্ষ টাকা থেকে বাড়িয়ে ক্রেডিট কার্ডে সর্বোচ্চ খরচের সীমা ২ লক্ষ টাকা পর্যন্ত বেঁধে দেওয়া হচ্ছে। সুদের উপর ৭ শতাশ ছাড় পাবেন তাঁরা। ১ অক্টোবর থেকে মহিলা ও অল্পবয়সি ব্যবসায়ীদের জন্য উপত্যকার ব্যাঙ্কগুলিতে বিশেষ ডেস্ক চালু করা হবে।’’ প্রয়োজনে সেখানে তাঁদের কাউন্সেলিংয়ের ব্যবস্থাও করা হবে বলে জানান তিনি।ভারত সরকারের এ সিদ্ধান্তে সন্তুষ্ট নন স্থানীয়রাতবে সরকারের এই ঘোষণায় তারা সন্তুষ্ট নন জম্মু-কাশ্মীরের অধীবাসীরা। তাদের যে ক্ষতি হয়েছে এর তুলনায় এ প্যাকেজ খুবই নগন্য।জম্মু-কাশ্মীর আপনি পার্টির প্রেসিডেন্ট আলতাফ বুখারি বলেন, ৩৭০ ধারা প্রত্যাহার এবং করোনার ধাক্কা, দুইয়ে মিলিয়ে যে পরিমাণ ক্ষতি হয়েছে, সরকারের এই প্যাকেজ তার সামনে কিছুই নয়।আলতাফ বুখারি বলেন, ‘সব মিলিয়ে ৪০ হাজার কোটি টাকার বেশি ক্ষতি হয়েছে আমাদের। তার সামনে ১৩৫০ কোটি টাকার প্যাকেজ সমুদ্রে এক ফোঁটা জলের চেয়ে বেশি নয়।’",22/9/2020,international
জীবন মৃত্যুর সন্ধিক্ষণেও তিনি বোখারির দরস দিয়েছেন: মাহমুদ মাদানী,"বাংলাদেশের সর্বজন শ্রদ্ধেয় আলেম আল্লামা শাহ আহমদ শফীর ইন্তেকালে গভীর শোক ও দুঃখ প্রকাশ করেছেন ভারতীয় মুসলমানদের সর্ববৃহৎ সামাজিক সংগঠন জমিয়তে উলামায়ে হিন্দের সেক্রেটারি জেনারেল মাওলানা সাইয়্যিদ মাহমুদ আসআদ মাদানী।



শনিবার এক শোকবার্তায় মাহমুদ মাদানী বলেন, আল্লামা শফীর হৃদয়বিদারক ইন্তেকালের সংবাদ আমাকে বিমর্ষিত ও আহত করেছে। তিনি হজরত শায়খুল ইসলাম মাদানীর (রহ.) যোগ্য শাগরেদ, খলিফা, মুজায ও আমাদের সবার প্রিয় ছিলেন। মাদানী পরিবারের সঙ্গে তার সম্পর্ক, হৃদ্যতা ও ভালোবাসা ছিল পঞ্চাশ বছরেরও অধিক সময়ের। আল্লামা শফীর স্মৃতিচারণা করে তিনি আরও বলেন, বাংলাদেশ কওমি মাদ্রাসা শিক্ষা বোর্ড ও হেফাজতে ইসলাম বাংলাদেশের চেয়ারম্যান হওয়ার সুবাধে মরহুম বাংলাদেশের রাজনীতি, শিক্ষা ও সমাজ গঠনে যোগ্য নেতৃত্বের আসন অলংকৃত করেছেন। বার্ধক্য ও অসুস্থতার কারণে কখনো তিনি তার আদর্শ ও মিশন থেকে পশ্চাদপসরণ করেননি। জীবন মৃত্যুর সন্ধিক্ষণেও তিনি মসনদে হাদিসে বোখারি শরীফের দরস দিয়েছেন। আল্লামা শফীর মাগফিরাত কামনায় শনিবার বিকালে দিল্লির জমিয়ত অফিসে বিশেষ দোয়া অনুষ্ঠিত হয়েছে বলে সংগঠনটির সেক্রেটারি মাওলানা হাকিমুদ্দীন কাসেমী যুগান্তরকে জানিয়েছেন। প্রসঙ্গত, মাওলানা মাহমুদ মাদানী ব্রিটিশবিরোধী সংগ্রামের প্রাণপুরুষ সাইয়্যেদ হুসাইন আহমদ মাদানীর দৌহিত্র ও সাইয়্যেদ আসআদ মাদানীর ছেলে। আল্লামা শফী যার ছাত্র ও খলিফা ছিলেন। জমিয়তে উলামায়ে হিন্দ ভারতীয় মুসলমানদের সর্ববৃহৎ পুরোনো প্লাটফর্ম। ব্রিটিশবিরোধী আন্দোলন থেকে এ সংগঠনটির জন্ম। উপমহাদেশের স্বাধীনতা সংগ্রামে এ দলটির ব্যাপক অবদান রয়েছে।এদিকে হেফাজত আমীর আল্লামা আহমদ শফীর মৃত্যুতে গভীর শোক জানিয়েছেন শ্রীলংকার অন্যতম আলেম ও জমিয়ত প্রধান মুফতি রিজভী। সৌদি ভিত্তিক প্রবাসী রোহিঙ্গা আলেমদের আন্তর্জাতিক সংগঠন রোহিঙ্গা ওলামা কাউন্সিলও শোক জানিয়েছে। সংস্থাটির চেয়ারম্যান ড. আব্দুল হাই ফযল ও পরিচালক নূরুল ইসলাম সায়ীদী এক শোকবার্তায় বলেন, বাংলাদেশে ইসলামী ভাবমূর্তি রক্ষা ও ধর্মীয় শিক্ষা উন্নয়নের জন্য আমরা শরনার্থী রোহিঙ্গা জাতি তাকে আজীবন শ্রদ্ধার সঙ্গে স্মরণ রাখবো। বিশেষত রোহিঙ্গা জাতির চরম ক্রান্তিলগ্নে বাংলাদেশের মাটিতে আমাদের আশ্রয় ও সাহায্যের পক্ষে তিনি কাজ করেছেন। তাঁর এই অবদানকে আমরা কখনোই ভুলবোনা। বাংলাদেশের কোটি মানুষের সঙ্গে আমরা এই ক্ষুদ্র গোষ্ঠিটিও তার বিদেহী আত্মার মাগফিরাত কামনা করছি। ",22/9/2020,international
ভারতে করোনা রোগীর সংখ্যা ছাড়ালো ৫৩ লাখ,"ভারতে গত ২৪ ঘণ্টায় নতুন করে করোনাভাইরাসে সংক্রমিত হয়েছেন ৯০ হাজারের বেশি মানুষ।এর ফলে দেশটিতে মোট করোনা রোগীর সংখ্যা ৫৩ লাখ ছাড়ালো।



ভারতের স্বাস্থ্য মন্ত্রণালয়ের পরিসংখ্যান অনুসারে, গত ২৪ ঘণ্টায় দেশটিতে ৯৩ হাজার ৩৩৭ জন নতুন করে কোভিডে আক্রান্ত হয়েছেন। ওই সময়ের মধ্যে আমেরিকা ও ব্রাজিলে নতুন আক্রান্তের সংখ্যা যথাক্রমে ৪৯ হাজার ২৯৯ ও ৩৯ হাজার ৭৯৭ জন।আমেরিকা ও ব্রাজিলের তুলনায় ভারতের দৈনিক সংক্রমণ অনেক বেশি। গত দেড় মাস ধরে এই ধারা অব্যাহত রয়েছে।নতুন করে করোনা রোগী ৯৩ হাজার বৃদ্ধির ফলে ভারতে মোট আক্রান্ত হয়েছেন ৫৩ লাখ ৮ হাজার ১৪ জন। প্রথম স্থানে থাকা আমেরিকায় মোট আক্রান্ত ৬৭ লাখ ২৩ হাজার ও তৃতীয় স্থানে থাকা ব্রাজিলে মোট আক্রান্ত ৪৪ লাখ ৯৫ হাজার।আমেরিকা ও ইউরোপের দেশগুলির তুলনায় মৃত্যুর হার কম হলেও, ভারতে দিন দিন বাড়ছে মোট মৃত্যুর সংখ্যা। সেপ্টেম্বরের গোড়া থেকেই তা ধারাবাহিক ভাবে হাজারের উপরে।ভারতে গত ২৪ ঘণ্টায় করোনায় মৃত্যু হয়েছে ১ হাজার ২৪৭ জনের। এ নিয়ে দেশে মোট ৮৫ হাজার ৬১৯ জনের প্রাণ কাড়ল করোনাভাইরাস।এর মধ্যে মহারাষ্ট্রেই মারা গিয়েছেন ৩১ হাজার ৭৯১ জন। দ্বিতীয় স্থানে থাকা তামিলনাড়ুতে মোট মৃত্যু সাড়ে আট হাজার ছাড়িয়েছে। তৃতীয় স্থানে থাকা কর্নাটকে মৃতের সংখ্যা সাত হাজার ৮০৮। অন্ধ্রপ্রদেশেও মোট মৃত পাঁচ হাজার ছাড়িয়ে বাড়ছে।",22/9/2020,international
সীমান্ত হত্যা শূন্যে নামিয়ে আনতে ভারতের প্রতিশ্রুতি,"বাংলাদেশ-ভারত সীমান্তে হত্যার হার শূন্যে নামিয়ে আনতে ফের প্রতিশ্রুতি দিয়েছে ভারত। ভারতীয় সীমান্তরক্ষী বাহিনীর (বিএসএফ) মহাপরিচালক রাকেশ আস্থানা বলেন, অপরাধীরা সংঘবদ্ধ হয়ে টহল দলের উপর হামলা করলে মারণাস্ত্র প্রয়োগ করা হয়। আমি কোনো হত্যার বৈধতা দিচ্ছি না।



বিজিবি-বিএসএফ মহাপরিচালক পর্যায়ের চার দিনব্যাপী সম্মেলন শেষে যৌথ সংবাদ সম্মেলনে শনিবার তিনি বলেন, তারপরেও আমাদের সদস্যদের নির্দেশ দেয়া আছে, যদি গুলি চালাতেই হয় তবে যেন শরীরের নিচের অংশে চালানো হয়। রাকেশ আস্থানা বলেন, তবুও রাতে ভিজিবিলিটি কম থাকায় অনেকসময় দুর্ভাগ্যজনক ঘটনা ঘটে। তারপরেও ভবিষ্যতে আপনারা দেখতে পারবেন আমরা এ বিষয়ে কার্যকর ব্যবস্থা নেব।আর হত্যা বন্ধে সীমান্তে অপরাধ দমনে যৌথভাবে কাজ করার ‍ওপর গুরুত্ব দিয়েছেন বিজিবি প্রধান মেজর জেনারেল মো. সাফিনুল ইসলাম।সম্মেলনের শেষ দিন শনিবার বর্ডার গার্ড বাংলাদেশ (বিজিবি) এবং বর্ডার সিকিউরিটি ফোর্সের(বিএসএফ) মধ্যে মহাপরিচালকদের যৌথ দলিল সই হয়।বাংলাদেশ-ভারত সীমান্তে বিএসএফের গুলিতে বাংলাদেশি নিহতের ঘটনা বরাবরই আলোচনায় থাকে।পিলখানায় বিজিবি সদর দফতরে সংবাদ সম্মেলনে রাকেশ আস্থানা সাংবাদিকদের প্রশ্নের জবাব দেন। তিনি বলেন, শেষ উপায় হিসেবে গুলি চালানোর বিষয়ে বিএসএফ সদস্যরা সবসময় নির্দেশনা পেয়ে থাকে। একইসঙ্গে নন-লেথাল অস্ত্র ব্যবহার করার জন্যও নির্দেশনা রয়েছে।‘দুই দেশের সীমান্তে মাদক, পশু চোরাচালানসহ বিভিন্ন অপরাধ দমনের ক্ষেত্রে দুর্ভাগ্যজনক মৃত্যুর ঘটনা অতীতে ঘটেছে।’তিনি জানান, আমরা দুই বাহিনী সীমান্তে সংগঠিত অপরাধ বিষয়ে রিয়েল টাইম ইনফরমেশন আদান-প্রদানের ক্ষেত্রে একমত হয়েছি। যারা এসব অপরাধের পিছনে কাজ করছে তাদের বিষয়েও তথ্য আদান-প্রদানের বিষয়ে আমরা একমত পোষণ করেছি।বিএসএফ প্রধান বলেন, সীমান্তে যেসব ঘটনা ঘটছে সেগুলো বেশিরভাগই রাত ১০টা থেকে ভোর ৫টার ভেতর। অপরাধীরা এই সময়ে তাদের কাজ চালায়। এসব অপরাধ দমন করতে গিয়ে এবছর ৫২ জন বিএসএফ সদস্য আহত হয়েছেন।বিজিবি প্রধান সাফিনুল ইসলাম বলেন, সীমান্ত হত্যা বন্ধে বিএসএফের পক্ষ থেকে আমাদের আশ্বস্ত করা হয়েছে।রাকেশ আস্থানা বলেন, আমাদের নীতি হচ্ছে, সীমান্ত হত্যা শূন্যের কোটায় নামিয়ে আনা। আমরা এটা করার জন্য প্রতিজ্ঞাবদ্ধ। এই সম্মেলনে আমরা বিজিবিকে আশ্বস্ত করেছি যৌথ সমন্বিত টহলের মাধ্যমে এই কাজটি আমরা করব।বৃহস্পতিবার শুরু হওয়া এই সম্মেলনে ১৩ সদস্যের বাংলাদেশ প্রতিনিধি দলের নেতৃত্ব দেন বিজিবি মহাপরিচালক মেজর জেনারেল সাফিনুল। এই দলে ছিলেন অতিরিক্ত মহাপরিচালক ও বিজিবি সদর দফতরের সংশ্লিষ্ট স্টাফ অফিসার, প্রধানমন্ত্রীর কার্যালয়, স্বরাষ্ট্র মন্ত্রণালয়, পররাষ্ট্র মন্ত্রণালয়, যৌথ নদী কমিশন এবং ভূমি রেকর্ড ও জরিপ অধিদফতরের কর্মকর্তারা।অন্যদিকে ছয় সদস্যের ভারতীয় প্রতিনিধি দলের নেতৃত্ব দেন বিএসএফ মহাপরিচালক রাকেশ আস্থানা। তার দলে ছিলেন বিএসএফ সদর দফতর এবং ভারতের স্বরাষ্ট্র ও পররাষ্ট্র মন্ত্রণালয়ের কর্মকর্তারা।",22/9/2020,international
ভারতের মুর্শিদাবাদে ৬ আল কায়দা জঙ্গি গ্রেফতার,"ভারতের পশ্চিমবঙ্গের মুর্শিদাবাদে জঙ্গি সংগঠন আল-কায়দার ৬ সদস্যকে গ্রেফতার করেছে দেশটির জাতীয় তদন্তকারী সংস্থা এনআইএ।



গোয়েন্দাদের দাবি, এ রাজ্যে বসেই তাদের চলছিল নয়াদিল্লিতে বড়সড় নাশকতার ছক। তার আগেই মুর্শিদাবাদ থেকে আল-কায়দার ৬ সদস্যকে গ্রেফতার করল এনআইএ। খবর এনডিটিভি ও আনন্দবাজার পত্রিকার।একইসঙ্গে কেরালা থেকেও গ্রেফতার হয়েছে সংগঠনের আরও তিন সদস্য। অর্থাৎ, মোট ৯ জনের ওই গ্রুপটি নাশকতার ছক কষেছিল রাজধানীতে হামলার। শনিবারের ভোরের অভিযানের পর এনআইএ গোয়েন্দাদের তেমনই দাবি।এনআইএ জানায়, গ্রেফতারকৃত ৬ জনকে শনিবার দুপুরেই কলকাতার বিশেষ এনআইএ আদালতে পেশ করা হবে।মুর্শিদাবাদের জঙ্গিপুর মহকুমার বিভিন্ন এলাকায় হানা দিয়ে গ্রেফতার করা হয়েছে নাজমুস সাকিব, আবু সুফিয়ান, মইনুল মণ্ডল, লিউ ইয়ান আহমেদ, আল মামুন কামাল এবং আতিউর রহমান নামে আল-কায়দার ওই সদস্যদের।ভারতের ওই গোয়েন্দাদের দাবি, গ্রেফতারকৃতরা সবাই আল কায়দার ভারতীয় শাখার সক্রিয় সদস্য। অন্যদিকে, একইসঙ্গে এনআইএ অভিযান চালায় কেরালার এর্নাকুলামে। সেখান থেকে গ্রেফতার করা হয়েছে মুর্শিদ হাসান, ইয়াকুব বিশ্বাস ও মোশারফ হোসেন নামে আরও তিনজনকে।গোয়েন্দাদের দাবি, কেরালা থেকে গ্রেফতার তিনজনের মধ্যে দু’জনও মুর্শিদাবাদেরই বাসিন্দা। গোটা নেটওয়ার্ক চলছিল মুর্শিদাবাদ থেকেই।তাদের কাছ কাছ থেকে জিহাদি বইপত্র থেকে শুরু করে বিস্ফোরক, ধারাল অস্ত্র, আইইডি (ইম্প্রোভাইজড এক্সপ্লোসিভ ডিভাইস), বডি আর্মার অর্থাৎ ঢালের মতো জিনিসপত্র উদ্ধার করা হয়েছে।",22/9/2020,international
নতুন সংসদ ভবন বানাচ্ছে ভারত,"ভারতের পার্লামেন্ট ভবন মানেই যে কারও চোখে ভেসে উঠবে গোলাকার একটি ভবন। কিন্তু সরকার এই ভবন বাদ দিয়ে এর পাশেই নতুন একটি পার্লামেন্ট ভবন গড়ে তোলার উদ্যোগ নিয়েছে।



সর্বনিম্ন দরদাতা হিসেবে নতুন পার্লামেন্ট ভবন তৈরির দায়িত্ব পেয়েছে টাটা গ্রুপ। ৮৬২ কোটি রুপি ব্যয়ে এটি তৈরি করা হবে।বাংলাদেশি মুদ্রায় যা প্রায় ৯৯২ কোটি ৮৪ লাখ টাকা। ওয়ার্ক অর্ডার পাওয়ার ২০-২১ মাসের মধ্যে কাজ শেষ করতে হবে। পার্লামেন্ট তৈরির এ সময়সীমা খোদ প্রধানমন্ত্রী নরেন্দ্র মোদি বেঁধে দিয়েছেন। ২৬ জানুয়ারি ভারতের ৭৫তম প্রজাতন্ত্র দিবসে নতুন পার্লামেন্ট ভবনে অধিবেশন আয়োজন করতে চান তিনি।দিল্লিতে ঔপনিবেশিক আমলের স্থাপনাগুলো আধুনিকায়নের অংশ হিসেবে ভারত সরকার এই পার্লামেন্ট ভবন নির্মাণ করছে। এটি হবে ত্রিকোণাকৃতির। তিন তলাবিশিষ্ট নতুন ভবনে এক হাজার ৪০০ এমপি একসঙ্গে বসতে পারবেন। পিটিআই, বিবিসি, হিন্দুস্তান টাইমস।সরকারের অবশ্য নতুন ভবন তৈরির জন্য সর্বোচ্চ বাজেট ছিল ৯৮০ কোটি রুপি। নতুন পার্লামেন্ট ভবনের সঙ্গে প্রশাসনের শীর্ষ স্তর তথা নর্থ ব্লক ও সাউথ ব্লককেও যুক্ত করতে চায় সরকার। এছাড়া নতুন প্রধানমন্ত্রী হাউস ও সেন্ট্রাল ভিস্তা তৈরি করা হচ্ছে।রাষ্ট্রপতি ভবন থেকে ইন্ডিয়া গেট- তিন কিলোমিটারজুড়ে হবে সেন্ট্রাল ভিস্টা। সেখানে কেন্দ্রীয় সব মন্ত্রণালয়কে একীভূত করা হবে। এর কাজ শেষ হবে ২০২৪ সালের মধ্যে।পুরনো পার্লামেন্ট বা লোকসভা ভবনটি ১২ একর জায়গার ওপর নির্মিত। ব্রিটিশ আমলে তৈরি এই পার্লামেন্ট ভবন ভারতের বহু ঐতিহাসিক ঘটনার সাক্ষী। নতুন ত্রিকোণাকৃতির যে লোকসভা ভবন তৈরির উদ্যোগ নেয়া হয়েছে, সেটি তৈরি হবে পুরনো ভবনেরই পাশে ১৩ একর জায়গায়। বস্তুত, পার্লামেন্ট ভবন নতুন করে তৈরি করা হচ্ছে এমপিদের জায়গা সংকুলান করার জন্য।বর্তমানে যে পার্লামেন্ট ভবন আছে এটি ৫৪৫ সদস্যকে কেন্দ্র করে তৈরি। কিন্তু ভারত চাচ্ছে তাদের এমপি সংখ্যা বাড়াতে। লোক সংখ্যার অনুপাতে পার্লামেন্টের সদস্যও বাড়ানো দরকার হয়ে পড়েছে।ফলে নতুন তৈরি হতে যাওয়া ভবনটিতে মোট ১৪০০ জনের আসনের ব্যবস্থা থাকবে। এর মধ্যে এমপিদের জন্য রাখা হবে ৯০০টি। আর এটি রাখা হবে পার্লামেন্টের জয়েন্ট সেশন বা যৌথসভা করার ক্ষেত্রে যাতে স্থান সংকুলানের সমস্যা না হয়।২০২৬ সালের মধ্যে অন্তত ৮৪৮ জন হতে পারে ভারতের কেন্দ্রীয় পার্লামেন্ট লোকসভার সদস্য সংখ্যা। অবশ্য প্রয়াত রাষ্ট্রপতি প্রণব মুখার্জি ২০১৯ সালে পার্লামেন্ট সদস্য প্রায় দ্বিগুণ বা এক হাজার করার প্রস্তাব করেছিলেন।নতুন পার্লামেন্ট ভবনসহ সেন্ট্রাল ভিস্তার নতুন ডিজাইন তৈরির প্রধান আর্কিটেক্ট বিমল প্যাটেল জানিয়েছেন, পরিকল্পনার মধ্যে একটি ভিন্ন লাউঞ্জ তৈরির বিষয়ও রয়েছে। এছাড়া এখনও সিদ্ধান্ত না হলেও এমপিদের অফিস স্পেস তৈরিও হতে পারে একই পার্লামেন্ট কমপ্লেক্সের ভেতরে।বিমল বলেন, বর্তমান পরিকল্পনা অনুযায়ী পার্লামেন্ট কমপ্লেক্সে লোকসভা, রাজ্যসভা এবং আকাশের দিকে উন্মুক্ত উঠোন, যার আশপাশে হবে একটি লাউঞ্জ এবং অধিবেশন বন্ধের সময় দর্শনার্থীদের জন্য উন্মুক্ত কক্ষ থাকবে মাঝখানে। আর মূল ভবনের উভয় পাশে থাকবে অফিস কক্ষগুলো।এরই মধ্যে প্যাটেল ও তার দল বিভিন্ন দেশের পার্লামেন্ট ভবনের আকৃতি দেখতে শুরু করেছেন। এক্ষেত্রে কিউবা, মিসর, সিঙ্গাপুর ও জার্মানির আদল দেখছেন তারা।ভারতকে বলা হয় বিশ্বের সবচেয়ে বড় গণতান্ত্রিক দেশ। যদিও বর্তমান উগ্র জাতীয়তাবাদী বিজেপি সরকার ক্ষমতায় আসার পর সেখানকার গণতন্ত্র নিয়ে খোদ দেশের ভেতর থেকেই বিভিন্ন প্রশ্ন উঠছে। তারপরও ভোটার ও ভোটের আকৃতিতে এখনও সবচেয়ে বড় গণন্ত্রের মর্যাদা পাচ্ছে ভারত।সেক্ষেত্রে দেশটির পার্লামেন্ট ভবনটি গণতন্ত্রের একটি সিম্বল বা প্রতীকের মর্যাদা অর্জন করেছে। বর্তমান বৃত্তাকার এই ভবনটির ডিজাইন করা হয় ১৯১২-১৩ সালে। কাজ শেষ হয় ১৯২৭ সালে। ডিজাইনার ছিলেন এডউইন লুটিয়েন্স ও হার্বার্ট বেকার।এটি তৈরি করা হয়েছিল ভারতের সবচেয়ে পুরনো প্রত্নতত্ত্ব সাইট চাউসাথ ইয়োগিনি টেম্পলের আদলে। নতুন ভবন তৈরি করা হচ্ছে এবং ২০২২ সালের মধ্যে সেখানে অধিবেশন শুরু করার দিনক্ষণও ঠিক করা হয়েছে। এখন প্রশ্ন হচ্ছে তাহলে পুরাতন ভবনের কী হবে।এ সিদ্ধান্ত এখনও নেয়া না হলেও এটি জাদুঘর হিসেবে ব্যবহার হতে পারে- এমন প্রস্তাব রয়েছে।নতুন পার্লামেন্ট ভবন তৈরির সমালোচনাও হচ্ছে ভারতে। অনেকে বলছেন, যখন করোনাভাইরাসের কারণে মানুষ মারাত্মক সমস্যায় ও অর্থনীতির প্রবৃদ্ধি তলানিতে, তখন পার্লামেন্ট ভবন তৈরির জন্য এত টাকা খরচ না করে এই অর্থ করোনা মোকাবেলায় ব্যয় করাই উত্তম।সরকারের তরফে বলা হচ্ছে, এমপির ও কর্মকর্তা-কর্মচারীর সংখ্যা বেড়ে যাওয়ায় নতুন সুপরিসর পার্লামেন্ট ভবন তৈরির বিকল্প নেই। এছাড়া ডিজাইন, কাজের স্থায়িত্ব ইত্যাদি নিয়েও বিতর্ক আছে।অবশ্য বর্তমান পার্লামেন্ট ভবন নিয়ে এ ধরনের বিতর্ক ছিল। এমনকি খোদ ডিজাইনার হার্বার্টও ত্রুটি থাকার কথা স্বীকার করেছিলেন।",22/9/2020,international
রাজনীতিতে ফিরছেন নওয়াজ,"‘ইমরান খান নয়, তাকে যারা ক্ষমতায় এনেছে তাদের বিরুদ্ধে আমাদের লড়াই। আমাদের সর্বোচ্চ অগ্রাধিকার হচ্ছে এই সিলেক্টেড সরকারকে উচ্ছেদ করা, এই পদ্ধতি ধ্বংস করা।’



পাকিস্তানের সাবেক প্রধানমন্ত্রী নওয়াজ শরিফ লন্ডন থেকে ভিডিও কনফারেন্সিংয়ের মাধ্যমে পাকিস্তান পিপলস পার্টি- পিপিপি কর্তৃক ইসলামাবাদে আয়োজিত বহুদলীয় এক আলোচনায় এসব কথা বলেন।দেশটির গণমাধ্যমগুলো বলছে এটি বর্তমানে লন্ডনে চিকিৎসাধীন ক্ষমতাচ্যুত প্রধানমন্ত্রী নওয়াজের রাজনীতিতে ফেরার ইঙ্গিত। ডন।গত বছরের নভেম্বর থেকে চিকিৎসার জন্য ব্রিটেনে অবস্থান করছেন নওয়াজ শরিফ। এতদিন তিনি রাজনীতিসংক্রান্ত কোনো বক্তব্য দেননি।কিন্তু ‘নিড ফর এ প্লান অব অ্যাকশন’ নামক আলোচনায় ইমরান খানের নেতৃত্বাধীন তেহরিক-ই ইনসাফ পার্টি- পিটিআই জোট সরকারের বিরোধিতার পাশাপাশি খোদ দেশের শক্তিশালী সামরিক বাহিনীর বিরুদ্ধে ইঙ্গিত করে বক্তব্য দেন নওয়াজ।ইমরান খান ক্ষমতায় আসার পর থেকে তাকে সেনা সিলকশনের মাধ্যমে ক্ষমতায় বসানো হয়ে বলে বিভিন্ন মহল থেকে অভিযোগ করা হচ্ছে।ওই আলোচনায় নওয়াজের পাশাপাশি তার ভাই শাহবাজ শরিফ, পিপিপির আসিফ আলী জারদারি ও বিলাওয়াল ভুট্টো জারদারিও বক্তব্য দেন।অবশ্য এ আয়োজনের লক্ষ্য-উদ্দেশ্য সম্পর্কে কোনো কিছু স্পষ্ট করে বলেনি আয়োজকরা।নিজের বক্তব্যে বর্তমান সরকারের বিভিন্ন ব্যর্থতার কথা তুলে ধরার পাশাপাশি দেশের অর্থনীতির বাজে পরিস্থিতির কথাও বলেন নওয়াজ। এছাড়া দেশের বৈদেশিক সম্পর্ক ক্ষতিগ্রস্ত করা, গণতন্ত্র হুমকির মধ্যে থাকা ও দুর্নীতির কথা তুলে ধরে তিনি প্রশ্ন তোলেন- এখনই যদি এগুলোর বিরুদ্ধে অবস্থান নেয়া না হয় তবে কখন নেয়া হবে?পাকিস্তানের রাজনীতিতে সামরিক বাহিনী বড় ধরনের এক ফ্যাক্টর। যখনই যারা হেরে যায় তারা বিজয়ীদের সামরিক বাহিনীর ক্ষমতায় বসিয়েছে ও তাদের হারিয়ে দিয়েছে বলে অভিযোগ তোলে।বর্তমান ইমরান খান সরকার ক্ষমতায় আসার আগে নওয়াজকে উচ্ছেদ করা হয় ক্ষমতা থেকে। তিনি একাধিকবার ক্ষমতায় এসে একবারও মেয়াদ পূর্ণ করতে পারেননি।",22/9/2020,international
ড্রোনের মাধ্যমে কাশ্মীরে অস্ত্র পাঠাচ্ছে পাকিস্তান,"ভারতশাসিত কাশ্মীর তথা জম্মু ও কাশ্মীরে ড্রোনের মাধ্যমে অর্থ ও অস্ত্র পাঠানো হচ্ছে বলে দাবি করেছে ভারত। জম্মু ও কাশ্মীরের রাজৌরি জেলায় ভারতীয় রুপি পাঠানো হয়। এ ঘটনায় লস্কর-ই-তাইয়েবার তিন সন্ত্রাসীকে লাইন অব কন্ট্রোলের কাছ থেকে গ্রেফতার করা হয়েছে।



পুলিশ ও সীমান্তরক্ষী ৩৮ রাষ্ট্রীয় রাইফেলের যৌথ অভিযানে তাদের গ্রেফতার করা হয়। তাদের কাছে থাকা পেনড্রাইভ থেকে এ সংক্রান্ত বিভিন্ন তথ্য ও অস্ত্র-অর্থ পাঠানোর ছক উদ্ধার করা হয়েছে। টাইমস অব ইন্ডিয়া।এর আগে সেখান থেকে বিপুল পরিমাণ অস্ত্র ও বিভিন্ন সরঞ্জাম উদ্ধার করা হয়। গ্রেফতার তিন সন্ত্রাসীর দু’জন কাশ্মীরের বাসিন্দা।তারা পাকিস্তানের ভেতর থেকে ভারতীয় অংশে ড্রোনে অস্ত্র ও অন্যান্য সরঞ্জাম তুলে দেয়ার জন্য এসেছিল। এছাড়া বালাকোট সীমান্তে হেরোইন উদ্ধার করার কথাও জানিয়েছে ভারতীয় পুলিশ।পাকিস্তান ও এর বিভিন্ন গোয়েন্দা সংস্থা সীমান্তে শান্তি-শৃঙ্খলা নষ্টের জন্য সব সময় তৎপর থাকে বলে ভারতের পক্ষ থেকে দাবি করা হয়।উল্লেখ্য, ভারত বিভিন্ন সময় সীমান্ত পেরিয়ে সন্ত্রাসী হামলার অভিযোগ করে থাকে পাকিস্তানের বিপক্ষে। দেশটির পুলিশ জানাচ্ছে, পুলিশ, সামরিক ও সীমান্তরক্ষী বাহিনীর যৌথ অভিযানে সীমান্ত এলাকায় ভালো ফল পাওয়া যাচ্ছে। অনেক সন্ত্রাসী হামলা নস্যাৎ করে দেয়ার পাশাপাশি অস্ত্র, গোলাবারুদ ও মাদকদ্রব্য উদ্ধার করা সম্ভব হচ্ছে।পাকিস্তান সীমান্তে অতিরিক্ত ৩ হাজার সেনা মোতায়েন ভারতের : লাদাখে চীন-ভারতের উত্তেজনার কারণে সেখানে বিপুল সেনা মোতায়েন করেছে দিল্লি। এরই মধ্যে পাকিস্তানের সন্ত্রাসীদের অনুপ্রবেশ ঠেকাতে কাশ্মীর সীমান্তে অতিরিক্ত তিন হাজার সেনা মোতায়েন করেছে ভারত। শনিবার এ খবর জানিয়েছে ইন্ডিয়া টুডে।সূত্রের বরাতে বলা হয়েছে, সেনারা নিয়ন্ত্রণরেখায় সন্ত্রাসীদের অনুপ্রবেশ ঠেকাতে সক্ষম হয়েছে। অতিরিক্ত সেনা সীমান্তে সন্ত্রাসীদের বড় ধরনের প্রায় সব অনুপ্রবেশের চেষ্টা বন্ধ করতে সক্ষম হবে। সম্প্রতি গারেজ সেক্টরে সেনাবাহিনী অনুপ্রবেশ ঠেকাতে সফল হয়েছে।সূত্রটি বলছে, পাকিস্তান নিয়ন্ত্রিত কাশ্মীরে কয়েক ব্যাটালিয়ন অতিরিক্তে সেনা মোতায়েন করেছে ইসলামাবাদ। চীনকে সমর্থন জানাতে ভারতের ওপর বাড়তি চাপ প্রয়োগের অংশ হিসেবে এই সেনাদের মোতায়েন করা হয়েছে কিনা তা স্পষ্ট নয়। সম্প্রতি কাশ্মীরের শ্রীনগর সফর করেন ভারতের সেনাপ্রধান মনোজ মুকুন্দ নারাভানে।তিনি প্রকৃত নিয়ন্ত্রণরেখার পরিস্থিতিও খতিয়ে দেখেন। এ সময় সেনা কর্মকর্তারা তাকে নিরাপত্তা পরিস্থিতির বিষয়টি জানান। এরপরই পাক সীমান্তে অতিরিক্ত সেনা মোতায়েন করা হল।",22/9/2020,international
"ভারতীয় কূটনীতিক নিয়োগে বাধা, ভিসা দেয়নি পাকিস্তান","ইসলামাদের ভারতীয় দূতাবাসে কূটনীতিক নিয়োগে সাড়া দিচ্ছে না পাকিস্তান। চার মাস আগে কূটনীতিক জয়ন্ত খোবরাগাড়ের নিয়োগের বিষয়টি জানিয়ে চিঠি দিয়েছিল ভারতের পররাষ্ট্র মন্ত্রণালয়। সম্প্রতি তার ভিসার আবেদনও বাতিল করেছে পাকিস্তান। সর্বভারতীয় একটি গণমাধ্যমের বরাত দিয়ে এ খবর জানিয়েছে কলকাতার আনন্দবাজার পত্রিকা।



যদিও পাকিস্তানের সঙ্গে কূটনৈতিক টানাপোড়েন রয়েছে ভারতের। এ ঘটনাটি ফের নতুন করে দুই দেশের সম্পর্ক তলানিতে ঠেকার আশঙ্কা করা হচ্ছে। পররাষ্ট্র মন্ত্রণালয়ের একটি জানিয়েছে, জয়ন্ত খোবরাগাড়ের ভিসা নাকচের জেরে শিগগিরই ‘কূটনৈতিক প্রত্যাঘাত’ করতে পারে সাউথ ব্লক।খবরে বলা হয়েছে, জুনে ইসলামাবাদের ভারতীয় হাইকমিশনের প্রধান (চার্জ ডি'অ্যাফেয়ার্স) হিসেবে জয়ন্তকে নিযুক্ত করার বিষয়ে পাকিস্তান পররাষ্ট্র মন্ত্রণালয়ে বার্তা পাঠানো হয়েছিল। কিন্তু সেই আবেদন নাকচ করে ইমরান খানের সরকার। তাদের দাবি, ওই পদের জন্য যোগ্যতার মাপকাঠিতে তিনি (জয়ন্ত) অনেক সিনিয়র কর্মকর্তা।ইন্ডিয়ান ফরেন সার্ভিস (আইএফএস)-এর ১৯৯৫ ব্যাচের অফিসার জয়ন্ত বর্তমানে পরমাণু শক্তি দফতরের যুগ্ম সচিব পদে রয়েছেন। এর আগে রাশিয়া, স্পেন, কাজাখস্তান এমনকী পাকিস্তানেও ভারতীয় মিশনে কাজ করেছেন তিনি। ২০১৩-’১৭-য় কিরঘিজ প্রজাতন্ত্রে ভারতের রাষ্ট্রদূতও ছিলেন জয়ন্ত।এর আগে জুন মাসে গুপ্তচরবৃত্তির অভিযোগে নয়াদিল্লির পাকিস্তান হাইকমিশনের দুই কর্মীকে বহিষ্কার করে। এর জেরে ইসলামাবাদের ভারতীয় হাই কমিশনের দুই কর্মীকে গ্রেফতার করা হয়। এতে দুই দেশের কূটনৈতিক টানাপড়েনের সৃষ্টি হয়। তার জেরে দু’দেশের হাইকমিশন ও ডেপুটি-হাইকমিশনগুলোতে কূটনীতিক ও কর্মীর সংখ্যা অর্ধেকে নামানো হয়।",22/9/2020,international
পাকিস্তান সীমান্তে অতিরিক্ত ৩ হাজার সেনা মোতায়েন ভারতের,"লাদাখে চীন-ভারতের উত্তেজনার কারণে সেখানে বিপুল সেনা মোতায়েন করেছে দিল্লি। এরই মধ্যে পাকিস্তানের সন্ত্রাসীদের অনুপ্রবেশ ঠেকাতে কাশ্মীর সীমান্তে অতিরিক্ত তিন হাজার সেনা মোতায়েনে করেছে ভারত। শনিবার এ খবর জানিয়েছে ইন্ডিয়া টুডে।



সূত্রের বরাতে বলা হয়েছে, সেনারা নিয়ন্ত্রণ রেখায় সন্ত্রাসীদের অনুবেশের চেষ্টা ঠেকাতে সক্ষম হয়েছে। অতিরিক্ত সেনা সীমান্তে সন্ত্রাসীদের বড় ধরনের প্রায় সব অনুপ্রবেশের চেষ্টা বন্ধ করতে সক্ষম হবে। সম্প্রতি গারেজ সেক্টরে সেনাবাহিনী অনুপ্রবেশ ঠেকাতে সফল হয়েছে। সূত্রটি বলছে, পাকিস্তান নিয়ন্ত্রিত কাশ্মীরে কয়েক ব্যাটালিয়ান অতিরিক্তে সেনা মোতায়েন করেছে ইসলামাবাদ। চীনকে সমর্থন জানাতে ভারতের ওপর বাড়তি চাপপ্রয়োগের অংশ হিসেবে এই সেনাদের মোতায়েন করা হয়েছে কিনা তা স্পষ্ট নয়।সম্প্রতি কাশ্মীরের শ্রীনগর সফর করেন ভারতের সেনাপ্রধান মনোজ মুকুন্দ নারাভানে। তিনি প্রকৃত নিয়ন্ত্রণ রেখার পরিস্থিতিও খতিয়ে দেখেন। এসময় সেনা কর্মকর্তারা তাকে নিরাপত্তা পরিস্থিতির বিষয়টি জানান। এরপরই পাক সীমান্তে অতিরিক্ত সেনা মোতায়েন করা হল।",22/9/2020,international
"বিলাওয়ালের ফোন, ইমরানবিরোধী কনফারেন্সে বক্তব্য দেবেন নওয়াজ","পাকিস্তানে ইমরান খানের নেতৃত্বাধীন সরকারবিরোধী ঐক্য জোরদার হচ্ছে। আজ সরকারবিরোধী ১২ টি দল রাজধানী ইসলামাবাদের একটি হোটে কনফারেন্স করছে। এতে লন্ডন থেকে বক্তব্য দেবেন দেশটির পদচ্যুত প্রধানমন্ত্রী ও পাকিস্তান মুসলিম লীগ প্রধান নওয়াজ শরীফ। বিলাওয়াল ভুট্টো জারদারির নেতৃত্বাধীন পাকিস্তান পিপলস পার্টি (পিপিপি) এই কনফারেন্সের আয়োজক। খবর দ্য ডনের।



পিপিপি চেয়ারপারসন বিলাওয়াল ভুট্টো জারদারি নওয়াজকে এই বৈঠকে অংশ নিতে ফোন করেন। প্রায় ১০ মাস ধরে যুক্তরাজ্যে থাকা দেশটির সাবেক প্রধানমন্ত্রী নওয়াজ শরিফ (৭০) এতে সাড়া দিয়ে বৈঠকে ভার্চুয়ালি অংশ নিচ্ছেন। এই বৈঠকে মরিয়াম নওয়াজও অংশ নেবেন।ডন পিপিপির নেতা বিলাওয়ালের এক টুইট বার্তা নিয়ে শনিবার প্রতিবেদন প্রকাশ করে। নওয়াজকে ফোন করার বিষয়টি নিশ্চিত করে শুক্রবার রাতে টুইট করেন বিলাওয়াল ভুট্টো। এতে বলা হয়, তিনি শুক্রবার রাতেই নওয়াজের স্বাস্থ্যের খোঁজখবর নেন এবং পাকিস্তানের বিরোধী দলগুলোর সম্মেলনে অংশ নিতে তাকে আমন্ত্রণ জানান। নওয়াজ এতে সাড়া দিয়েছেন।কারাগার থেকে জামিনে বের হওয়ার পর নির্ধারিত সময়ে হাজির না হওয়ায় নওয়াজ শরিফের বিরুদ্ধে গ্রেফতারি পরোয়ানা জারি করেছে পাকিস্তানের আদালত। গত বৃহস্পতিবার লন্ডনে পাকিস্তান হাইকমিশনে ওই পরোয়ানা পৌঁছায়। ২০১৮ সালের ডিসেম্বরে এক মামলায় ৭ বছরের কারাদণ্ড হয় নওয়াজের। পরে চিকিৎসার জন্য ইমরান খান সরকার তার জামিনের ব্যবস্থা করেন। এরপর চিকিৎসার জন্য ২০১৯ সালের নভেম্বর থেকে লন্ডনে আছেন পাকিস্তানের সাবেক প্রধানমন্ত্রী নওয়াজ। দেশে ফেরার জন্য তাকে আট সপ্তাহ সময় দেয়া হয়েছিল। কিন্তু অসুস্থতার কারণে তিনি ফিরতে পারেননি বলে জানিয়েছে তার আইনজীবী। সব মিলিয়ে গত দুই বছর রাজনৈতিক অঙ্গন ও গণমাধ্যম থেকে প্রায় বিচ্ছিন্ন অবস্থায় আছেন নওয়াজ। পানামা পেপারস কেলেঙ্কারির ঘটনায় আদালতের রায়ে ২০১৭ সালের ২৮ জুলাই প্রধানমন্ত্রীর পদ ছাড়তে হয়েছিল নওয়াজ শরিফকে।নওয়াজের দল পাকিস্তান মুসলিম লীগের (এন) সিনেটর মুসাদিক মালিক জানিয়েছেন, তাদের নেতা (নওয়াজ শরিফ) এমপিসিতে ভার্চ্যুয়ালি যোগ দেবেন। মুসাদিক এক টিভি টকশোতে বলেন, নওয়াজ শরিফের মেয়ে মরিয়ম নওয়াজও এই সম্মেলনে অংশ নেবেন। বিলাওয়ালের টুইটের পরপরই টুইট করেন মুসলিম লীগের ভাইস প্রেসিডেন্ট মরিয়ম নওয়াজ। তিনি টুইটে বিলাওয়ালকে ধন্যবাদ জানান ও তার জন্য শুভকামনা করেন। পিপিপির উদ্যোগে বিরোধী দলগুলো ‘দুঃশাসন, চিনি ও গম কেলেঙ্কারি এবং মুদ্রাস্ফীতির অভিযোগ’ এনে প্রধানমন্ত্রী ইমরান খানের ক্ষমতাসীন দল পাকিস্তান তেহরিক-ই-ইনসাফের বিরুদ্ধে এই সম্মেলন করতে যাচ্ছে। কনফারেন্সে পিপিপি, পাকিস্তান মুসলিম লীগ, আওয়ামী ন্যাশনাল পার্টি, কোয়ামি ওয়াতান পার্টি, পাখতুয়ানখাওয়া মিলি আওয়ামী পার্টি, বেলুচিস্তান ন্যাশনাল পার্টি, জমিয়াতুল হাদিসসহ অন্যান্য দল অংশ নিচ্ছে।বৈঠকে নওয়াজ শরিফের দল (পিএমএল-এন) থেকে শাহবাজ শরিফ, শাহিদ খাগান আব্বাসি, আহসান ইকবাল, খাজা আসিফ, আয়াজ সাদিক, আমের মাকাম ও মারিয়াম নওয়াজের উপস্থিত থাকার কথা রয়েছে। জামিয়াত উলামা-ই-ইসলামের (এফ) পক্ষ থেকে দলটির প্রেসিডেন্ট মাওলানা ফজলুর রেহমান, আকরাম দুরানি ও আবদুল গাফফার হায়দারি অংশ নেবেন।
",22/9/2020,international
ফের পাকিস্তানি সেনাবাহিনীর গুলিতে ভারতীয় জওয়ান নিহত,"জম্মু-কাশ্মীরে পাকিস্তানি সেনাবাহিনীর গুলিতে এক ভারতীয় জওয়ান নিহত হয়েছেন। এ ছাড়া আহত হয়েছেন আরও দুইজন সেনা সদস্য। এদের মধ্যে একজন সেনা কর্মকর্তা রয়েছেন।



মঙ্গলবার রাজৈরি জেলার নিয়ন্ত্রণ রেখায় এ হামলার ঘটনা ঘটে। ভারতের পক্ষ থেকে বলা হয়েছে যুদ্ধবিরতি ভঙ্গ করে পাকিস্তান এ হামলা চালিয়েছে। বিনা উসকানিতেই এ হামলা চালানো হয়।ভারতীয় গণমাধ্যমের খবরে বলা হয়েছে, মঙ্গলবার সন্ধ্যার পর থেকেই উত্তপ্ত হয়ে ওঠে রাজৌরি সেক্টর। বিনা উসকানিতে গুলি চালাতে থাকে পাকিস্তানি বাহিনী। তবে এর পাল্টা জবাব দিয়েছে ভারতীয় সেনাবাহিনী। শুধু রাজৌরি সেক্টরই নয়, নিয়ন্ত্রণরেখা বরাবর সুন্দেরবানি সেক্টরেও ছোট অস্ত্র ও মর্টার হামলা চালাতে থাকে পাকিস্তান। চলে একটানা শেলিং।দুই আহতদের সেনা হাসপাতালে ভর্তি করা হয়েছে। তাদের শারীরিক অবস্থা স্থিতিশীল। ভারত জানিয়েছে, চলতি বছরে জম্মু রিজিয়নে ৩১৮৬টি সংঘর্ষবিরতি চুক্তি লঙ্ঘনের ঘটনা ঘটিয়েছে পাকিস্তান। জানুয়ারি থেকে ৭ই সেপ্টেম্বর পর্যন্ত হিসেবে এই তথ্য দিয়েছে ভারত। এরই সঙ্গে নয়াদিল্লি জানিয়েছে ভারত পাকিস্তান আন্তর্জাতিক নিয়ন্ত্রণ রেখায় গুলি চলেছে ২৪২ বার। চলতি বছরে সেনার ৮ সদস্য নিহত হয়েছেন। ভারতীয় সেনার এক সূত্র জানাচ্ছে, এই বছরের শুরু থেকে যে গুলির লড়াই চালিয়েছে পাকিস্তান তাতে ২৪ জন সাধারণ নাগরিক মারা গিয়েছেন। শতাধিক আহত হয়েছেন।জি-নিউজ ",22/9/2020,international
"পাকিস্তানের নতুন মানচিত্র পেশ, প্রতিবাদে বেরিয়ে গেল ভারত","‘সাংহাই কো-অপারেশন অর্গানাইজেশনে’র বৈঠকে পাকিস্তান নতুন মানচিত্র প্রদর্শন করায় ক্ষুব্ধ প্রতিক্রিয়া দেখিয়েছে ভারত।



এ ঘটনায় মঙ্গলবার সাংহাই এর সদস্য দেশগুলোর জাতীয় নিরাপত্তা উপদেষ্টাদের (এনএসএ) বৈঠক থেকে বেরিয়ে গেছেন ভারতের জাতীয় নিরাপত্তা উপদেষ্টা অজিত দোভাল। খবর হিন্দুস্তান টাইমস ও আনন্দবাজার পত্রিকার। ভারত সরকার কর্তৃক কাশ্মীরের বিশেষ মর্যাদা বাতিলের বর্ষপূর্তিতে কাশ্মীরকে অন্তর্ভুক্ত করে নতুন মানচিত্র প্রকাশ করেছে পাকিস্তান। নতুন মানচিত্রে গুজরাটের জুনাগড়কেও অন্তর্ভুক্ত করা হয়েছে।

আজকের বৈঠকে পাকিস্তানকে ওই নতুন মানচিত্র পেশ না করার জন্য বারবার আবেদন করেছিলেন আমন্ত্রক দেশ রাশিয়ার জাতীয় নিরাপত্তা উপদেষ্টা। কিন্তু তা সত্বেও ইসলামাবাদের প্রতিনিধি ইউসুফ ওই মানচিত্রটি উপস্থাপন করেন বলে ভারতীয় পররাষ্ট্রমন্ত্রণালয়ের তরফে অভিযোগ করা হয়েছে। এর প্রতিবাদ জানিয়ে মাঝপথেই বৈঠক ছেড়ে বেরিয়ে আসে ভারত। পরে ইসলামাবাদের এমন পদক্ষেপের তীব্র নিন্দা জানিয়ে ভারতীয় পররাষ্ট্র মন্ত্রণালয়ের তরফে বলা হয়েছে, পাকিস্তানের এনএসএ ইচ্ছাকৃতভাবে একটি কল্পিত মানচিত্র দেখিয়েছেন যা নিয়ে ইদানীং পাকিস্তান প্রচার চালাচ্ছে।ভারতীয় পররাষ্ট্র মন্ত্রণালয়ের মুখপাত্র অনুরাগ শ্রীবাস্তব বলেন, এমন পদক্ষেপ করে আমন্ত্রক দেশের জাতীয় নিরাপত্তা উপদেষ্টাকে নির্লজ্জভাবে অবজ্ঞা করা হয়েছে। পাশাপাশি এতে বৈঠকের বিধিও ভঙ্গ হয়েছে।অন্যদিকে ইমরান খানের জাতীয় নিরাপত্তা সম্পর্কিত বিশেষ সহায়ক মইদ ইউসুফ টুইটারে বলেন, ভারতীয় প্রতিনিধি উঠে চলে গেলেন, বিষয়টি খুব খারাপ লাগল। কারণ এ ধরণের বৈঠক হল একে অপরের মধ্যে যোগসূত্র বৃদ্ধি করার জন্য। 
",22/9/2020,international
‘সারা বিশ্ব ইসরাইলকে স্বীকৃতি দিলেও পাকিস্তান দেবে না’,"সারা বিশ্ব ইসরাইলকে স্বীকৃতি দিলেও পাকিস্তান কখনও তা দেবে না বলে জানিয়ে দিয়েছেন দেশটির প্রধানমন্ত্রী ইমরান খান।



মঙ্গলবার এক টিভি সাক্ষাৎকারে তিনি বলেন, আমরা এমন কোনো সিদ্ধান্ত নেব না যা নিপীড়িত ফিলিস্তিনি জনগণের আকাঙ্ক্ষার বাইরে যায়। খবর প্রেস টিভির।

ফিলিস্তিনি জনগণের ইচ্ছার সঙ্গে সাংঘর্ষিক কোন সিদ্ধান্ত নেয়া হবে না জানিয়ে ইমরান খান বলেন, পাকিস্তান সরকার কখনো ফিলিস্তিনি জনগণের প্রতি সমর্থনের বিষয়ে মৌলিক নীতির সঙ্গে আপোস করবে না।তিনি বলেন, যখন ফিলিস্তিনি পক্ষগুলো ইসরাইলের সঙ্গে সম্পর্কের বিষয়টি মেনে নিচ্ছে না তখন আমরা কিভাবে সম্পর্ক স্বাভাবিক করি?মঙ্গলবার হোয়াইট হাউসে নির্ধারিত অনুষ্ঠানে বাহরাইন-সংযুক্ত আরব আমিরাত ও ইসরাইলের সঙ্গে সম্পর্ক স্বাভাবিকীরণের চুক্তি স্বাক্ষরের কথা রয়েছে।এই চুক্তিতে ইসরাইল ও আরব দেশগুলোর মধ্যে কূটনৈতিক, বাণিজ্যিক, নিরাপত্তা ও অন্যান্য সম্পর্কের বিষয়গুলো স্থান পাবে। তবে ফিলিস্তিনিরা প্রথম থেকেই এই চুক্তির নিন্দা জানিয়ে আসছে।",22/9/2020,international
ধর্ষকদের প্রকাশ্য ফাঁসি চান ইমরান খান,"ধর্ষণ মামলায় জড়িতদের কোনো ছাড় দেয়া হবে না বলে জানিয়ে দিয়েছেন পাকিস্তানে প্রধানমন্ত্রী ইমরান খান। সেই সঙ্গে যৌন হেনস্থাকারীদের জাতীয় রেজিস্টার তৈরির পরিকল্পনাও করেছেন তিনি।



ইমরান খান মনে করেন, ধর্ষণের মামলার অপরাধীর প্রকাশ্যে ফাঁসি অথবা নপুংসক করে দেয়ার মতো ‘দৃষ্টান্তমূলক’ শাস্তিই প্রাপ্য।সোমবার পাকিস্তানের একটি টিভি চ্যানেলকে দেয়া সাক্ষাৎকারে এ প্রসঙ্গে তিনি বলেন, আমার মতে ধর্ষকদের প্রকাশ্যে ফাঁসি দেয়া উচিত। কিন্তু আমার উপদেষ্টারা বলেছেন, এমন আইন হলে ইইউর সঙ্গে বাণিজ্যে অসুবিধার মুখে পড়তে হতে পারে।গত সপ্তাহে লাহোরের কাছে হাইওয়ের উপর দুষ্কৃতিকারীরা পিস্তল উঁচিয়ে গাড়ি থামাতে বাধ্য করে মা ও মেয়েকে। এরপর তাদের দু’জনকেই ধর্ষণ করা হয়। ওই গণধর্ষণের ঘটনায় তোলপাড় চলছে পাকিস্তানজুড়ে।মঙ্গলবার দেশটির মন্ত্রিসভার বৈঠকেও বিষয়টি নিয়ে আলোচনা হয়। এতে ধর্ষণের সঙ্গে জড়িতদের কোনো ছাড় দেয়া হবে না বলে হুশিয়ারি করা হয়। 
",22/9/2020,international
আবারও পাকিস্তান এয়ার ফোর্সের বিমান বিধ্বস্ত,"পাকিস্তানের বিমানবাহিনীর (পিএএফ) একটি বিমান বিধ্বস্ত হয়েছে। মঙ্গলবার নিয়মিত প্রশিক্ষণের সময় অ্যাটকের পিনডিগেবের কাছে বিধ্বস্ত হয়েছে। দেশটির বিমানবাহিনীর এক বিবৃতিতে এ খবর জানানো হয়েছে। এ নিয়ে চলতি বছরে পঞ্চম বিমান দুর্ঘটনা। এর আগে সর্বশেষ মার্চে একটি এফ-১৬ যুদ্ধবিমান দুর্ঘটনায় পতিত হয়।



বিমানবাহিনীর বিবৃতিতে বলা হয়েছে, নিয়মিত প্রশিক্ষণের সময় এ ঘটনা ঘটে। তবে কোনো হতাহতের ঘটনা ঘটেনি। দুর্ঘটনার পরে বিমানটির পাইলট নিরাপদে বের হয়েছেন। বিধ্বস্তের কারণ উদঘাটনের চেষ্টা চলছে। বিমানবাহিনী কর্তৃপক্ষ বলছে, বিমান দুর্ঘটনায় একটি বোর্ড গঠন করা হয়েছে। ওই বোর্ড দুর্ঘটনার কারণ অনুসন্ধান করে প্রতিবেদন দেবে। চলতি বছরে এ নিয়ে পঞ্চম বিমান দুর্ঘটনা। এর আগে পাকিস্তান এয়ার ফোর্সের এফ-১৬ যুদ্ধবিমান ইসলামাবাদের কাছে বিধ্বস্ত হয়। ওই ঘটনায় উইং কমান্ডার নোমান আকরাম নিহত হয়েছিলেন। ২৩ তম জাতীয় প্যারেডের দিন ওই দুর্ঘটনা ঘটে। ডন অনলাইন",22/9/2020,international
ভারতীয় চার্জ দি অ্যাফেয়ার্সকে পাকিস্তানের পররাষ্ট্র মন্ত্রণালয়ে তলব,"ভারতের রাজস্থান প্রদেশে এক পাকিস্তানি পরিবারের ১১ সদস্যের রহস্যজনক মৃত্যু কেন্দ্র করে ইসলামাবাদে নিযুক্ত ভারতীয় চার্জ দি অ্যাফেয়ার্সকে তলব করেছে পাকিস্তানের পররাষ্ট্র মন্ত্রণালয়।




পাকিস্তানের পররাষ্ট্র মন্ত্রণালয়ের কর্মকর্তারা এ সময় ভারতের মাটিতে পাকিস্তানি নাগরিকদের মৃত্যুর ব্যাপারে ইসলামাবাদের তীব্র প্রতিবাদের কথা জানিয়ে দেন। খবর দ্য ডনের।
পাক কর্মকর্তারা তাদের ১১ নাগরিকের মৃত্যুসংক্রান্ত সব তথ্য ইসলামাবাদকে দেয়ার জন্য নয়াদিল্লির প্রতি আহ্বান জানান।
পাকিস্তানের পররাষ্ট্র মন্ত্রণালয়ের বরাত দিয়ে দেশটির গণমাধ্যম আরও জানিয়েছে, গত ৯ আগস্ট ভারতের রাজস্থান প্রদেশে ১১ সদস্যের পাকিস্তানি পরিবারের সবার রহস্যজনক মৃত্যু হয়।
নয়াদিল্লির পাকিস্তান দূতাবাস বারবার তাগিদ দেয়া সত্ত্বেও ভারতীয় কর্মকর্তারা এ ব্যাপারে ওই দূতাবাসকে কোনো তথ্য দেননি এবং ওই দুঃখজনক মৃত্যুর কারণ সম্পর্কে এখনও ইসলামাবাদ অন্ধকারে রয়েছে। পাক পররাষ্ট্র মন্ত্রণালয় বলেছে, ভারত এ ব্যাপারে ইসলামাবাদকে প্রয়োজনীয় সহযোগিতা না করলে দুই দেশের সম্পর্কের আরও অবনতি হবে এবং দক্ষিণ এশিয়ার রাজনৈতিক সংকট আরও ঘনীভূত হবে।নয়াদিল্লি পাকিস্তানি ওই পরিবারের সব সদস্যের মৃত্যুর তদন্ত করার প্রয়োজনীয় ব্যবস্থা নেবে বলে পাক পররাষ্ট্র মন্ত্রণালয় আশা প্রকাশ করেছে। ",22/9/2020,international
বাংলাদেশের ভূয়সী প্রশংসা পাকিস্তানি মিডিয়ায়,"বাংলাদেশের অর্থনীতির ভূয়সী প্রশংসা করে পাকিস্তানি একটি জাতীয় ইংরেজি দৈনিকে নিবন্ধ প্রকাশ করা হয়েছে। দ্য নিউজ ইন্টারন্যাশনাল সংবাদ মাধ্যমে শনিবার প্রকাশিত ওই নিবন্ধে পাকিস্তানের অর্থনীতির সঙ্গে বাংলাদেশের অর্থনীতির তুলনা করা হয়।



নিবন্ধে পাকিস্তানের বর্তমান অর্থনীতি ও সামাজিক অবস্থান এবং তলাবিহীন ঝুড়ি হিসেবে চিহ্নিত হওয়া সত্ত্বেও বাংলাদেশে দারিদ্র্য হ্রাস পাওয়ার বিষয়টি তুলে ধরা হয়েছে। এতে বলা হয়, দুই দশক আগেও দক্ষিণ এশিয়ার দেশগুলোর মধ্যে সর্বনিম্ন মাথাপিছু আয় এবং মোট দেশজ উৎপাদনে (জিডিপি) স্বল্প প্রবৃদ্ধির কারণে বাংলাদেশকে তলাবিহীন ঝুড়ি বলা হত। বর্তমানে পাকিস্তানের চেয়েও বাংলাদেশের মাথাপিছু আয় বেশি। ভারতের পর বিশ্বের দ্রুত বর্ধনশীল অর্থনীতির দেশ হল বাংলাদেশ।নিবন্ধে বলা হয়, দুই বছর ধরে সংঘাতকবলিত আফগানিস্তানের চেয়েও পাকিস্তানের মাথাপিছু আয় কমছে। দেশটির বেশিরভাগ সরকারি বিদ্যালয়ে নিম্নমানের শিক্ষা দেয়া হয়। যেগুলো কেবল দরিদ্রদের শিক্ষা প্রদান করে।এর মাধ্যমে বৈষম্যমূলক দুটি পৃথক সমাজ তৈরি করা হচ্ছে। এ অঞ্চলে প্রাথমিক শিক্ষায় তালিকাভুক্তির ক্ষেত্রে বাংলাদেশ শীর্ষে রয়েছে। পাকিস্তানে সেই সংখ্যা সবচেয়ে কম।
শিক্ষার্থী ঝড়ে পড়ার হার সবচেয়ে বেশি পাকিস্তানে। ওই নিবন্ধে দাবি করা হয়, বাংলাদেশের চেয়ে পাকিস্তানের ডাক্তার, নার্স ও প্যারামেডিকেল কর্মী এবং পাশাপাশি সরকারি ক্লিনিক-হাসপাতালের সংখ্যা বেশি। তারপরেও পাকিস্তানিদের চেয়ে বাংলাদেশিদের গড় আয়ু তিন বছর বেশি। এ ছাড়া বাংলাদেশে শিশুমৃত্যুর হার পাকিস্তানের তুলনায় অর্ধেক।এ ছাড়া বাংলাদেশ একটি পোলিওমুক্ত দেশ। বিশ্বের যে দুটি দেশে এখনও পোলিও রোগটি রয়েছে। তার মধ্যে পাকিস্তান একটি। সম্প্রতি ডব্লিউএইচও নাইজেরিয়াকেও পোলিওমুক্ত ঘোষণা করেছে। পাকিস্তানের সরকারি হাসপাতাল-ক্লিনিকের মান খারাপ। ফলে দ্রুত ব্যাপক হারে বৃদ্ধি পেয়েছে বেসরকারি খাতে স্বাস্থ্যসেবা।এতে বলা হয়, বাংলাদেশ সামাজিক অগ্রগতির সঙ্গে অর্থনৈতিক নৈরাশার সংমিশ্র ঘটিয়েছে। এ অঞ্চলের যে কোনো দেশের চেয়ে নারীদের মর্যাদা উন্নয়ন ও অধিকার সংরক্ষণে সবচেয়ে বেশি প্রচেষ্টা চালাচ্ছে বাংলাদেশ। নারীদের উন্নয়নের কথা উল্লেখ করে নিবন্ধে বলা হয়, ক্ষুদ্রঋণ দেয়া হয় মূলত নারীদের। এ ছাড়া সফলভাবে পরিবার পরিকল্পনা কর্মসূচি পরিচালনা করছে বাংলাদেশ। এতে শুধু শিশু মৃত্যুহারই কমেনি, বেড়েছে নারীর মর্যাদাও। পাকিস্তান ও বাংলাদেশের নারীদের পারিবারিক ভূমিকার কথা উল্লেখ করে বলা হয়, পরিবারের মধ্যে নারী সদস্যদের ভূমিকা আরও বেড়েছে। পরিবারের আকার কেমন হবে তার নিয়ন্ত্রণও এখন বাংলাদেশের নারীদের হাতে। এদিকে পাকিস্তান শুধু মুখে মুখে লিঙ্গ সমতার কথা বলছে। এ ছাড়া এ অঞ্চলে পাকিস্তানেই জনসংখ্যা বৃদ্ধির হার সর্বোচ্চ।ইসলামাবাদের সঙ্গে ঢাকার নারী শ্রমিকদের কাজের তুলনা করে বলা হয়, নব্বইয়ের দশক থেকে বাংলাদেশে পোশাক শিল্পের উত্থান শুরু হয়। ওই সব প্রতিষ্ঠানে যেসব শ্রমিক কাজ করেন তাদের ৮০ শতাংশই নারী। এতে দেশটিতে নারীদের মর্যাদার সঙ্গে সঙ্গে আয়ও বেড়েছে। বাংলাদেশে পুরুষদের চেয়ে নারীরা স্বাস্থ্য, শিক্ষা, খাবার ও শিশুর কল্যাণে বেশি ব্যয় করে। পাকিস্তানের পরিস্থিতি সম্পূর্ণ ভিন্ন।বেসরকারি সংস্থাগুলোর ভূমিকা উল্লেখ করে বলা হয়, বাংলাদেশে সরকার ছাড়াও বড় বড় বেসরকারি সংস্থাগুলো বিভিন্ন কর্মসূচি পরিচালনা করে সমাজে গুরুত্বপূর্ণ ভূমিকা রাখছে। অন্যদিকে পাকিস্তানে দারিদ্র্য বিমোচনের সবচেয়ে বড় কর্মসূচিগুলো পরিচালিত হয় বেনজির ইনকাম সাপোর্ট প্রোগ্রাম, এহসাস আর পাকিস্তান দারিদ্র্য বিমোচন তহবিলের মাধ্যমে।এক দশক আগে বাংলাদেশের সামাজিক সাফল্য তার অর্থনৈতিক সাফল্যের চেয়ে বেশি ছিল। সামাজিক ক্ষেত্রের ব্যয়ের কারণে তৈরি হওয়া মানবসম্পদ সেই দেশকে এখন টেকসই প্রবৃদ্ধির পথে ধাবিত করছে।দারিদ্র্য বিমোচনে অর্থনীতির প্রবৃদ্ধি প্রয়োজন তাতে সন্দেহ নেই কিন্তু দুই দশক আগেও যা তলাবিহীন ঝুড়ি হিসেবে বিবেচিত বাংলাদেশের মতো একটি দেশ প্রমাণ করেছে যে, অনেক প্রবৃদ্ধির জন্য অপেক্ষার প্রয়োজন নেই। শুধু দরকার গৃহীত নীতির প্রতি আস্থা রেখে সরকার ও সংশ্লিষ্টদের সামনে এগিয়ে যাওয়ার মনোভাব।",22/9/2020,international
পাকিস্তানের গোয়াদার বন্দর ঘিরে চীনের সামরিক আকাঙ্ক্ষা,"দীর্ঘদিন ধরেই চীনের পিপলস লিবারেশন আর্মি নেভি’র (পিএলএএন) সামরিক অভিযানের জন্য পাকিস্তানের গোয়াদার বন্দরকে উপযুক্ত বেস হিসেবে চিহ্নিত করা হচ্ছে। ২০১৯ সালেই পাকিস্তান বন্দরটিকে আনুষ্ঠানিকভাবে চীনের হাতে তুলে দেয়। ভারতের ওপর নজরদারি চালাতে এর আগেও গোয়াদার বন্দরকে একাধিকবার ব্যবহার করতে দেখা গেছে বেইজিংকে। খবর এএনআই।



যুক্তরাষ্ট্রের নেভাল ওয়ার কলেজের চায়না মেরিটাইম স্টাডিজ ইন্সটিটিউট সম্প্রতি ‘গোয়াদার : পাকিস্তানে চীনের কৌশলগত শক্তিশালী অবস্থান’ শীর্ষক এক প্রতিবেদন প্রকাশ করে। এতে চীন কিভাবে এ বন্দরকে নিজেদের সামরিক আকাঙ্ক্ষা পূরণে ব্যবহার করছে তার চিত্র উঠে এসেছে। প্রতিবেদনে বলা হয়েছে, বিদেশি বন্দর পরিচালনার ক্ষেত্রে চায়না কমিউনিস্ট পার্টির একটি ‘কৌশলগত শক্তিশালী অবস্থান বা স্ট্যাটেজিক স্ট্রং পয়েন্ট’ রয়েছে। সে অনুসারে বিদেশি বন্দরে চীনা সংস্থাগুলো কৌশলে টার্মিনাল এবং বাণিজ্যিক অঞ্চল এমনভাবে তৈরি করে যাতে দেশটির সামরিক বাহিনী ব্যবহার করতে পারে। অবশ্যই চীনা কর্মকর্তা, রাষ্ট্রীয় উদ্যোগ এবং বেসরকারি সংস্থাগুলোর মধ্যে উচ্চ পর্যায়ের সমন্বয় এই ধারণাটিকে কার্যকর করে তোলে দেশটি।এ ধরনের ‘কৌশলগত শক্তিশালী ধারণা’ অনুসরণ করে ভারত মহাসাগরের কোলে পাকিস্তানের এ বন্দরে চীন সরবরাহ নেটওয়ার্ক, লজিস্টিক সহায়তা ও গোয়েন্দা জাল বিস্তার করেছে।প্রতিবেদনের তথ্য মতে, গোয়াদার দুটি কারণে বেইজিংয়ের কাছে গুরুত্বপূর্ণ। প্রথমত, এটি চীন-পাকিস্তান অর্থনৈতিক করিডর (সিপিসি) হয়ে ভারত মহাসাগরে সরাসরি পরিবহন সংযোগ স্থাপন করছে। এ বন্দরে চীন আর্থিক রিটার্ন পাওয়া বিনিয়োগ করেনি, কারণ এটি কৌশলগত বিনিয়োগ। দ্বিতীয়ত, গোয়াদার পশ্চিম চীনের জাহাজ নোঙর করা বা স্থিতিশীল করতে সহায়তা করছে।পারস্য উপসাগরের ঠিক মোহনায় এবং হরমুজ প্রণালির ঠিক বাইরে গোয়াদার বন্দরের অবস্থান। বিশ্বের তেলের প্রায় ২০ শতাংশের প্রবেশ ও বহির্গমন পথ হচ্ছে এই হরমুজ প্রণালি। গোয়াদার গুরুত্বপূর্ণ এ প্রণালি থেকে মাত্র ৪০০ কিলোমিটার দূরে। এর মাধ্যমে চীনের আমদানি করা তেলের ৪০ শতাংশ প্রবাহিত হয়। চীন ৪০ বছরের জন্য গোয়াদার বন্দর পরিচালনার অধিকার পেয়েছে। এটি চীনের জন্য বিরাট সামরিক সুযোগ তৈরি করেছে। চীন এখন উপসাগরীয় দেশগুলোতে প্রবেশের সুযোগ পাবে এবং ভবিষ্যতে আরব সাগরে একটি নৌঘাঁটি প্রতিষ্ঠার সম্ভাবনা সৃষ্টি হবে দেশটির জন্য। ২০০২ সাল থেকে এ বন্দরের অর্থায়ন ও নির্মাণের সঙ্গে জড়িত রয়েছে চীন। এ বন্দরের কার্যক্রম শুরু হয় ২০০৮ সালে। গোয়াদার বন্দর থেকে চীনের উত্তর-পশ্চিমাঞ্চলীয় শহর কাশগার পর্যন্ত তিন হাজার কিলোমিটার দীর্ঘ পথে মধ্যপ্রাচ্যের তেল পরিবহনের জন্য একটি রুট রয়েছে।পাকিস্তানের বেলুচিস্তান প্রদেশের কাছে অবস্থিত এ বন্দর ব্যবহার করে সেখানে নিজের নৌবাহিনীর শক্তি বৃদ্ধি করছে বেইজিং। গোয়াদার বন্দরকে চীন ব্যবহার করতে চলেছে নিজেদের নৌবাহিনীর ঘাঁটি হিসেবে। সাম্প্রতিক কিছু উপগ্রহ চিত্রে দেখা যায় ভারত মহাসাগরে নিজেদের শক্তি বাড়াতে পাকিস্তানের গোয়াদার বন্দরকে বেছে নিয়েছে চীন।",22/9/2020,international
বিক্ষোভে উত্তাল পাকিস্তান,"পাকিস্তানে মহাসড়কে বিপদে পড়া এক নারী গণধর্ষণের শিকার হয়েছে। দুই সন্তানের সামনে তাকে ধর্ষণ করা হয়। পাঞ্জাব প্রদেশের এ ঘটনার প্রতিবাদে রাস্তায় নেমেছে দেশটির সাধারণ জনগণ। এ ঘটনাকে বর্বর ও জঘন্য অভিহিত করে জড়িতদের সর্বোচ্চ শাস্তি চেয়ে বিচার চাচ্ছেন তারা।



নারী ও শিশুদের সুরক্ষার দাবিও জানাচ্ছেন। এদিকে ধর্ষণে জড়িত থাকার অভিযোগে এরই মধ্যে ১৫ জনকে গ্রেফতার করেছে পুলিশ। খবর আলজাজিরার।গত বৃহস্পতিবার ঘৃণ্য এ ঘটনাটি ঘটে। এদিন ভোরে দুই সন্তানকে নিয়ে গাড়ি চালিয়ে লাহোর-শিয়ালকোট মহাসড়ক ধরে গুজরানওয়ালা যাচ্ছিলেন ওই নারী।মাঝপথে গাড়ি খারাপ হয়ে যাওয়ায় বিষয়টি নিজের স্বামীকে জানিয়ে সাহায্যের জন্য গাড়ির মধ্যেই অপেক্ষা করছিলেন। কিন্তু স্বামী ঘটনাস্থলে পৌঁছানোর আগেই অজ্ঞাত একদল যুবক সেখানে আসে। এরপর তার গাড়ির জানালা ভাঙে এবং কাছের একটি মাঠে নিয়ে তাকে ধর্ষণ করে। নগদ অর্থ তিনটি এটিএম কার্ড ও অলঙ্কার কেড়ে নেয় দুর্বৃত্তরা।এ ঘটনা প্রকাশে আসতেই দেশজুড়ে শুরু হয় প্রতিবাদ বিক্ষোভ। তাতে ঘৃতাহুতি দেয় পুলিশের এক মন্তব্য। শুক্রবার এক বিবৃতিতে লাহোর পুলিশের প্রধান উমর শেখ বলেন, ‘গভীর রাতে নারীদের একা একা রাস্তায় বেরোনা ঠিক নয়।’তিনি আরও বলেন, নতুন নির্মিত এই মহাসড়কে যাত্রীদের সুরক্ষায় কোনো পুলিশ মোতায়েন করা হয়নি এবং দ্রুত তাদের দায়িত্ব দেয়া হবে।তার ধর্ষণের শিকার নারীকেই দোষ দেয়ার চেষ্টায় করাচি শহরে বিক্ষোভ শুরু হয়। নারী ও মেয়েদের বিরুদ্ধে সহিংসতার তীব্র নিন্দা জানায় তারা প্ল্যাকার্ড হাতে। নতুন নিয়োগ পাওয়া শেইখের পদত্যাগের দাবি জানান বিক্ষোভকারীরা।সেনাবাহিনীকে অবমাননার অভিযোগে পাকিস্তানে সাংবাদিক গ্রেফতার : সেনাবাহিনীকে অবমাননার অভিযোগে পাকিস্তানে এক সাংবাদিককে গ্রেফতার করেছে পুলিশ। দেশটির জনপ্রিয় ইংরেজি দৈনিক দ্য এক্সপ্রেস ট্রিবিউনের সাংবাদিক বিলাল ফারুকি বরাবরই পাকিস্তানের সেনাবাহিনী, সরকার এবং ধর্মীয় চরমপন্থী দলের সমালোচনা করে এসেছেন। পাকিস্তানে অনলাইনে ধর্ম, দেশ, আদালত এবং সেনাবাহিনীকে নিয়ে সমালোচনা করলে গ্রেফতার হতে হয় এবং বিচারের মুখোমুখি হতে হয়। ডন।শুক্রবার পাকিস্তান পুলিশ জানায়, সামাজিক যোগাযোগ মাধ্যমে দেশটির সেনাবাহিনীর বিরুদ্ধে অবমাননাকর পোস্ট দেয়া এবং ধর্মীয় বিদ্বেষ ছাড়ানোর অভিযোগে বিলালকে গ্রেফতার করা হয়েছে। দেশটিতে গত কয়েক মাসে সরকার ও দেশটির প্রভাবশালী সেনাবাহিনীর সামলোচনা করায় কয়েকজন সাংবাদিককে গ্রেফতার হতে হয়েছে। পাকিস্তান সরকার ও সেনাবাহিনীর আরেক সমালোচক সাংবাদিক মতিউল্লাহ জানকে গত জুলাইয়ে অজ্ঞাত ব্যক্তিরা ধরে নিয়ে যায়।তার নিখোঁজ হওয়া নিয়ে সাংবাদিক ও সমাজকর্মীরা তীব্র ক্ষোভ প্রকাশ এবং সমালোচনা শুরু করলে কয়েক ঘণ্টা পর তাকে ছেড়ে দেয়া হয়। এ সপ্তাহের শুরুতেও ইসলামাবাদে সাবেক এক সাংবাদিক কয়েকদিন নিখোঁজ থাকার পর বাড়ি ফিরেছেন।",22/9/2020,international
সেনাবাহিনীকে অবমাননা: পাকিস্তানে সাংবাদিক গ্রেফতার,"সেনাবাহিনীকে অবমাননার অভিযোগে পাকিস্তানে এক সাংবাদিককে গ্রেফতার করেছে পুলিশ।



দেশটির জনপ্রিয় ইংরেজি দৈনিক দ্য এক্সপ্রেস ট্রিবিউনের সাংবাদিক বিলাল ফারুকি বরাবরই পাকিস্তানের সেনাবাহিনী, সরকার এবং ধর্মীয় চরমপন্থী দলের সমালোচনা করে এসেছেন। গ্রেফতারের কয়েক ঘন্টা পর শনিবার সকালে তাকে আবার ছেড়ে দেয়া হয়েছে বলে ডন জানিয়েছে। পাকিস্তানে অনলাইনে ধর্ম, দেশ, আদালত এবং সেনাবাহিনীকে নিয়ে সমালোচনা করলে গ্রেফতার হতে হয় এবং বিচারের মুখোমুখি হতে হয়।শুক্রবার পাকিস্তান পুলিশ জানায়, সামাজিক যোগাযোগ মাধ্যমে দেশটির সেনাবাহিনীর বিরুদ্ধে অবমাননাকর পোস্ট দেয়া এবং ধর্মীয় বিদ্বেষ ছাড়ানোর অভিযোগে বিলালকে গ্রেফতার করা হয়েছে। দেশটিতে গত কয়েক মাসে সরকার ও দেশটির প্রভাবশালী সেনাবাহিনীর সামলোচনা করায় কয়েকজন সাংবাদিককে গ্রেফতার হতে হয়েছে।পাকিস্তান সরকার ও সেনাবাহিনীর আরেক সমালোচক সাংবাদিক মতিউল্লাহ জানকে গত জুলাইয়ে অজ্ঞাত ব্যক্তিরা ধরে নিয়ে যায়। তার নিখোঁজ হওয়া নিয়ে সাংবাদিক ও সমাজকর্মীরা তীব্র ক্ষোভ প্রকাশ এবং সমালোচনা শুরু করলে কয়েক ঘণ্টা পর তাকে ছেড়ে দেয়া হয়। এ সপ্তাহের শুরুতেও ইসলামাবাদে সাবেক এক সাংবাদিক কয়েকদিন নিখোঁজ থাকার পর বাড়ি ফিরেছেন। কারা তাকে ধরে নিয়ে গিয়েছিল, কোথায় নিয়ে গিয়েছিল সে বিষয়ে ওই সাংবাদিক মুখে বন্ধ করে আছেন।ওই সাংবাদিক নিখোঁজ হওয়ার পর এক টুইটে বিলাল লিখেছিলেন, ‘এই দেশে শক্তিশালীরা আইনের ঊর্ধ্বে।’ বিলালের মতো গত বছর আরেক সাংবাদিক শাহজেব জিলানি প্রায় একই অভিযোগে গ্রেফতার হয়েছিলেন। কিন্তু পর্যাপ্ত প্রমাণের অভাবে আদালত ওই মামলা খারিজ করে দেয়। বিবিসি জানায়, গত বছর পাকিস্তানে খবর প্রকাশের কারণে অন্তত চারজন সাংবাদিক ও ব্লগারকে খুন হতে হয়েছে। দেশটিতে সাংবাদিক ও মানবাধিকার কর্মীদের বিরুদ্ধে বাড়তে থাকা নৃশংসতা ও নিপীড়ন নিয়ে এ সপ্তাহেই উদ্বেগ প্রকাশ করেছে জাতিসংঘের মানবাধিকার বিষয় হাইকমিশনার। ",22/9/2020,international
ফরাসি দূতাবাস বন্ধ করতে পাকিস্তানে বিক্ষোভ,"ফ্রান্সের বিতর্কিত শার্লি এবদো ম্যাগাজিনে বিশ্বনবী হজরত মুহাম্মাদের (সা.) অবমাননাকর কার্টুন প্রকাশের প্রতিবাদে পাকিস্তানের রাওয়ালপিন্ডি শহরে হাজার হাজার মানুষ বিক্ষোভ মিছিল করেছেন।



বিক্ষোভকারীদের বেশিরভাগই ছিলেন শিক্ষার্থী। বিক্ষোভকারীরা ইসলামাবাদে অবস্থিত ফরাসি দূতাবাস বন্ধ করে পাকিস্তানে নিযুক্ত ফ্রান্সের রাষ্ট্রদূতকে বহিষ্কারের দাবি জানিয়েছেন।খবর পার্টসটুডের।সম্প্রতি সর্বশেষ নবী ও রাসূল হজরত মুহাম্মাদকে (স.) নিয়ে আবারও ব্যঙ্গাত্মক কার্টুন প্রকাশ করেছে ফরাসি ম্যাগাজিন শার্লি এবদো।হযরত মুহাম্মদকে (স.) নিয়ে ২০১৫ সালের কার্টুনগুলোই আবার প্রকাশ করেছে তারা। এ নিয়ে ইরানসহ বিশ্বের বিভিন্ন দেশে বিক্ষোভ শুরু হলে ফ্রান্সের প্রেসিডেন্ট ইমানুয়েল ম্যাকরন বলেন, শার্লি এবদোতে ফের মহানবী মুহাম্মদের (সা.) কার্টুন প্রকাশে বাধাদানের কোনো সুযোগ নেই। তাছাড়া ফ্রান্স মত প্রকাশের স্বাধীনতায় বিশ্বাস করে।",22/9/2020,international
"করাচির হিজরত কলোনিতে আগুন, নিহত ৪","পাকিস্তানের করচিতে হিজরত কলোনিতে তিনতলা একটি ভবনে ভয়বহ অগ্নিকাণ্ডে নারী ও শিশু ৪ জন নিহত হয়েছেন।



শনিবার সকালে ওই অগ্নিকাণ্ডের ঘটনা ঘটে। এত কমপক্ষে আরও ৮ জন আগত হন।দুই ঘণ্টার প্রচেষ্টায় দমকল কর্মীরা আগুন নিয়ন্ত্রণে আনেন। খবর দ্যা ডনের।অপ্রশস্ত রাস্তার কারণে দমকল বাহিনীকে ঘটনাস্থলে যেতে বেশ বেগ পেতে হয়। অগ্নিদগ্ধদের দ্রুত উদ্ধার করে হাসপাতালে ভর্তি করা হয়।তবে, কিভাবে আগুনের সূত্রপাত হয় তা জানা যায়নি।",22/9/2020,international
"পাকিস্তানে মার্বেল খনিতে ভয়াবহ ধস, নিহত ১৯","পাকিস্তানের খাইবার পাখতুনখাওয়া প্রদেশের মোহমান্দ জেলার প্রত্যন্ত অঞ্চলে সোমবার মার্বেল পাথরের খনি ধসে অন্তত ১৯ জনের মৃত্যু হয়েছে। এখনও ২৫ জনের মতো নিখোঁজ বয়েছেন বলে জেলা প্রশাসনের পক্ষ থেকে জানানো হয়েছে।



পাকিস্তানের সংবাদ মাধ্যম ডন অনলাইন জানিয়েছে, মঙ্গল কয়েকজনের মৃতদেহ ও দুইজনকে আহত অবস্থায় উদ্ধার করা হয়েছে। দেশটির দুর্যোগ ব্যবস্থাপনা কর্তৃপক্ষ উদ্ধার কাজ পরিচালনা করছে। পাথর ভাঙতে শক্তিশালী বিস্ফোরক ব্যবহারের কারণে ওই অঞ্চলের ভূখণ্ড অস্থিতিশীল হয়ে পড়েছিল বলে ধারণা পুলিশের।নিখোঁজদের উদ্ধারে উদ্ধারকর্মীদের সঙ্গে যোগ দিয়েছেন পাকিস্তানি সেনারা। তারা ধ্বংসস্তূপ সরিয়ে জীবিতদের খোঁজ করছেন তারা।পাকিস্তানের পশ্চিমাঞ্চলের আফগানিস্তান সীমান্তে অবস্থিত খনিটি। ওই এলাকাটি গুনগত সাদা মার্বেল খনির জন্য বিখ্যাত, যা দেশেও বিক্রির পাশাপাশি বিদেশে রফতানি করা হয়।মোহমান্দ জেলা পুলিশের প্রধান তারিক হাবিব জানান, সোমবার সন্ধ্যায় ধসের সময় খনিতে কাজ করছিলেন ৪০ থেকে ৫০ জন শ্রমিক। তিনি বলেছেন, ‘সাধারণত এই মার্বেল খনিগুলোতে অসংখ্য শ্রমিক কাজ করে। কিন্তু সৌভাগ্যবশত ওই সময় অধিকাংশ শ্রমিক কাজ শেষ করে বাসায় ফিরে গিয়েছিল।’",22/9/2020,international
সীমান্তে উত্তেজনা প্রশমনে ফের বৈঠকে ভারত-চীন,"প্রকৃত নিয়ন্ত্রণরেখায় উত্তেজনা কমাতে সোমবার ফের বৈঠকে বসতে চলেছে ভারত ও চীন।



চীনের দখলে থাকা মোল্ডো এলাকায় এ বৈঠক হওয়ার কথা। দুদেশের সেনাবাহিনীর কমান্ডার পর্যায়ের এ বৈঠকের ফলাফল নিয়ে আশাবাদী দিল্লি। খবর টাইমস অব ইন্ডিয়া। আজকের দ্বিপাক্ষিক বৈঠকে ভারতীয় প্রতিনিধি দলের নেতৃত্ব দেবেন সেনাবাহিনীর ১৪ কর্পসের কমান্ডার লেফটেন্যান্ট জেনারেল হরিন্দর সিং। অন্যদিকে চীনের সেনাবাহনীর সাউথ শিনচিয়াং রিজিয়নের কমান্ডার মেজর জেনারেল লিউ লিন তাদের দেশের প্রতিনিধি দলের প্রতিনিধি দলের নেতৃত্ব দিতে পারেন।

এর আগে আরও পাঁচবার ভারত এবং চীনের সেনাবাহিনীর মধ্যে কর্পস কমান্ডার স্তরে বৈঠক হয়েছে। কিন্তু তাতে কোনো ইতিবাচক ফলাফল পাওয়া যায়নি। তবে এবারে বৈঠক নিয়ে আশাবাদী ভারত। ",22/9/2020,international
রাজার নয় থাইল্যান্ড সাধারণ জনগণের,"থাইল্যান্ডে সরকারবিরোধী বিক্ষোভকারীরা দেশটির রাজতন্ত্রকে চ্যালেঞ্জের মুখে ফেলেছে। রাজধানী ব্যাংককের গ্রান্ড প্যালেসের কাছে ‘পিপলস ফলক’ নামে একটি ফলক স্থাপন করেছে তারা। এ সময় সেখানে ঘোষণা দেয়া হয়, ‘থাইল্যান্ডের মালিক জনগণ’। ২০ সেপ্টেম্বর রোববারের সকালে স্থাপন করা ফলকটিতে থাই ভাষায় লেখা হয়, ‘জনগণ এই মনোভাব প্রকাশ করছে, এই দেশের মালিক জনগণ; রাজা নয়।’



বিক্ষোভের আয়োজকরা বলছেন, এই ফলক হচ্ছে ২০০৭ সালে হারিয়ে যাওয়া আরেকটি ফলকের স্থলাভিষিক্ত; যেটি থাইল্যান্ডের নিরঙ্কুশ রাজতন্ত্র বিলোপের দাবিতে ১৯৩০ সালে স্থাপন করা হয়েছিল।বিষয়টিকে রাজতন্ত্রবিরোধী সাহসী পদক্ষেপ এবং থাই রাজা মাহা ভার্জিরালংকর্নের জন্য সর্বশেষ চ্যালেঞ্জ বলে মনে করা হচ্ছে। বিবিসি।জুলাই মাস থেকেই থাইল্যান্ডে রাজতন্ত্র ও রাজনৈতিক পদ্ধতি সংস্কারের দাবিতে ছাত্রদের নেতৃত্বে বিক্ষোভ চলে আসছে। এর মধ্যে সপ্তাহের শেষের দিন তথা শনিবারের বিক্ষোভকে কয়েক বছরের মধ্যে সবচেয়ে বড় বিক্ষোভ হিসেবে দেখা হচ্ছে।অনেকে রোববার ছত্রভঙ্গ করে দেয়া পর্যন্ত বিক্ষোভ চালিয়ে গেছেন। শুধু তাই নয়, কর্তৃপক্ষ ছাত্রদের দাবিতে পরিবর্তন আনার যে দাবি করছিল সেটির প্রতিও বৃদ্ধাঙ্গুলি দেখিয়েছে বিক্ষোভকারীরা।তারা যে রাজতন্ত্রের সংস্কারের দাবি করছে, সে রাজতন্ত্রকে থাইল্যান্ডে খুবই স্পর্শকাতর হিসেবে বিবেচনা করা হয় এবং রাজতন্ত্রের সমালোচনার জন্য দেশটিতে কয়েক বছরের জেলের মতো কঠোর শাস্তির বিধান রয়েছে।প্রতিবাদকারীদের আরেকটি দাবি হচ্ছে প্রধানমন্ত্রী প্রায়ুথ চান ওচার পদত্যাগ। তিনি ২০১৪ সালে সামরিক অভ্যুত্থানের মাধ্যমে ক্ষমতা দখল করেন এবং গত বছর প্রশ্নবিদ্ধ এক নির্বাচনে জয়ী হন।এছাড়া নতুন সংবিধান রচনা করা এবং সমালোচকদের হয়রানি বন্ধ করার দাবিও ছিল বিক্ষোভকারীদের। থাইল্যান্ডে দীর্ঘদিনের রাজনৈতিক অস্থিরতা রয়েছে।কিন্তু গত ফেব্রুয়ারি মাসে আদালত নতুন একটি গণতন্ত্রপন্থী দল ফিউচার ফরওয়ার্ড পার্টি (এফএফপি) ভেঙে দেয়ার আদেশ দেয়ার পর রাজনৈতিক অস্থিরতা তীব্র আকার ধারণ করে। এই দলটি তরুণ প্রজন্মের কাছে অনেক জনপ্রিয় এবং নতুন দল হয়েও পার্লামেন্ট নির্বাচনে তৃতীয় সর্বোচ্চ আসন অর্জন করেছে ২০১৯ সালে।রাজতন্ত্রবিরোধী থাইল্যান্ডের বর্তমান বিক্ষোভ আগের যে কোনো বিক্ষোভ প্রতিবাদের চেয়ে ভিন্ন। গত মাসে আন্দোলনকারী রাজতন্ত্রের সংস্কারে ১০ দফা দাবি তুলে ধরে। এ দাবি পাঠকারী প্যানুচায়া বলেছিলেন, তারা রাজতন্ত্র বিলোপের দাবি করছেন না; বরং তারা একে আধুনিকীকরণের দাবি করছেন।কিন্তু তার পরই তাদের ‘চাং চার্ট’ বা জাতিবিদ্বেষী হিসেবে তুলে ধরলে পরিস্থিতি খারাপের দিকে চলে যায়। উল্লেখ্য, থাইল্যান্ডে রাজাকে পূজনীয় হিসেবে বিবেচনা করা হয় এবং তার বিরুদ্ধে কোনো ধরনের অভিযোগ-অবমাননার অধিকার কারও নেই।থাইল্যান্ডের রাজনৈতিক অস্থিরতা এবং গোলযোগের ঘটনা নতুন নয়। কিন্তু এই নতুন আন্দোলন শুরু হয়েছে গত ফেব্রুয়ারিতে, যখন সে দেশের আদালত একটি নবগঠিত গণতন্ত্রপন্থী রাজনৈতিক দলকে বিলুপ্ত করার রায় দেন। ছাত্রনেতারা রাজপ্রাসাদের মাঠে ফলক বসিয়ে দিচ্ছেন। আকস্মিক জনসভা আয়োজনে চুপসানো মুরগি আর ইঁদুরের গান- থাই তরুণদের বিক্ষোভের সৃজনশীলতা।ফিউচার ফরোয়ার্ড পার্টি (এফএফপি) থাই তরুণ এবং প্রথমবারের ভোটদাতাদের মধ্যে খুবই জনপ্রিয় ছিল। গত বছর মার্চের নির্বাচনে দলটি সংসদের তৃতীয় বৃহত্তম দলে পরিণত হয়েছিল।ওই নির্বাচনেই সামরিক অধিনায়করা নির্বাচিত হন। কিন্তু জুনে একজন জনপ্রিয় গণতন্ত্রপন্থী আন্দোলনকারী ওয়ানচালরাম সাকসাতসিত প্রতিবেশী দেশ ক্যাম্বোডিয়া থেকে গুম হওয়ার পর বিক্ষোভ আবারও দানা বাঁধতে শুরু করে।থাইল্যান্ডে অভ্যুত্থানের পর থেকে মি. ওয়ানচালরাম সেখানে নির্বাসিত জীবনযাপন করছিলেন।তিনি এখনও নিখোঁজ রয়েছেন। বিক্ষোভকারীরা অভিযোগ করেন, তার অপহরণের পেছনে থাই রাষ্ট্রযন্ত্রের হাত রয়েছে। কিন্তু সরকার এই অভিযোগ অস্বীকার করেছে।",22/9/2020,international
"তালেবানের সঙ্গে পাল্টাপাল্টি হামলা, নিহত ৫২","কাতারের দোহায় আফগান সরকার ও বিদ্রোহী গোষ্ঠী তালেবান শান্তি আলোচনার মধ্যে আফগানিস্তানে একে অপরের ওপর হামলা-পাল্টা হামলা অব্যাহত রয়েছে।

সর্বশেষ কুন্দুজ প্রদেশে তালেবান যোদ্ধাদের লক্ষ্য করে একাধিক বিমান হামলা চালিয়েছে আফগান বিমানবাহিনী।



শনিবারের এসব হামলায় অন্তত ৪০ জন তালেবান যোদ্ধা নিহত হয়েছে। সেই সঙ্গে ১২ বেসামরিক নিরীহ নাগরিক নিহত হয়েছে। এর মধ্যে নারী এবং শিশুও রয়েছে। এছাড়া আরও ১০ জন আহত হয়েছে। বিমান হামলা ও হতাহতের তথ্য নিশ্চিত করেছেন আফগান কর্মকর্তারা। খবর আলজাজিরার। শনিবার সকালে খান আবাদ জেলার সেনা সদস্যদের অবস্থান লক্ষ্য করে তালেবানের হামলা চালানোর জবাবেই এ বিমান হামলা চালানো হয়। এ বিমান হামলায় কোনো বেসামরিক নাগরিক হতাহতের খবর নিশ্চিত করেনি আফগানিস্তানের প্রতিরক্ষা মন্ত্রণালয়। তবে বেসামরিক নাগরিক হতাহতের বিষয়টি নিয়ে আফগান সরকারের পক্ষ থেকে তদন্ত চলছে।টুইটারে এক বিবৃতিতে আফগান প্রতিরক্ষা মন্ত্রণালয় জানায়, শনিবার সকালে তালেবান যোদ্ধারা কুন্দুজ প্রদেশের খান আবাদ জেলায় অবস্থানস্থলে (আফগান সেনাবাহিনীর) হামলা চালিয়েছে। সক্রিয় আত্মরক্ষা প্রক্রিয়ায় সেনাবাহিনী হামলা প্রতিহত করেছে।’ তিনি জানান, ৩০ জনেরও বেশি তালেবান যোদ্ধা নিহত হয়েছেন। এদের মধ্যে দুই কমান্ডার রয়েছেন। 
পাল্টা বিবৃতিতে তালেবান দাবি করে, হামলায় তাদের কোনো যোদ্ধা নিহত হয়নি। বরং ২৩ বেসামরিক নাগরিক নিহত হয়েছে। স্থানীয় হাসপাতালের পরিচালক মোহাম্মদ নাইম জানান, হাসপাতালে তিন নিহত ও তিন আহত বেসামরিক নাগরিককে নিয়ে আসা হয়েছিল।পাল্টাপাল্টি হামলার পর সাধারণ মানুষের সুরক্ষার্থে মানবিক যুদ্ধবিরতির ডাক দিয়েছেন দেশটির প্রেসিডন্ট আশরাফ ঘানি। এর আগেও আফগান সরকারের পক্ষ থেকে তালেবানদের উদ্দেশে এমন যুদ্ধবিরতির আহ্বান জানানো হয়েছে। তবে তালেবানদের পক্ষ থেকে তা মেনে নেয়া হয়নি। আফগানিস্তানের দীর্ঘ ১৮ বছরের যুদ্ধে অবসানে সরকার এবং যুক্তরাষ্ট্র তালেবানের সঙ্গে যখন শান্তি চালিয়ে যাচ্ছে তখনই হামলার ঘটনা বেড়ে গেছে। এতে আবারও হুমকিতে পড়েছে শান্তি আলোচনা।",22/9/2020,international
থাইল্যান্ডে রাজতন্ত্রের বিরুদ্ধে মিছিল,"চ্যালেঞ্জের মুখে পড়েছে থাইল্যান্ডের রাজতন্ত্র। রাজা মাহা ভাজিরালংকর্নের রাজতন্ত্রকে প্রকাশ্যে চ্যালেঞ্জ জানিয়ে রাজধানী ব্যাংককে মিছিল করেছে হাজার হাজার প্রতিবাদকারী।থাইল্যান্ডের বিক্ষোভকারীরা রাজপ্রাসাদের কাছে একটি ফলক বসিয়েছে যাতে ঘোষণা করা হয়েছে, জনগণ এই আকাঙ্ক্ষা প্রকাশ করেছে যে এই দেশ জনগণের সম্পত্তি, রাজার নয়।



রোববার রাস্তায় নেমে আসা প্রতিবাদকারীরা রাজার ক্ষমতা খর্বকরাসহ বিভিন্ন দাবি জানিয়ে শ্লোগান দেয়।বিবিসি জানিয়েছে, প্রধানত ছাত্রদের নেতৃত্বে গত জুলাই মাস থেকে যে বিক্ষোভ চলছে। তাদের মূল দাবি- থাইল্যান্ডের রাজতন্ত্র আর রাজনৈতিক ব্যবস্থায় পরিবর্তন ঘটাতে হবে।রাজতন্ত্রে সংস্কারের দাবি থাইল্যান্ডে খুবই স্পর্শকাতর বিষয়। সে দেশে কেউ রাজার সমালোচনা করলে তার দীর্ঘমেয়াদী কারাদণ্ডের বিধান রয়েছে।রাজতন্ত্রের সংস্কারের পাশাপাশি বিক্ষোভকারীরা প্রধানমন্ত্রী জেনারেল প্রায়ুত জান-ওচার পদত্যাগের দাবি জানাচ্ছে। তিনি ২০১৪ সালে এক সামরিক অভ্যুত্থানের মাধ্যমে পূর্ববর্তী সরকারকে ক্ষমতাচ্যুত করেন এবং গত বছর এক বিতর্কিত নির্বাচনে নিজেকে বিজয়ী ঘোষণা করেন।বার্তা সংস্থা রয়টার্স জানিয়েছে, এই প্রতিবাদের বিষয়ে তাৎক্ষণিকভাবে থাই রাজপ্রাসাদের কোনো মন্তব্য পাওয়া যায়নি। এই মূহুর্তে রাজা ভাজিরালংকর্ন দেশে নেই।বিক্ষোভকারীরা মিছিল নিয়ে এগিয়ে যাওয়ার সময় শত শত নিরস্ত্র পুলিশ তাদের গতিরোধ করে। রয়্যাল গার্ড পুলিশ তাদের দাবিগুলো সদরদপ্তরে পৌঁছে দেওয়ার বিষয়ে সম্মতি জানিয়েছে, এটি জানিয়ে প্রতিবাদের নেতারা ‘বিজয়’ ঘোষণা করেন। তাৎক্ষণিকভাবে পুলিশ কোনো মন্তব্য করেনি।উপস্থিত জনতার উদ্দেশ্যে অন্যতম নেতা পারিত ‘পেঙ্গুইন’ চিওয়ারাক বলেন, দুই দিনে আমাদের সবচেয়ে বড় বিজয় এটিই যে আমাদের মতো সাধারণ মানুষও যে রাজার কাছে চিঠি পাঠাতে পারে সেটি দেখানো গেছে।প্রতিবাদের নেতাদের মধ্যে অন্যতম আরেকজন জানিয়েছেন, রাজা ভাজিরালংকর্নের কাছে দেওয়ার জন্য অনেকগুলো দাবি সম্বলিত একটি চিঠি রয়্যাল গার্ড পুলিশের কাছে হস্তান্তর করেছেন তারা।পানুসাইয়া সিথিজিরাওয়াত্তানাকুল সাংবাদিকদের জানান, চিঠিটি পুলিশ সদরদফতরে পাঠিয়ে দেওয়া হবে বলে জানিয়েছে পুলিশ।শনিবার ব্যাংককের একটি পার্কে কয়েক বছরের মধ্যে সবচেয়ে বড় প্রতিবাদ সমাবেশে হাজার হাজার প্রতিবাদকারী এসব দাবীর প্রতি সমর্থন জানিয়ে শ্লোগান দেয়। তারা রাতভর এই পার্কে অবস্থান করে ভোরে সূর্য ওঠার পর রাজধানীর গ্রান্ড প্যালেসের কাছে সানাম লুয়ং (রয়্যাল ফিল্ড) এলাকায় একটি ফলক স্থাপন করে।",22/9/2020,international
সংসদে থাই এমপির এ কী কাণ্ড!,"থাইল্যান্ডে সংসদে অধিবেশন চলাকালে এক সংসদ সদস্যের আপত্তিকর কাণ্ডের ঘটনা দেশটির সোশ্যাল মিডিয়ায় ভাইরাল হয়েছে।



ওই সংসদ সদস্যের নাম রোনাত্থেপ আনুওয়াত। তিনি থাইল্যান্ডের চোনবুরি প্রদেশে পালাং প্রচারথ পার্টি থেকে নির্বাচিত হয়েছেন।ব্রিটিশ দৈনিক ডেইলি মেইল জানিয়েছে, গত বুধবার সন্ধ্যায় বাজেট অধিবেশন চলাকালীন প্রত্যেক সংসদ সদস্যকে সেই বাজেটের একটি করে কপি দেয়া ছিল। যাতে তারা প্রস্তাবিত বাজেট বিষয়ে প্রশ্ন রাখতে বা মতামত দিতে পারেন।কিন্তু বাজেটের কপি না পড়ে অধিবেশন চলাকালীন নিজের মোবাইলে আপত্তিকর ছবি দেখছিলেন এমপি রোনাত্থেপ আনুওয়াত। আনুমানিক দশ মিনিট ধরে মোবাইল ফোনে স্ক্রল করে আপত্তিকর ছবিগুলো দেখছিলেন তিনি। বিষয়টি সংসদ ভবনের মিডিয়া গ্যালারিতে থাকা সাংবাদিকদের ক্যামেরায় ধরা পড়ে। পরে তা দেশটি সোশ্যাল মিডিয়ায় ছড়িয়ে পড়ে।পরে সাংবাদিকরা এ নিয়ে জিজ্ঞেস করলে এমপি রোনাত্থেপ আনুওয়াত বিষয়টি স্বীকার করেন।
",22/9/2020,international
"জাপানি বিজ্ঞানীদের নতুন জাতের ধান উদ্ভাবন, উপকৃত হবে বাংলাদেশ","প্রাকৃতিক দুর্যোগের টেনশনে থাকা বাংলাদেশি কৃষকদের সুখবর জানিয়েছে জাপানি বিজ্ঞানীরা। তাদের উদ্ভাবিত একটি নতুন জাতের লবণ সহিষ্ণু ধান বাংলাদেশ ও ভিয়েতনামের মতো প্রাকৃতিক দুর্যোগ প্রবণ অঞ্চলে কৃষকদের উপকারে আসতে পারে বলে জানিয়েছে তারা।



জিনগত উন্নতির পথ খুঁজে বের করে এই ধানটি তৈরি করেছে জাপানের জাতীয় কৃষি গবেষণা প্রতিষ্ঠান এনএআরও।টোকিওর প্রাচীন ঐতিহ্যবাহী প্রভাবশালী সংবাদ সংস্থা কিয়োডো নিউজ এ তথ্য জানিয়েছে। জাতীয় কৃষি গবেষণা প্রতিষ্ঠান এনএআরও’র বরাত দিয়ে গত রোববার প্রকাশিত প্রতিবেদনে বলা হয়, জাপানের বিজ্ঞানীরা এমন এক জিন খুঁজে পেয়েছেন যা মূল বৃদ্ধির ‘অ্যাঙ্গেল’ নির্ধারণে ভূমিকা রাখে। বৈশ্বিক জলবায়ু পরিবর্তনের এই দিনগুলোতে এই আবিষ্কার আরও নতুন জাতের সন্ধান দেবে বলে আশা প্রতিষ্ঠানটির বিজ্ঞানীদের।গবেষক দলটিকে উদ্ধৃত করে প্রতিবেদনে বলা হয়েছে, ২০৫০ সাল নাগাদ জাপানের উপকূলীয় এলাকাসহ পৃথিবীর কয়েকটি দেশের অর্ধেকের বেশি আবাদি জমি লবণের কারণে ক্ষতিগ্রস্ত হবে। বাংলাদেশ এবং ভিয়েতনাম ইতিমধ্যে ক্ষতিগ্রস্ত হয়েছে। বাংলাদেশের দক্ষিণাঞ্চলে এখনই ধানের উৎপাদন অনেকাংশে কমে গেছে।‘ধানগাছের শিকড় জমির অবস্থা অনুযায়ী কীভাবে বেড়ে উঠবে তা এই জিনের মাধ্যমে নকশা করা সম্ভব,’ জানিয়ে সংস্থাটির প্রধান বিজ্ঞানী ইউসাকু উগা বলেন, ‘লবণাক্ত জমিতে এর ফলন কয়েক গুণ বাড়বে। অন্য জমিতেও সাধারণ ধানের মতো ফলন দেবে।’এই জিনটি পাওয়া গেছে ইন্দোনেশিয়ার এক প্রকার ধানে, যার শিকড়গুলো স্থল পৃষ্ঠের বরাবর বেড়ে ওঠে।খরা এবং উচ্চ মাত্রায় লবণাক্তযুক্ত মাটি ধানের চারাকে পানিতে বেড়ে উঠতে দেয় না। মাটি আবার অনেক শক্ত হয়। যার কারণে লবণের আধিক্য চারাগাছগুলোর অক্সিজেন কমিয়ে দেয়। এই পরিবেশে ধানগাছ মাটির পৃষ্ঠতল বরাবর বেড়ে উঠতে পারলে বেশি প্রাণবন্ত হয়।বিজ্ঞানীরা ২০১৫ সাল থেকে টানা চার বছর সাসানিশিক ধান এবং ইন্দোনেশিয়ান ধানের শংকর প্রক্রিয়া পর্যবেক্ষণ করেন।তারা বলছেন, জেনেটিক্যালি উন্নত এই ধান লবণাক্ত পানিতে ১৫ শতাংশ বেশি ফলন দেবে।
",22/9/2020,international
নারিকেলের উৎপাদন কমার কারণ জানতে গাছে চড়লেন লংকান মন্ত্রী!,"শ্রীলংকা নারিকেল উৎপাদনে বিশ্বে চার নম্বর স্থানে আছে। তবে হঠাৎ করেই দেশটিতে নারিকেলের উৎপাদন কমে গেছে।



চাহিদা অনুযায়ী উৎপাদন না হওয়ায় উদ্বিগ্ন হয়ে পড়েছে লংকান সরকার। আর সে জন্যই সাধারণ মানুষকে এর উৎপাদন কমার কারণ বোঝাতে নারিকেলগাছে উঠে পড়লেন শ্রীলংকার নারিকেলবিষয়ক প্রতিমন্ত্রী অরুণদিকা ফার্নান্দো। খবর টাইমস অব ইন্ডিয়ার।গাছে বসে নারিকেল নিয়ে বিভিন্ন বিষয় তুলে ধরেন তিনি। প্রতিমন্ত্রী জানান, স্থানীয় শিল্প এবং ঘরোয়া বাজারে নারিকেলের চাহিদা অনেক গুণ বেড়ে গেছে। এ জন্য বর্তমানে দেশজুড়ে ৭০ কোটি নারিকেলের ঘাটতি দেখা দিয়েছে।অরুণদিকা ফার্নান্দো বলেন, যেসব জমি পড়ে আছে, সেগুলোতে যাতে নারিকেল চাষ করা যায়, সে জন্য সরকার সব ধরনের চেষ্টা চালাবে।
সাম্প্রতিক সময়ে নারিকেল উৎপাদনে বড় ধাক্কা খেয়েছে শ্রীলংকা। চলতি বছরের জানুয়ারি থেকে জুন পর্যন্ত, অর্থাৎ প্রথম ছয় মাসে ১৩৬ দশমিক ৭ কোটি নারিকেল উৎপাদিত হয়েছে, যা গত বছরের ওই সময়ের তুলনায় ১৩ দশমিক ৬ শতাংশ কম।একদিকে উৎপাদন কমে যাওয়া এবং অন্যদিকে চাহিদা বৃদ্ধি পাওয়ায় এ দ্বীপরাষ্ট্রে নারিকেলের দাম এখন আকাশচুম্বী। আর এ জন্য সাধারণ মানুষের মধ্যে ক্ষোভ বাড়ছে। ",22/9/2020,international
চীনা উপদেষ্টাকে ছেড়ে দিল মার্কিন এজেন্সি,"চীনের বৈদেশিক নিরাপত্তাবিষয়ক মন্ত্রণালয়ের (মিনিস্ট্রি অব স্টেট সিকিউরিটি-এমএসএস) কাজ করা এক চীনা উপদেষ্টাকে ছেড়ে দিয়েছে মার্কিন গোয়েন্দারা। চীনা কোম্পানির নাক গলানোর অভিযোগের মধ্যেই এমন ঘটনা ঘটল। মার্কিন সাইবার সিকিউরিটি অ্যান্ড ইনফ্রাস্টাকচার সিকিউরিটি এজেন্সি শুক্রবার এমএসএসের ওই উপদেষ্টাকে ছেড়ে দেয়। এমএসএসের সহযোগী এজেন্সি ও কন্ট্রাকটরদেরও ছেড়ে দেয়া হয়েছে। খবর জাস্টআর্থ নিউজের।



দ্য সাইবার ওয়ারের প্রতিবেদন অনুযায়ী- চীনা সংস্থাগুলো ওপেন সোর্সের মাধ্যমে তথ্য সংগ্রহ করে এবং গোপন কাজের সঙ্গে জড়িত। গার্ডিয়ানে প্রকাশিত এক প্রতিবেদন অনুসারে, বিশ্বব্যাপী লাখ লাখ মানুষের ব্যক্তিগত তথ্য (ডাটাবেজ) মুছে ফেলা হয়েছে।চীনা প্রতিষ্ঠান এসব তথ্য সংগ্রহ করেছিল। সম্প্রতি ফাঁস হওয়া তথ্যভাণ্ডার থেকে জানা যায়, চীনের সামরিক ও গোয়েন্দা নেটওয়ার্কের সঙ্গে এই ডাটাবেজের যোগসূত্র ছিল। ডাটাবেজে দেশটির ২০ কোটি ৪০ লাখ মানুষের তথ্য সংরক্ষিত ছিল। বিশেষজ্ঞরা বলেন, সামাজিক যোগাযোগ মাধ্যমের সহায়তায় চীনা ডাটা কোম্পানি জিনহুয়া পাবলিক ওপেন সোর্সের মাধ্যমে ডাটাগুলো সংগ্রহ করেছিল।চীনের দক্ষিণ-পূর্বাঞ্চলীয় শহর শেনজেনভিত্তিক প্রতিষ্ঠান হল জেনহুয়া ডাটা কোম্পানি।",22/9/2020,international
"শ্রীলঙ্কায় গাছে উঠে বক্তব্য দিলেন নারকেল মন্ত্রী, অতঃপর...","শ্রীলংকায় এ বছর নারকেলের ফলন কম। আর এই বিষয়টিই সাধারণ মানুষকে বোঝাতে অবিশ্বাস্য কাণ্ড ঘটালেন শ্রীলঙ্কার নারকেল প্রতিমন্ত্রী অরুণডিকা ফার্নান্দো। তড়তড় করে চড়ে পড়লেন নারকেল গাছে! সেখান থেকেই জনতার উদ্দেশে ভাষণ দিলেন তিনি।



বেশ অবাক করার মতোই ঘটনা। নারকেল গাছে ওঠা মোটেও সহজ কাজ নয়। এর জন্য বিশেষ পদ্ধতি জানা প্রয়োজন। কিন্তু সেই অসাধ্য সাধন করে তাক লাগিয়েছেন শ্রীলঙ্কার নারকেল মন্ত্রী অরুণডিকা ফার্নান্দো। সেখানে চড়েই তিনি জানান, দ্বীপরাষ্ট্রে এবার ৭০০ মিলিয়ন নারকেলের অভাব রয়েছে। এর জন্য মূলত দুটি কারণ তুলে ধরেছেন তিনি। প্রথমত, স্থানীয় শিল্পাঞ্চলে এর চাহিদা বিপুল। এবং দ্বিতীয়ত, স্থানীয়রা বাসিন্দারাও আগের তুলনায় বেশি নারকেল খাচ্ছেন।স্থানীয় সংবাদমাধ্যমের বরাতে এনডিটিভির খবর অনুযায়ী, ফার্নান্দো বলেছেন, “নারকেলের অভাব পূরণ করতে উদ্যোগী সরকার। আমরা ঠিক করেছি, আরও অনেক জমিকে নারকেল উৎপাদনের কাজে লাগাব। তাতে ফলন বাড়বে। আর ফলন বাড়লে দেশের চাহিদা মেটানোর পর তা রপ্তানিও করা যাবে। এতেই দেশের আর্থিক উন্নতি হবে।” কিন্তু বর্তমানে যেখানে নারকেলের আকাল দেখা দিয়েছে, তাতে বেশ সমস্যায় পড়েছেন শ্রীলঙ্কাবাসীরা। এই সমস্যা মেটাতে নারকেলের দাম কমিয়ে দেওয়ার সিদ্ধান্ত নিতে চলেছে সে দ্বীপরাষ্ট্রের সরকার বলেও জানান মন্ত্রী।গাছে উঠে নিজের মন্তব্য রাখা পর্যন্ত কোনও সমস্যা না হলেও গাছ থেকে নামতে গিয়ে রীতিমত ঘামছুটে গেছে মন্ত্রীর। তাঁর দলের সদস্য-সমর্থকদের কথায়, অরুণডিকা ফার্নান্দোকে নারকেল গাছ থেকে নামাতে রীতিমতো হিমশিম খেয়ে হয় তাঁদের। নিউজ ফার্স্ট জানিয়েছে, বক্তব্য শেষে মন্ত্রীকে নারিকেল গাছ থেকে নামাতে বেশ বেগ পেতে হয়েছে সমর্থকদের। পরে তাকে এক অদ্ভ‚তদর্শন যন্ত্রের মাধ্যমে গাছ থেকে নামিয়ে আনা হয়। ",22/9/2020,international
ভিয়েতনামে নিয়মিত আন্তর্জাতিক ফ্লাইট পুনরায় চালু,"ভিয়েতনামে শনিবার সকাল থেকে নিয়মিত আন্তর্জাতিক ফ্লাইট পুনরায় চালু হয়েছে।



করোনা মহামারীর কারণে পাঁচ মাস বন্ধ থাকার পর এটি আবার চালু করা হয়।ভিয়েতনাম এয়ারলাইনসের প্রথম ফ্লাইটটি রাজধানী হ্যানয় থেকে জাপানের রাজধানী টোকিওর উদ্দেশ্যে ছেড়ে গেছে। বিমানটিতে ৬০ জন আরোহী ছিল। এদের অধিকাংশই ভিয়েতনামী ছাত্র ও কর্মী। এছাড়া এই বিমানে জাপানি নাগরিকও ছিল। ভিয়েতনাম বার্তা সংস্থার খবরে এ কথা বলা হয়।গত মার্চ মাসের শেষ দিকে ভিয়েতনাম সব আন্তর্জাতিক ফ্লাইট বন্ধ করে দেয়।দেশটিতে এ পর্যন্ত এক হাজার ৬৮ জন করোনা ভাইরাসে আক্রান্ত হয়েছেন। গত দুসপ্তাহেরও বেশি সময় ধরে স্থানীয় পর্যায়ে কোন সংক্রমণের খবর পাওয়া যায়নি বলে দেশটির স্বাস্থ্য মন্ত্রণালয় জানিয়েছে।",22/9/2020,international
অতিবেগুনি রশ্মি করোনা ধ্বংস করে: দাবি জাপানি গবেষকদের,"সম্প্রতি একদল বিজ্ঞানী দাবি করছেন, অতিবেগুনি রশ্মির সাহায্যে করোনাভাইরাসের জীবাণু সমূলে ধ্বংস করা সম্ভব।



আমেরিকান জার্নাল অব ইনফেকশন কন্ট্রোলে প্রকাশিত একটি প্রতিবেদনে হিরোশিমা বিশ্ববিদ্যালয়ের একদল বিজ্ঞানীর এই গবেষণাপত্রটি প্রকাশিত হয়েছে। খবর জি নিউজের।গবেষণাপত্রে বিজ্ঞানীদের দাবি, নির্দিষ্ট তরঙ্গদৈর্ঘ্যের অতিবেগুনি রশ্মির সাহায্যে ভাইরাসের জীবাণু সমূলে ধ্বংস করা গেলেও তা মানব শরীরের ক্ষেত্রে ক্ষতিকর নয়।হিরোশিমা বিশ্ববিদ্যালয়ের বিজ্ঞানীরা আরও বলেন, ২২২ ন্যানোমিটার তরঙ্গদৈর্ঘ্যের অতিবেগুনি রশ্মির সাহায্যে করোনার জীবাণু সমূলে ধ্বংস করা সম্ভব।বিজ্ঞানীদের দাবি, ২২২ ন্যানোমিটার তরঙ্গদৈর্ঘ্যের অতিবেগুনি রশ্মির প্রয়োগে ৯৯.৭ শতাংশ করোনার জীবাণুকেই ধ্বংস করা সম্ভব।গবেষণাপত্রে হিরোশিমা বিশ্ববিদ্যালয়ের গবেষক হিরোকি কিতাগাওয়া জানান, ভিট্রো পরীক্ষায় দেখা গিয়েছে ঠিক কী ভাবে নির্দিষ্ট তরঙ্গদৈর্ঘ্যের অতিবেগুনি রশ্মির বিকিরণে সার্স-কোভ-২ ভাইরাসকে নিষ্ক্রিয় করাহিয়েছে।এই পরীক্ষাটি করা হয়েছে ইউভিসি ল্যাম্পের সাহায্যে। একটি প্লেটে ভাইরাস মিশ্রিত দ্রবণের উপর অতিবেগুনি রশ্মি প্রয়োগ করে দেখেন গবেষকরা। বিজ্ঞানীরা জানান, ২২২ ন্যানোমিটার তরঙ্গদৈর্ঘ্যের অতিবেগুনি রশ্মি ৩০ সেকেন্ড ধরে প্রয়োগ করলে ৯৯.৭ শতাংশ করোনা জীবাণুকেই নিষ্ক্রিয় করা যাচ্ছে।জাপানের বিজ্ঞানীদের দাবি, ২২২ ন্যানোমিটার তরঙ্গদৈর্ঘ্যের অতিবেগুনি রশ্মি মানুষের চোখ অথবা ত্বকের কোনও ক্ষতি করে না।মানব দেহর অন্য জীবিত কোষের জন্যেও এই নির্দিষ্ট তরঙ্গদৈর্ঘ্যের অতিবেগুনি রশ্মি ক্ষতিকারক নয়। তবে গবেষকদের মতে, এই তরঙ্গদৈর্ঘ্যের অতিবেগুনি রশ্মির কার্যকারিতা ও সুরক্ষার বিষয়টি নিয়ে আরও গবেষণা প্রয়োজন।",22/9/2020,international
পদত্যাগের কয়েকদিন পর যুদ্ধ সমাধিমন্দির পরিদর্শন অ্যাবের,"জাপানের প্রধানমন্ত্রী হিসেবে এ সপ্তাহে পদত্যাগ করা শিনজো অ্যাবে শনিবার একটি যুদ্ধ সমাধিক্ষেত্র পরিদর্শন করেছেন।



প্রতিবেশী দেশগুলো এটিকে টোকিওর অতীতের কঠোর সামরিক ব্যবস্থার প্রতীক হিসেবে দেখে থাকে। বার্তা সংস্থা এএফপির খবরে এমন তথ্য জানা গেছে।অ্যাবে সর্বশেষ ২০১৩ সালের ডিসেম্বরে এ বিতর্কিত সমাধিক্ষেত্র পরিদর্শন করেন। এ ঘটনায় যুদ্ধকালীন শত্রু দেশ চীন ও দক্ষিণ কোরিয়া অ্যাবের কঠোর সমালোচনা করে এবং ঘনিষ্ঠ মিত্র দেশ যুক্তরাষ্ট্রের পক্ষ থেকে এক ব্যতিক্রমী কূটনৈতিক তিরষ্কার জানানো হয়।অ্যাবে শনিবার টোকিওর মধ্যাঞ্চলে অবস্থিত ওই সমাধিক্ষেত্রে কাঠের করিডোর বরাবর হেঁটে চলার নিজের একটি ছবি পোস্ট করেছেন। ছবিতে ডার্ক স্যুট পরিহিত অ্যাবেকে সাদা পোশাকের এক শিন্ত পুরোহিতকে পাহারা দিতে দেখা যায়।জাতীয়তাবাদী এ রাজনীতিবিদ বলেন, আজ আমি ইয়াসুকুনি সমাধিক্ষেত্রে আমার শ্রদ্ধা জ্ঞাপন এবং প্রধানমন্ত্রী হিসেবে আমার পদত্যাগপত্র যুদ্ধে জীবন বিসর্জন দেয়া বীর সৈনিকদের মূলনীতির প্রতি উৎসর্গ করছি।অ্যাবে গত মাসের শেষের দিকে স্বাস্থ্যজনিত জটিলতার কারণে পদত্যাগের ঘোষণা দেন এবং বুধবার ইয়োশিহিদ সুগা তার স্থলাভিষিক্ত হন।",22/9/2020,international
আফগানিস্তানে সন্তানের পরিচয়পত্রে বাবার পাশাপাশি মায়ের নাম,"আফগানিস্তানে এখন থেকে সন্তানের জাতীয় পরিচয়পত্রে বাবার নামের পাশাপাশি মায়ের নামও থাকবে। দেশটির কর্মকর্তাদের বরাতে বিবিসি এমন খবর জানিয়েছে।



বৃহস্পতিবার প্রেসিডেন্ট আশরাফ গনি এ সংক্রান্ত একটি আইনের সংশোধনীতে সই করেছেন।বিবিসির খবরে বলা হয়, নারী অধিকার কর্মীদের দীর্ঘ আন্দোলনের ফলে আফগান কর্তৃপক্ষ সন্তানের পরিচয়পত্রে মায়ের নাম যুক্ত করতে যাচ্ছে।যুদ্ধবিধ্বস্ত এ দেশটির অনেক অংশে এখনও কোনো নারীর নাম প্রকাশ্যে এলে তাকে নেতিবাচকভাবে দেখা হয়। কোথাও কোথাও একে অপমানজনক বলেও বিবেচনা করা হয়।এ রীতির কারণে এতদিন ধরে আফগানিস্তানে শিশুদের জাতীয় পরিচয়পত্রে কেবল বাবার নামই থাকতো।শেষ পর্যন্ত সন্তানের পরিচয়পত্রে মায়ের নাম যুক্ত হওয়ার সিদ্ধান্তে সন্তোষ প্রকাশ করেছেন হয়ার ইজ মাই নেম হ্যাশট্যাগ ক্যাম্পেইনের প্রতিষ্ঠাতা লালেহ ওসমানি।তিনি বলেন, ধারাবাহিক প্রচার এবং দাবির পক্ষে নাগরিক ও প্রচারকর্মীদের ঐক্যবদ্ধ অবস্থানের ফলেই যে এ বিজয় এসেছে, তাতে কোনো সন্দেহই নেই।",22/9/2020,international
বাড়ছে চীন-তাইওয়ান উত্তেজনা,"তাইওয়ান প্রণালীতে যখন ১৮টি চীনা বিমানের মহড়া চলছিল, তখন তার জবাবে বেশ কয়েকটি জঙ্গি বিমান উড়িয়েছে তাইওয়ান।



এসব বিমান তাইওয়ান প্রণালীর স্পর্শকাতর মধ্যরেখা অতিক্রম করেছে। তাইপেতে এক জ্যেষ্ঠ মার্কিন কর্মকর্তার আলোচনার প্রেক্ষাপটে এই মহড়ার আয়োজন করেছে চীন।যুক্তরাষ্ট্র ও তাইওয়ানের মধ্যে ষড়যন্ত্রের অভিযোগ তুলে তার নিন্দা জানিয়ে যুদ্ধ মহড়ার ঘোষণা দেয় চীন। তাইওয়ানকে নিজের অবিচ্ছেদ্য অংশ বলে মনে করে চীন।তিন দিনের সফরে বৃহস্পতিবার তাইপেতে পা রাখেন মার্কিন অর্থনীতি বিষয়ক আন্ডারসেক্রেটারি কেইথ ক্রাচ। গত চার দশকের মধ্যে তাইওয়ান সফরে আসা সবচেয়ে জ্যেষ্ঠ কর্মকর্তা হলেন তিনি।তবে এ ঘটনার প্রয়োজনীয় জবাব দেয়া হবে বলে জানিয়েছে চীন। মার্কিন পররাষ্ট্র মন্ত্রণালয় বলছে, প্রেসিডেন্ট লি টেং-হুইয়ের স্মরণানুষ্ঠানে অংশ নিতে তাইওয়ানে গেছেন ক্রাচ। লিকে তাওয়ানের গণতন্ত্রের জনক বলে আখ্যায়িত করা হয়।এরপর শুক্রবারেই ১৮টি চীনা বিমান তাইওয়ান প্রণালীর মিডলাইনের ওপর দিয়ে উড়ে গেছে বলে জানিয়েছে তাইওয়ানের প্রতিরক্ষামন্ত্রণালয়।টুইটারে ইংরেজি ভাষার এক বিবৃতিতে মন্ত্রণালয় বলেছে, ১৮ সেপ্টেম্বরে দুটি এইচ-৬, আটটি জে-১৬, চারটি জে-১০ এবং চারটি জে-১১ জঙ্গি বিমান তাইওয়ান প্রণালীর মিডলাইন পার হয়ে তাইওয়ানের দক্ষিণপশ্চিমের এডিআইজেড (এয়ার ডিফেন্স আইডেন্টিফিকেশন জোন)-এ প্রবেশ করেছে।এই চীনা জঙ্গিবিমানগুলো যে পথ দিয়ে উড়ে গেছে তার একটি মানচিত্র দেখিয়েছে তাইওয়ানের প্রতিরক্ষামন্ত্রণালয়। সেগুলোর তাইওয়ানপ্রণালী মিডলাইন পেরোনোরও প্রমাণ দিয়েছে তারা। সাধারণত কোনও পক্ষেরই জঙ্গি বিমান এই মিডলাইন পেরোয় না।কিন্তু এবার তাইওয়ানের ভাষ্যমতে, চীন সেখানে একগাদা জঙ্গি বিমান উড়িয়েছে। তাইওয়ানের লিবার্টি টাইমস নিউজপেপার বলেছে, চীনের জঙ্গিবিমানগুলোকে দূরে সরে যাওয়ার সতর্কবার্তা দিয়ে তাইওয়ানের জঙ্গিবিমানগুলো শুক্রবার সকালে ৪ ঘন্টা ধরে ১৭ বার আকাশে চক্কর দিয়েছে।তাছাড়া তাইওয়ানের পূর্ব উপকূলের হুয়ালিয়েন বিমান ঘাঁটিতে এফ-১৬ জঙ্গিবিমানে ক্ষেপণাস্ত্র ভরার একটি ছবিও ছাপিয়েছে পত্রিকাটি।",22/9/2020,international
"নেপালে পাঠ্যবইয়ে নতুন মানচিত্র, এরপর মুদ্রায় ","সীমান্তের বিতর্কিত তিন ভূখণ্ড মানচিত্রে যুক্ত করে গত জুনে সংবিধান সংশোধন করেছিল নেপাল। এবার সেই নতুন মানচিত্র সম্বলিত পাঠ্যবই প্রকাশ করল দেশটির শিক্ষা দফতর।



শুধু তাই নয়, নেপালের নতুন মুদ্রাতেও খোদাই করা থাকবে নয়া ম্যাপ। নেপালের সরকারি একটি সূত্রের বরাতে টাইমস অব ইন্ডিয়া এ তথ্য জানিয়েছে। 

নেপালের শিক্ষামন্ত্রী গিরিরাজ মনি পোখারেল জানিয়েছেন, উচ্চ মাধ্যমিকের পাঠ্যবইয়ে নতুন মানচিত্র সংযোজন হয়েছে। এছাড়া মানচিত্র সম্বলিত পাঠ্যবইয়ে শিক্ষামন্ত্রী নিজেই ভূমিকা লিখেছেন। আর সেখানে লিপুলেখ, কালাপানি এবং লিম্পিয়াধাউরাকে নেপালের ভূখণ্ড হিসেবে দেখানো হয়েছে।নতুন বইয়ে নেপালের মোট ভূখণ্ড উল্লেখ করা হয় ১ লাখ ৪৭ হাজার ৬৪১.২৮ বর্গ কিলোমিটার। এর মধ্যে শুধু কালাপানি এলাকা ধরা হয়েছে ৪৬০ বর্গ কিলোমিটার। এছাড়া নতুন মানচিত্র সংযোজিত করে নতুন ১ টাকা ও ২ টাকার কয়েনও তৈরি করা হচ্ছে। দশেরার দিন আনুষ্ঠানিকভাবে সেই কয়েন নেপালের বাজারে ছাড়ার পরিকল্পনা রয়েছে ওলি সরকারের। গত জুনে সীমান্তের বিতর্কিত লিপুলেখ, কালাপানি এবং লিম্পিয়াধাউরাকে নেপালের ভূখণ্ড দাবি করে সংসদের উচ্চকক্ষে নতুন মানচিত্র বিল পাস হয়। এর মধ্যেই আরও দুটি বিতর্কিত ভূখণ্ড নৈনিতাল ও দেরাদুনকেও নেপালের ভূখণ্ড বলে দাবি করছে ওলি সরকার। ",22/9/2020,international
শান্তি আলোচনার মধ্যেই আফগান তালেবান সংঘর্ষ,"কাতারের দোহায় আফগান সরকারের সঙ্গে বিদ্রোহী গোষ্ঠী তালেবানের চলমান শান্তি আলোচনার মধ্যে আফগানিস্তানের নানগারহারে দুই পক্ষের মধ্যে তীব্র লড়াই শুরু হয়েছে।



বুধবার থেকে চলমান হামলা-পাল্টাহামলায় উভয়পক্ষের অন্তত ৬০ যোদ্ধা নিহত হয়েছেন। এর মধ্যে তালেবানের একজন কামন্ডার রয়েছে। খবর আলজাজিরার।দুই দশক ধরে চলা রক্তক্ষয়ী সংঘাতে আফগানিস্তানে কয়েক হাজার মানুষ নিহত হয়েছেন। বাস্তুচ্যুত হয়েছেন কয়েক লাখ মানুষ। এবার শান্তি প্রতিষ্ঠার লক্ষ্যে দেশটির নির্বাচিত সরকারের সঙ্গে প্রথমবারের মতো মুখোমুখি আলোচনায় অংশ নিচ্ছে তালেবান।শনিবার থেকে কাতারের রাজধানী দোহায় তাদের ঐতিহাসিক শান্তি আলোচনা শুরু হয়েছে। দুই দশক ধরে চলমান যুদ্ধের অবসান ছাড়াও দেশটিতে নারী অধিকার রক্ষার বিষয়টিও গুরুত্ব পেয়েছে আলোচনায়।ওই শান্তি আলোচনার মধ্যে বুধবার রাতে নানগারহার প্রদেশে দুই পক্ষের মধ্যে লড়াই শুরু হয়। নানগারহার প্রাদেশিক সরকারের মুখপাত্র জানান, বুধবার রাতে পূর্বাঞ্চলীয় প্রদেশের একটি শহরে রাতভর এই লড়াইয়ে আফগান নিরাপত্তা বাহিনীর ১১ সদস্য, আটজন সরকার সমর্থক যোদ্ধা এবং ৩০ তালেবান সদস্য নিহত হয়েছেন।প্রাদেশিক সরকারের মুখপাত্র আতাউল্লাহ খোজিয়ানি দাবি করেন, তালেবান যোদ্ধারা কয়েকটি নিরাপত্তা চৌকিতে হামলা চালালে এই লড়াই শুরু হয়। আফগান প্রতিরক্ষামন্ত্রী আসাদুল্লাহ খালিদ বলেন, ‘আমাদের তরফ থেকে কোনো হামলাহয়নি। শত্রুরা হামলা অব্যাহত রেখেছে আর আফগান নাগরিকদের রক্তপাত চালিয়ে যাচ্ছে।’তবে আফগান কর্তৃপক্ষের এ দাবির ব্যাপারে কোনো মন্তব্য করেনি। তোলো নিউজ জানিয়েছে, বৃহস্পতিবার কাবুলে আফগান বাহিনীর পৃথক এক অভিযানে গাইরুল্লাহ নামে তালেবানের ‘রেড ইউনিট’র এক শীর্ষ কমান্ডার নিহত হয়েছেন।এছাড়া ওই অভিযানে আরও সালাহুদ্দিন সাদিক নামে এক যোদ্ধা নিহত ও ১০ জন আহত হয়েছেন। এদিকে কাতারের দোহায় চলমান আলোচনা ‘খুবই আশাপ্রদ ও আফগান জনগণের জন্য গুরুত্বপূর্ণ’ বলে মন্তব্য করেছেন আফগানিস্তানে মার্কিন ও ন্যাটো বাহিনীর কমান্ডার জেনারেল স্কট মিলার।তবে আফগান সরকারের প্রতিনিধি আবদুল্লাহ আবদুল্লাহ বলেছেন, আলোচনা চালিয়ে যাওয়া খুবই কঠিন। তবে আমাদের আরও কঠিন সিদ্ধান্ত নিতে হবে।",22/9/2020,international
যুক্তরাষ্ট্রকে সতর্ক করে তাইওয়ান প্রণালীতে সামরিক মহড়া চীনের,"তাইওয়ান প্রণালীতে সামরিক মহড়া চালিয়েছে চীন। তাইওয়ানে যখন মার্কিন উচ্চ পদস্থ কর্মকর্তা সফরে গেছেন ঠিক সে সময়ই এই মহড়া দিয়েছে বেইজিং। নিজেদের সার্বভৌমত্ব রক্ষা করতেই এই মহড়া চালানো হয়েছে বলে দাবি চীনের। খবর বিবিসির।



যুক্তরাষ্ট্র ও চীনের মধ্যে তীব্র উত্তেজনা চলছে। তাইওয়ানকে ঘিরে দুই দেশেরে সম্পর্ক আগুনে ঘি ঢালার মতো অবস্থা। যুক্তরাষ্ট্রের কূটনীতি তাইওয়ানের পক্ষাবলম্বন করায় উত্তেজনা আরও বেড়েছে। চীন স্বশাসিত তাইওয়ানকে একটি বিচ্ছিন্ন প্রদেশ হিসেবে মনে করে। তাইপে স্বাধীন হওয়ার চেষ্টা করলে প্রয়োজনে শক্তি প্রয়োগেরও হুমকি দিয়ে রেখেছে তারা।তাইওয়ানের প্রেসিডেন্ট সাই ইং-ওয়েনের সঙ্গে বৈঠক করতে তিনদিনের সফর তাইপেতে এসেছেন মার্কিন অর্থনীতি বিষয়ক আন্ডার সেক্রেটারি কেইথ ক্রাচ। এছাড়া নানা বিষয়ে আলোচনা হওয়ার কথা রয়েছে।চীনের প্রতিরক্ষা মন্ত্রণালয়ের মুখপাত্র বিবৃতিতে জানান, যুক্তরাষ্ট্র-তাইওয়ানের ঘণিষ্ঠ সম্পর্কের কারণে এই অঞ্চলে উত্তেজনা সৃষ্টির মূল কারণ হয়ে দাঁড়িয়েছে। যারা আগুন নিয়ে খেলছে তারাই সেই আগুনে পুড়বে বলে আমেরিকাকে ইঙ্গিত করে সতর্ক করেছে বেইজিং।সাম্প্রতিক মাসগুলোতে তাইওয়ান প্রণালীতে মার্কিন যুদ্ধজাহাজের আনাগোনাও বাড়ছে।",22/9/2020,international
আফগানিস্তানের কাছে ন্যাটোর ৪ জঙ্গিবিমান হস্তান্তর,"আফগানিস্তানের সেনাবাহিনীর কাছে চারটি জঙ্গিবিমান হস্তান্তর করেছে উত্তর আটলান্টিক নিরাপত্তা জোট বা ন্যাটো।



আফগান বিমান বাহিনীর সঙ্গে চুক্তি অনুযায়ী ২৬টি 'এ-২৯ সুপার টোকানো' মডেলের জঙ্গিবিমান দেয়ার কথা রয়েছে ন্যাটোর।খবর ন্যাটো প্রেসের।রাজধানী কাবুলে বৃহস্পতিবার অনুষ্ঠানিকভাবে জঙ্গিবিমানগুলো হস্তান্তর হয়েছে।এ সময় ন্যাটোর কর্মকর্তারা বলেছেন, তারা এ পর্যন্ত আফগান বাহিনীর কাছে ১৮টি জঙ্গিবিমান হস্তান্তর করেছেন। আগামী কয়েক মাসের মধ্যে আরও ছয়টি বিমান দেয়া হবে।আফগানিস্তানের ভারপ্রাপ্ত প্রতিরক্ষামন্ত্রী আসাদুল্লাহ খালেদ বলেছেন, সেনাবাহিনী নিজেরাই দেশ রক্ষার সক্ষমতা রাখে। শত্রুরা সেনাবাহিনীকে ভেঙে দেয়ার যে স্বপ্ন দেখে তা কোনো দিন সফল হবে না।ন্যাটোর সঙ্গে আফগানিস্তানের সহযোগিতা অব্যাহত থাকবে বলে তিনি জানান।কাতারের রাজধানী দোহায় আফগান সরকারের সঙ্গে তালেবানের আলোচনার প্রক্রিয়া চলার মধ্যেই চারটি জঙ্গিবিমান হস্তান্তরের কাজ সম্পন্ন করল ন্যাটো।",22/9/2020,international
দক্ষিণ আফ্রিকায় লকডাউন উঠে যাচ্ছে সোমবার,"দক্ষিণ আফ্রিকা দীর্ঘ ৬ মাস পর আগামী সোমবার থেকে লকডাউন মুক্ত হতে যাচ্ছে। করোনা মহামারীর কারণে দীর্ঘ ৬ মাস লকডাউনে থাকা দেশটিতে করোনা সংক্রমণ ও মৃত্যু কমে আসায় সরকার এ সিদ্ধান্ত নিয়েছে।



দেশটির রাষ্ট্রপতি সিরিল রামাপোসা বুধবার জাতির উদ্দেশ্য দেয়া ভাষণে সোমবার থেকে লকডাউন প্রথম স্তরে নামিয়ে এনে সবকিছু স্বাভাবিক করার ঘোষণা দেন।সেইসঙ্গে আর্ন্তজাতিক ফ্লাইট যোগাযোগ ও সব সীমানা ১ অক্টোবর থেকে খুলে দেয়ার ঘোষণা দেয়া হয়েছে।তবে প্রাথমিকভাবে সীমিত পরিসরে নির্দিষ্ট কয়েকটি দেশের সঙ্গে বাণিজ্য সম্পর্ক ঠিক রাখতে আর্ন্তজাতিক ফ্লাইট যোগাযোগ চালু করা হবে বলে রাষ্ট্রপতি ভাষণে উল্লেখ করেন।পরবর্তীতে বৈশ্বিক করোনা মহামারী ঠিক হলে সব দেশের সঙ্গে ফ্লাইট যোগাযোগ স্বাভাবিক করার ঘোষণা দেন রাষ্ট্রপতি।সোমবার থেকে মসজিদসহ সব ধর্মীয় প্রতিষ্ঠানে স্ব স্ব ধর্মের রীতিনীতি পালন করতে আর কোনো বাঁধা থাকবে না। তবে স্বাস্থ্যবিধি মেনে সব কাজ সম্পন্ন করার তাগিদ দেন রাষ্ট্রপতি।এছাড়া ফুটবল ক্রিকেটসহ সব ধরনের খেলাধুলার জন্য আরোপিত বাধ্যবাধকতাও থাকছে না সোমবার থেকে।চলতি বছরের মার্চ মাস থেকে বিশ্বব্যাপী করেনা মহামারী শুরু হলে পাঁচ স্তরের লকডাউন নীতিমালা ঘোষণা করে দক্ষিণ আফ্রিকা। গত ছয়মাসে পাঁচ স্তরের লকডাউন নীতিমালা ক্রমান্বয়ে শীতিল করে সোমবার শেষ হবে সম্পূর্ণ লকডাউন।উল্লেখ্য, দক্ষিণ আফ্রিকায় করোনা আক্রান্তের সংখ্যা সাড়ে ৬ লাখ ছাড়িয়ে গেলেও সুস্থতার হার ৯০ শতাংশ।
",22/9/2020,international
ধর্ষণ করলেই খোজা করা হবে নাইজেরিয়ায়,"ধর্ষকদের বিরুদ্ধে কঠোর আইন পাস করল নাইজেরিয়ার কাদুনা রাজ্য। সেখানে কোনো ব্যক্তি ধর্ষণ করলে তাকে অস্ত্রোপচারের মাধ্যমে খোজা করা হবে। নতুন এ আইনে বলা হয়েছে, ১৪ বছরের নিচে কোনো শিশুকে ধর্ষণ করা হলে এ শাস্তির মুখোমুখি হতে হবে তাকে। খবর-স্কাই নিউজ।



কাদুনা রাজ্যের গর্ভনর নাসির আহমেদ এল-রুফাই বলেন, শিশুদের বিরুদ্ধে মারাত্মক অপরাধ প্রতিরোধে ও ভবিষ্যত সুরক্ষায় এ কঠিন দণ্ড সাহায্য করবে। খবরে বলা হয়েছে, নাইজেরিয়াতে করোনাকালীন সময়ে কয়েক মাসে ধর্ষনের হার অত্যাধিক বেড়ে গেছে। তবে দেশটির নারী অধিকারকর্মীরা ধর্ষণের শাস্তি মৃত্যুদণ্ড দিতে আহ্বান জানিয়েছেন। জেন্ডার অ্যাক্টিভিস্ট ও ধর্ষণের হাত থেকে বেঁচে যাওয়া ডরোথি নেজেমানজে বলেছেন, এমন আইন নাইজেরিয়ার অন্য রাজ্যগুলোতে গ্রহণ করা উচিত। অবশ্য নাইজেরিয়ার কাদুনা রাজ্যে ধর্ষণের কঠিন শাস্তি আগে থেকেই ছিল। রাজ্যটিতে আগে প্রাপ্তবয়স্ক নারীদের ধর্ষণের শাস্তি ছিল ২১ বছরের কারাদণ্ড। আর সংখ্যালঘুদের ধর্ষণের শাস্তি ছিল যাবজ্জীবন।",22/9/2020,international
দক্ষিণ আফ্রিকায় ১২ মিলিয়ন লোক করোনা আক্রান্ত হবে,"দক্ষিণ আফ্রিকায় ছয় মাসে করোনা আক্রান্তের সংখ্যা দাঁড়াবে ১২ মিলিয়নে। সেই সঙ্গে মৃত্যুর সংখ্যাও দাঁড়াবে ৪০ হাজারে।
সম্প্রতি দেশটির স্বাস্থ্যমন্ত্রী জুয়েলি এমকিজে প্রিটোরিয়া নিজ দফতরে এক সংবাদ সম্মেলনে সাংবাদিকদের এমন তথ্য জানিয়েছেন। স্বাস্থ্যমন্ত্রী বলেছেন, বর্তমানে করোনা আক্রান্ত সাড়ে ৬ লাখ পেরিয়েছে। ৬ মাসে তা মোট জনসংখ্যার ৪৭.৮ শতাংশ আক্রান্ত হয়ে ১২ মিলিয়নে দাঁড়াবে।



সেই সঙ্গে মৃত্যুর সংখ্যাও দাঁড়াবে ৪০ হাজারে। সরকারি হিসাবে বর্তমানে মোট জনসংখ্যার ২০ শতাংশ আক্রান্ত হয়েছে। আগামী ৬ মাসে আরও ২৭ শতাংশ আক্রান্ত বৃদ্ধি পেয়ে আক্রান্তের সংখ্যা ১২ মিলিয়নে দাঁড়াবে।এছাড়া মন্ত্রী জানিয়েছেন, ৬ মাসে দেশটিতে সরকার ৮ মিলিয়ন এন্ট্রিবডি পরীক্ষা করবে। তিনি আরও বলেছেন, করোনার শুরুতে যেভাবে করোনা শনাক্তে সরকার পরীক্ষা কর্মসূচি হাতে নিয়েছিল বর্তমানে তা হ্রাস করা হয়েছে।
অপরদিকে জোহানসবার্গ উইটস বিশ্ববিদ্যালয়ের বিশিষ্ট ভ্যকসিনোলজিস্ট অধ্যাপক ডা.সানির মাঝি বলেছেন, বর্তমানে করোনা শনাক্ত কম মনে হলেও দেশের ঘনবসতিপূর্ণ এলাকাগুলোতে ৪০ শতাংশ লোক আক্রান্ত হয়েছে।",22/9/2020,international
উগান্ডায় অস্ত্র লুট করে জেল পালিয়েছে ২১৯ বন্দি,"উগান্ডায় জেল পালিয়েছে ২১৯ বন্দি। পালানোর আগে তারা অস্ত্রাগার থেকে ১৫টি একে-৪৭, ২০টি ম্যাগাজিন ও গোলাবারুদ নিয়ে পালিয়ে যায়। ঘটনার পর থেকে নিরাপত্তা বাহিনীর অভিযানে দুইজন নিহত ও দুইজনকে পুনরায় আটক করতে সক্ষম হয়। খবর-আল জাজিরার।



বুধবার রাতে দেশটির উত্তর-পশ্চিম এলাকার মরোটো জেলায়। সে এলাকাটিতে সেনা ব্রাকও রয়েছে। দেশটির সামরিক বাহিনীর মুখপাত্র ব্রিগেডিয়ার ফ্লাভিয়া বাইকওয়াসো বলেছেন, ২১৯ জেলা পলাতক বন্দির মধ্যে আমরা দুইজনকে পুনরায় ধরতে সক্ষম হয়েছি। আর অভিযানে পলাতক বন্দিদের মধ্যে দুইজন নিহত হয়েছেন। তিনি বলেন, পলাতকদের মধ্যে মারাত্মক অপরাধী রয়েছে। ধর্ষক, ডাকাত ও খুনির মতো অপরাধী রয়েছে। পলাতক বন্দিদের হাতে অস্ত্র ছিল এবং সারা রাত ধরে অন্ধকারে লুকিয়ে ছিল, তাই তল্লাশি অভিযান কঠিন হয়ে পড়েছিল। তারা সারা রাত গায়েব ছিল। তাই আমাদের তল্লাশি অভিযান জটিল হয়ে পড়েছিল। কিন্তু আমরা তাদের ধরবোই, যোগ করেন এ সামরিক কর্মকর্তা।",22/9/2020,international
দক্ষিণ আফ্রিকায় খুলে দেয়া হচ্ছে আন্তর্জাতিক ফ্লাইট ও বর্ডার,"দক্ষিণ আফ্রিকায় করোনা পরিস্থিতির সন্তোষজনক উন্নতি হওয়ার দাবি করেছে দেশটির স্বাস্থ্য অধিদফতর। শনিবার প্রকাশিত স্বাস্থ্য অধিদফতরের সর্বশেষ রিপোর্ট অনুযায়ী দেশটিতে নতুন ৪৯ জন করোনা আক্রান্ত রোগীর মৃত্যুর মধ্য দিয়ে মোট মৃত্যুর সংখ্যা দাঁড়িয়েছে ১৫৪২৭ জন।
স্বাস্থ্য অধিদফতর বলেছে, মোট আক্রান্ত ৬৪৮২১৪ জন হলেও সুস্থতার হার ৯০ শতাংশে পৌঁছেছে।



করোনা মহামারী পরিস্থিতির সন্তোষজনক উন্নতি হওয়ায় দীর্ঘ ৬ মাস পর আন্তর্জাতিক ফ্লাইট যোগাযোগ ও সব বর্ডার খুলে দেয়া হবে বলে মন্তব্য করেছেন যোগাযোগমন্ত্রী ফিকিলে মাবোবুলা।তিনি ওআর টাম্বু আন্তর্জাতিক বিমানবন্দরে আয়োজিত এক সভায় এ মন্তব্য করেছেন। মন্ত্রী জানিয়েছেন, জাতীয় করোনা কমান্ড কাউন্সিলের সঙ্গে পরামর্শ করে শিগগিরই আন্তর্জাতিক ফ্লাইট যোগাযোগ ও দেশের সব সীমানা খুলে দেয়া হবে।
",22/9/2020,international
মিসরের মুসলিম ব্রাদারহুড নেতা মোহাম্মদ বাদির যাবজ্জীবন,"মিসরের একটি আদালত দেশটির বৃহত্তম ইসলামপন্থী সংগঠন মুসলিম ব্রাদারহুডের সর্বোচ্চ নেতা মোহাম্মদ বাদিকে যাবজ্জীবন কারাদণ্ড দিয়েছেন।



ইসরাইল ঘনিষ্ঠ দেশটির বন্দরনগরী পোর্ট সাঈদের একটি ফৌজদারি আদালতের বিচারক সামি আব্দের রহিম শনিবার এ রায় দেন। খবর আলজাজিরার।খবরে বলা হয়েছে, ২০১৩ সালে পোর্ট সাঈদে যে সহিংসতা হয়েছিল, তাতে জড়িত থাকার অভিযোগে মোহাম্মদ বাদিকে ওই দণ্ড দেয়া হয়।মোহাম্মদ বাদির সঙ্গে মুসলিম ব্রাদারহুডের অপর দুই নেতা মোহাম্মদ আল-বালাতাজি ও সাফওয়াত আল-হিজাজিকেও একই দণ্ড দেয়া হয়েছে। এ ছাড়া মুসলিম ব্রাদারহুডে আরও ৯ জন সমর্থকও একই দণ্ড পেয়েছেন।পোর্ট সাঈদের ওই আদালত একই মামলায় অপর ৫৭ অভিযুক্তকে তিন বছর করে কারদণ্ড দিয়েছেন। ২০০৩ সালে মিসরের তৎকালীন সেনাপ্রধান আব্দেল ফাত্তাহ আল সিসি এক সামরিক অভ্যুত্থানের মাধ্যমে দেশটির প্রথম নির্বাচিত প্রেসিডেন্ট মোহাম্মদ মুরসিকে ক্ষমতাচ্যুত করেন।এ ঘটনার প্রতিবাদ জানাতে রাস্তায় নেমে আসা হাজার হাজার ব্রাদারহুড নেতাকর্মীকে কঠোর হাতে দমন করে মিসর সরকার। ফলে সারা দেশে ব্যাপক দাঙ্গা ও সহিংসতা দেখা দেয়। সিসি সরকার ওই সহিংসতার জন্য মুসলিম ব্রাদারহুডকে দায়ী করে।",22/9/2020,international
কঙ্গোতে সোনার খনি ধসে নিহত অর্ধশতাধিক,"গণপ্রজাতন্ত্রী কঙ্গোর একটি সোনার খনিতে ভূমিধসে ৫০ জনেরও বেশি কর্মী নিহত হয়েছেন। স্থানীয় সময় শুক্রবার দেশটির পূর্বাঞ্চলীয় কামিতুগা এলাকার ওই সোনার খনিতে ধসের ঘটনা ঘটে।



প্রবল বর্ষণের কারণে ওই খনিতে ভূমিধস হয়েছে বলে জানা গেছে। খবর আল জাজিরা ও আনাদোলুর।স্থানীয় একটি এনজিও প্রতিনিধি এমিরান ইতোঙ্গাওয়া গণমাধ্যমকে জানান, ওই খনির ভিতরে যেসব শ্রমিক ছিলেন তারা কেউই বের হয়ে আসতে পারেননি।সামাজিক যোগাযোগের মাধ্যমে ছড়িয়ে পড়া ছবিতে দেখা যায়- পাহাড়ের পাশে অবস্থিত ওই খনির কাছে শত শত মানুষ ভিড় জমিয়েছে।কঙ্গোতে এ ধরনের খনি দুর্ঘটনা অনেকটা সাধারণ ব্যাপার। প্রতি বছর বহু সংখ্যক মানুষ খনিতে চাপা পড়ে মারা যান।গত বছরের অক্টোবর মাসে একটি পরিত্যক্ত সোনার খনিতে ভূমিধসে ১৬ জন নিহত হয়েছিলেন। এছাড়াও, গত বছরের জুনে একটি কপার ও কোবাল্টের খনিতে ভূমিধসে ৪৩ জন মারা যান।",22/9/2020,international
কঙ্গোতে স্বর্ণের খনি ধসে ৫০ জনের মৃত্যুর শঙ্কা,"গণপ্রজাতন্ত্রী কঙ্গোতে একটি খনি ধসে পড়ার ঘটনায় কমপক্ষে ৫০ জনের মৃত্যু হয়েছে বলে আশঙ্কা করা হচ্ছে। দেশটির পূর্বাঞ্চলে একটি স্বর্ণের খনি ধসে পড়েছে বলে নিশ্চিত করেছে স্থানীয় কর্তৃপক্ষ। খবর আলজাজিরার।



স্থানীয় সময় শুক্রবার বিকাল ৩টায় দেশটির দক্ষিণাঞ্চলীয় কিভু প্রদেশের কামিতুগা শহরের অস্থায়ী একটি খনি ধসে পড়ে। ভারি বৃষ্টিপাতের কারণে ওই দুর্ঘটনা ঘটেছে বলে জানা গেছে।প্রাদেশিক গভর্নর থিও নওয়াবিজে কাসি খনি ধসে হতাহতের ঘটনায় দুঃখ প্রকাশ করেছেন। নিহত ৫০ জনের অধিকাংশই ছিল তরুণ। এদিকে কামিতুগা শহরের মেয়র আলেক্সান্দ্রে বুন্দিয়া বলেছেন, ‘খনি ধসে হতাহতের সঠিক সংখ্যা সম্পর্কে আমরা এখনও নিশ্চিত নই।’ ",22/9/2020,international
মালিতে স্থলমাইন বিস্ফোরণে ৬ নারী নিহত,"মালির দক্ষিণাঞ্চলে শুক্রবার স্থলমাইন বিস্ফোরণে ছয় নারী নিহত হয়েছেন। তাদের একজন ছিলেন গর্ভবতী।



আর এটি ছিল সংঘাতপূর্ণ এ দেশে সর্বশেষ সহিংস ঘটনা। বার্তা সংস্থা এএফপির খবরে এমন তথ্য পাওয়া গেছে।আঞ্চলিক সরকারি কৌঁসুলি দ্রামানি দিয়ারা জানান, দক্ষিণাঞ্চলীয় সিকাসো অঞ্চলে অ্যাম্বুলেন্সে করে যাওয়ার সময় এ বিস্ফোরণের ঘটনা ঘটে।এ বিস্ফোরণে কেবল অ্যাম্বুলেন্সের চালক প্রাণে বেঁচে যান। তবে তিনি মারাত্মকভাবে আহত হয়েছেন।নাম প্রকাশে অনিচ্ছুক স্থানীয় নির্বাচিত এক কর্মকর্তা বলেন, চালককে হাসপাতালে নেয়া হয়েছে।বিস্ফোরণে দুমড়ে মুচড়ে যাওয়া অ্যাম্বুলেন্সের বিভিন্ন ছবি শুক্রবার সামাজিক যোগাযোগ মাধ্যমে ছড়িয়ে পড়ে।",22/9/2020,international
করোনা মোকাবেলায় দক্ষিণ আফ্রিকার প্রশংসায় বিশ্ব স্বাস্থ্য সংস্থা,"দক্ষিণ আফ্রিকায় করোনায় মৃত্যুর সংখ্যা ১৫ হাজার ছাড়িয়ে গেলেও বিশ্ব স্বাস্থ্য সংস্থা করোনা মোকাবেলায় দক্ষিণ আফ্রিকার ভূয়সী প্রশংসা করেছেন। ডব্লিউএইচওর মহাপরিচালক সোমবার সুইজারল্যান্ডের জেনেভায় অনুষ্ঠিত এক সংবাদ সম্মেলনে দক্ষিণ আফ্রিকার প্রশংসা করে বলেছেন, বর্তমানে দক্ষিণ আফ্রিকায় করোনায় আক্রান্ত এবং মৃত্যুর হার উল্লেখযোগ্য হারে হ্রাস পেয়েছে।



যেটি সত্যিই প্রশংসনীয়। তিনি বলেছেন, করোনা আক্রান্ত দেশের তালিকায় দক্ষিণ আফ্রিকার অবস্থান পঞ্চম নাম্বারে থাকলেও বর্তমানে তা সপ্তম নাম্বারে চলে এসেছে।করোনা মোকাবেলা অত্যন্ত জটিল কাজ হলেও দক্ষিণ আফ্রিকা সরকার অত্যন্ত সততা ও আন্তরিকতার সঙ্গে তাদের নাগরিকদের জন্য কাজ করে যাচ্ছে, যেটি প্রশংসনীয়। তিনি আরও আশা করেছেন, করোনা মোকাবেলায় দক্ষিণ আফ্রিকা আগামীতে শতভাগ সফল হবে এবং আরও কঠোরভাবে নিয়ন্ত্রণ করবে।ডব্লিউএইচওর মহাপরিচালক, কঠিন এ কাজটি সহজ করে সমাধান করার জন্য দক্ষিণ আফ্রিকার রাষ্ট্রপতি আফ্রিকান ইউনিয়নের প্রেসিডেন্ট সিরিল রামাপোসাকে ধন্যবাদ জানান। উল্লেখ্য, করোনা মোকাবেলায় ডব্লিউএইচও তাদের ৪৩ জন বিশেষজ্ঞ ভাইরোলজিস্ট দক্ষিণ আফ্রিকায় পাঠিয়েছিল তাদের কর্তব্যরত চিকিৎসকদের সহযোগিতা করার জন্য।
",22/9/2020,international
নাইজারে বন্যায় ৬৫ জনের প্রাণহানি,"নাইজারে তিন মাসের প্রবল বর্ষণের ফলে সৃষ্ট বন্যায় ৬৫ জন প্রাণ হারিয়েছেন। এ ছাড়া প্রায় তিন লাখ ৩০ হাজার মানুষ ক্ষতিগ্রস্ত হয়েছেন।



এদিকে রাজধানী নিয়ামির অনেক এলাকা পানিতে তলিয়ে গেছে। দেশটির সরকারের বরাতে বার্তা সংস্থা এএফপি এমন খবর দিয়েছে।মানবিক পদক্ষেপ ও দুর্যোগ ব্যবস্থাপনা মন্ত্রণালয় মঙ্গলবার বলেছে, নাইজারে ৭ সেপ্টেম্বর পর্যন্ত গত কয়েক মাসের প্রবল বর্ষণের ফলে সৃষ্ট বন্যায় ঘরবাড়ি ধসে পড়ায় ৫১ জনের মৃত্যু হয়েছে। এ সময়ের মধ্যে আরও ১৪ জন পানিতে পড়ে মারা গেছে।এবার বন্যায় সবচেয়ে বেশি ক্ষতিগ্রস্ত হয়েছে দেশের মধ্য-দক্ষিণের মরাদি, পশ্চিমের তাহৌয়া ও তিল্লাবারি এবং দক্ষিণ-পশ্চিমের দোসো অঞ্চল।পৌরসভা কর্তৃপক্ষ জানায়, অতিবর্ষণজনিত কারণে রাজধানী নিয়ামিতেই কমপক্ষে ১০ জনের মৃত্যু হয়েছে। সেখানে বৃষ্টিপাতের কারণে নাইজার নদীর বাঁধ ভেঙে গেছে।উল্লেখ্য, বিশ্বের শুষ্কতম দেশগুলোর অন্যতম হচ্ছে নাইজার। এতে দেশটিকে প্রায়শই খরার কবলে পড়তে হয়।তবে দেশটির মাসের পর মাস ধরে বর্ষা মৌসুম চলার অভিজ্ঞতাও রয়েছে। আর তা সাম্প্রতিক বছরগুলোতে মারাত্মক আকার ধারণ করেছে। জলবায়ু পরিবর্তনের কারণেই এমনটি ঘটছে বলে আবহাওয়ার পূর্বাভাসে জোর দিয়ে বলা হচ্ছে। নাইজারে গত বছর বন্যায় ৫৭ জন প্রাণ হারায় এবং ২ লাখ ২৬ হাজার মানুষ ক্ষতিগ্রস্ত হয়।",22/9/2020,international
সুদান সরকার ও বিদ্রোহীরা শান্তিচুক্তির ব্যাপারে সম্মত,"সুদান সরকার ও বিদ্রোহী বাহিনীগুলো দেশটিতে কয়েক দশক ধরে চলা যুদ্ধাবসানের লক্ষ্যে একটি যুগান্তকারী চুক্তি স্বাক্ষর করার ব্যাপারে সম্মত হয়েছে।



এ যুদ্ধে দেশটিতে লাখ লাখ মানুষ প্রাণ হারিয়েছেন। বার্তা সংস্থা এএফপির খবরে এমন তথ্য পাওয়া গেছে।গত ৩১ আগস্ট এক ধরনের প্রাথমিক আনুষ্ঠানিকতার পর বিদ্রোহী কমান্ডার এবং অন্তর্বর্তী সরকার আগামী ২ অক্টোবর এ ব্যাপারে একটি ‘চূড়ান্ত’ চুক্তি স্বাক্ষর করতে যাচ্ছে। গত বছর কট্টরপন্থী শাসক ওমর আল-বশির ক্ষমতাচ্যুত হওয়ার পর এ অন্তর্বর্তী সরকার সুদানের ক্ষমতায় আসে।সুদানের রেভুলেশনারি ফ্রন্ট (এসআরএফ) হচ্ছে দেশটির পাঁচটি বিদ্রোহী গ্রুপ এবং চারটি রাজনৈতিক সংগঠনের একটি জোট। তারা সুদানের দক্ষিণাঞ্চলীয় দারফুরের বিস্তৃত পশ্চিমাঞ্চল এবং সাউথ কর্দোফান ও ব্লু নিল রাজ্যগুলো থেকে এসেছে। শান্তি, ন্যায়বিচার, অধিকার এবং কর্তৃত্ব ও সম্পদের সমবণ্টনের লক্ষ্য নিয়ে এ চুক্তি করা হচ্ছে।",22/9/2020,international
নাইজেরিয়ার বোকো হারামের হামলায় ১০ বেসামরিক নাগরিক নিহত,"নাইজেরিয়ার সংঘাতপূর্ণ উত্তরপূর্বাঞ্চরীয় তিনটি গ্রামে বোকো হারাম জিহাদিদের হামলায় ১০ বেসামরিক নাগরিক নিহত হয়েছেন।



সোমবার স্থানীয় নিরাপত্তা কর্মকর্তারা একথা জানিয়েছেন। খবর এএফপির।সরকার সমর্থিত জিহাদি বিরোধী মিলিশিয়া নেতা বাবাকুরা কোলো বলেন, জঙ্গীরা রোববার
এসব হামলা চালায়। কোলো জানান, তারা রোববার রাতে আঞ্চলিক রাজধানী মাইদুগুরি থেকে ৪০ কিলোমিটার দূরে কুরমারি গ্রামে আক্রমণ চালায়। এতে ওই গ্রামের চার বাসিন্দা নিহত হন। এ সময় তারা ঘুমাচ্ছিলেন।সূত্র জানায়, একই দিন মাইদুগুরির উপকণ্ঠে আরেকটি গ্রামে জিহাদিরা তিনজনকে পুড়িয়ে মারে এবং চতুর্থজনকে কুপিয়ে হত্যা করে।এছাড়া জিহাদিরা নগরীর কাছে মাঠে কাজ করা দুই কৃষককে হত্যা করে এবং আরো অনেককে অপহরণ করে।উল্লেখ্য, নাইজেরিয়ার উত্তরপূর্বাঞ্চলে ২০০৯ সালে শুরু হওয়া জিহাদি সংঘাতে এ পর্যন্ত প্রায় ৩৬ হাজার মানুষ নিহত হয়েছেন এবং প্রায় ২০ লাখ লোক গৃহহীন।",22/9/2020,international
রেস্তোরাঁয় ক্রেতাদের পাশে ঘুরে বেড়াচ্ছে চিতাবাঘ!,"রেস্তোরাঁয় ক্রেতাদের আকর্ষণ করার জন্য কর্তৃপক্ষ নানাভাবে জায়গাটাকে সাজান বা বিভিন্ন রকম পন্থা অবলম্বন করেন।



কিন্তু ভাইরাল হওয়া এ রেস্তোরাঁর ছবি ক্রেতাদের আকর্ষণ করবে কিনা জানা নেই। কারণ এখানে ঘুরে বেড়াতে দেখা গেল এক চিতাবাঘকে।দক্ষিণ আফ্রিকায় এমপুমালাঙ্গা প্রদেশে সিংগিটা এবনি লজের একটি ভাইরাল হওয়া ভিডিওতে দেখা গেছে, লজের খোলামেলা রেস্তোরাঁর এক প্রান্ত দিয়ে ঢুকে আরেক প্রান্ত দিয়ে বেরিয়ে যাচ্ছে পূর্ণ বয়স্ক পুরুষ চিতাবাঘটি। এমনভাবে হেলেদুলে সে হেঁটে যাচ্ছে, যেন এটি তার নিজের বাড়ি।ভিডিওটি সিংগাটা নামে একটি ফেসবুক পেজে আপলোড হয়েছে ৩ সেপ্টেম্বর। রেস্তোরাঁয় উপস্থিত এক ক্রেতা চিতাবাঘটিকে দেখতে পেয়েই মোবাইলের ক্যামেরা অন করেন। তাতেই ধরা পড়ে গোটা ঘটনা।সেখানে দেখা যাচ্ছে, এক ক্রেতার খুব কাছ দিয়েই চিতাবাঘটি চলে যাচ্ছে। তবে কাউকে আক্রমণ করা তো দূরের কথা, কারও দিকে ফিরেও তাকায়নি সে। রেস্তোরাঁ কর্তৃপক্ষ জানিয়েছে, এই চিতাবাঘটিকে আগেও আশপাশে ঘুরতে দেখা গেছে।ভিডিওটি দেখে নেটিজেনরা নানা রকম মন্তব্য করেছেন। কেউ বলছেন, ক্রেতারা বেশ ভাগ্যবান, এমন ঘটনার সাক্ষী থাকতে পারলেন। কেউ আবার এতে বিপদও দেখতে পাচ্ছেন।   ",22/9/2020,international
অস্ট্রিয়ায় চালু হল করোনাভাইরাস ট্রাফিক লাইট ব্যবস্থা,"অস্ট্রিয়াতে করোনাভাইরাসের সার্বিক পরিস্থিতি জানতে দীর্ঘদিন ধরেই ট্রাফিক লাইট ব্যবস্থা চালু হওয়ার কথা শোনা যাচ্ছিল।



শুক্রবার থেকে এ করোনাভাইরাস ট্রাফিক লাইট ব্যবস্থা চালু করেছে অস্ট্রিয়ার সরকার। এ ট্রাফিক লাইট ব্যবস্থার মাধ্যমে অস্ট্রিয়ার বিভিন্ন শহর এবং জেলার করোনাভাইরাসের ঝুঁকির বিষয়ে ধারণা পাওয়া যাবে। এই ট্রাফিক লাইট ব্যবস্থা মোট চারটি রঙ রাখা হয়েছে যথাক্রমে- সবুজ, হলুদ, কমলা এবং লাল।এ চারটি রংবিশিষ্ট ট্রাফিক লাইট ব্যবস্থার ওপর নির্ভর করবে অস্ট্রিয়ার বিভিন্ন শহরের করোনাভাইরাসের বিরুদ্ধে কী ধরনের পদক্ষেপ নেয়া হবে, জনসাধারণের ওপর কেমন নীতিমালা গৃহীত হবে এবং কীভাবে মোকাবেলা করা হবে করোনাভাইরাসের সংক্রমণ।প্রতি সপ্তাহে এই ট্রাফিক লাইট ব্যবস্থা হালনাগাদ করা হবে। সবুজ ট্রাফিক লাইট সম্বলিত অঞ্চল করোনাভাইরাস সবচেয়ে কম ঝুঁকিপূর্ণ এলাকা হিসেবে বিবেচিত হবে; তবে এ অঞ্চলের আওতাভুক্ত জনগণকে অবশ্যই মাস্ক পরিধান এবং সামাজিক দূরত্ব বজায় রেখে চলতে হবে।ইনডোরে বড় অনুষ্ঠানে সর্বোচ্চ পাঁচ হাজার অতিথি অংশগ্রহণ করতে পারবে এবং মাস্ক পরিধান বাধ্যতামূলক। খোলা মাঠে বড় অনুষ্ঠানে একসঙ্গে দশ হাজার দর্শনার্থী অংশগ্রহণ করতে পারবে এবং সামাজিক দূরত্ব বজায় রাখা সম্ভব না হলে মাস্ক পরিধান করতে হবে। হলুদ ট্রাফিক অঞ্চল মাঝারি ঝুকিপূর্ণ। এ অঞ্চলে শপিং মল সুপার শপে মাস্ক পরিধান এবং সামাজিক দূরত্ব বজায় রাখার পাশাপাশি রেস্টুরেন্টে প্রবেশ করতে হলে অবশ্যই মাস্ক পরিধান করে প্রবেশ করতে হবে।এদিকে সামাজিক অনুষ্ঠান আয়োজনের ক্ষেত্রে কিছুটা নিয়মনীতি এবং জনসমাগম সীমিত করা হবে। হলরুমে দুই হাজার পাঁচশ'জনের অধিক বক্তি অংশগ্রহণ করতে পারবে না এবং খোলা মাঠে একসঙ্গে পাঁচ হাজারের বেশি ব্যক্তি অংশগ্রহণ করতে পারবে না। তবে মাস্ক এবং সামাজিক দূরত্ব বজায় রাখা বাধ্যতামূলক।কমলা রং সংবলিত অঞ্চল করোনাভাইরাসে অধিক ঝুঁকিপূর্ণ। এ অঞ্চলে সামাজিক অনুষ্ঠানের ক্ষেত্রে হলরুমে সর্বোচ্চ ২৫০ জন এবং খোলা মাঠে ৫০০ জন অংশগ্রহণ করতে পারবেন। হাসপাতাল এবং প্রবীণ নিবাসে বহিরাগতদের প্রবেশের ক্ষেত্রে সীমাবদ্ধতা গ্রহণ করা হবে। বহিরাগত রোগীদের ক্ষেত্রে টেলিফোনে চিকিৎসা প্রদান করা হবে। সর্বশেষ লাল রংবেষ্টিত অঞ্চল সবচেয়ে বেশি ঝুঁকিপূর্ণ এলাকা হিসেবে বিবেচিত হবে। এ অঞ্চলে বিয়ে এবং শেষকৃত্য অনুষ্ঠান ছাড়া সব ধরনের অনুষ্ঠান নিষিদ্ধ। নিত্যপ্রয়োজনীয় দ্রব্যসামগ্রীর দোকান ছাড়া সব ব্যবসা প্রতিষ্ঠান বন্ধ রাখা হবে। তবে ডেলিভারি সেবা চালু থাকবে। হাসপাতাল এবং প্রবীণ নিবাসে দর্শনার্থীদের আগমন নিষিদ্ধ করা হবে। সেই সঙ্গে সব ফিটনেস সেন্টার বন্ধ রাখা হবে।উল্লেখ্য, অস্ট্রিয়াতে করোনাভাইরাসের সংক্রমণ পুনরায় বৃদ্ধি পেয়েছে এবং সংক্রমিত রোগীর সংখ্যাও বৃদ্ধি পেয়েছে। তবে শুক্রবারে নতুন আক্রান্তের সংখ্যা আগের দিনের তুলনায় কিছুটা কম। তবে অস্ট্রিয়ার সরকার করোনাভাইরাস মোকাবেলায় বিভিন্ন পদক্ষেপ গ্রহণ করেছে; এর মধ্যে এই করোনাভাইরাস ট্রাফিক লাইট ব্যবস্থা অন্যতম।
",22/9/2020,international
মালিতে গেরিলাদের হামলায় ১০ সেনা নিহত,"আফ্রিকার দেশ মালিতে গেরিলাদের হামলায় দেশটির ১০ সেনাসদস্য নিহত হয়েছেন। এ ঘটনায় আরও কয়েকজন আহত হয়েছেন।



শুক্রবার মৌরতানিয়ার সীমান্তে টহলরত সেনাদের ওপর অতর্কিত হামলায় ওই হতাহতের ঘটনা ঘটে। খবর এএফপির।মালিতে গত ১৮ আগস্ট সেনা অভ্যুত্থানের পর দেশটির নিরাপত্তা বাহিনীর ওপর হামলার এটি তৃতীয় ঘটনা। এদিকে ফরাসি সামরিক বাহিনীর পক্ষ থেকে দেয়া বিবৃতিতে বলা হয়েছে, মালির উত্তরাঞ্চলীয় তেসালিত এলাকায় গেরিলাদের বিরুদ্ধে সামরিক অভিযানে ফ্রান্সের দুই সেনা নিহত হয়েছেন।মালিতে সামরিক অভ্যুত্থানের পর দেশটির বেসামরিক সরকারের হাতে ক্ষমতা ফিরিয়ে দেয়ার জন্য সামরিক বাহিনীর প্রতি আহ্বান জানিয়েছেন ফরাসি প্রেসিডেন্ট ইমানুয়েল ম্যাক্রো। সামরিক অভ্যুত্থানে ক্ষমতাচ্যুত হয়েছেন মালির প্রেসিডেন্ট ইব্রাহিম বুবাকার কিয়েতা।মালিতে ২০১২ সাল থেকে গেরিলারা সহিংসতা চালিয়ে আসছেন এবং দেশটির বেশিরভাগের নিয়ন্ত্রণ গেরিলাদের হাতে। তাদের বিরুদ্ধে অভিযান চালানোর জন্য ফ্রান্স ২০১৩ সালে মালিতে সেনা পাঠায়। সেখানে এ পর্যন্ত ৪৫ ফরাসি সেনা নিহত হয়েছেন।",22/9/2020,international
ইসরাইলকে স্বীকৃতি দিতে সুদানকে পম্পেওর টোপ!,"ইহুদিবাদী ইসরাইলকে স্বীকৃতি দিলে সুদানের নাম সন্ত্রাসবাদী দেশগুলোর তালিকা থেকে বাদ দেয়ার প্রস্তাব দিয়েছে মার্কিন যুক্তরাষ্ট্র।



সুদানের পররাষ্ট্রমন্ত্রী উমর কামারুদ্দিন আমেরিকার এ ন্যক্কারজনক প্রস্তাবের খবর ফাঁস করে দিয়েছেন। খবর রয়টার্স ও ওয়ালস্ট্রিট জার্নালের।তিনি আরবি দৈনিক আত-তিয়ারকে দেয়া এক সাক্ষাৎকারে বলেন, মার্কিন পররাষ্ট্রমন্ত্রী মাইক পম্পেও সম্প্রতি খার্তুম সফরে গিয়ে সুদান সরকারকে এ প্রস্তাব দিয়েছেন।তিনি জানান, পম্পেও সুদান সরকারকে বলেছেন– আন্তর্জাতিক সন্ত্রাসবাদে সুদানের কথিত সমর্থনের কারণে দেশটির যে নাম আমেরিকার সন্ত্রাসবাদের কালোতালিকায় রয়েছে তা কাটাতে হলে ইসরাইলকে স্বীকৃতি দিতে হবে।পম্পেও এ দুটি বিষয়কে পরস্পরের সঙ্গে সম্পর্কযুক্ত বলে মন্তব্য করেন।মার্কিন প্রেসিডেন্ট ডোনাল্ড ট্রাম্প সম্প্রতি ইহুদিবাদী ইসরাইলের সঙ্গে সংযুক্ত আরব আমিরাতের স্বাভাবিক কূটনৈতিক সম্পর্ক স্থাপন করিয়ে দিতে সক্ষম হন। ট্রাম্প প্রশাসন এখন আরও বেশি আরব দেশকে একই কাজে উদ্বুদ্ধ করার জন্য নানারকম ফন্দি ও কৌশলের আশ্রয় নিচ্ছে।",22/9/2020,international
দক্ষিণ আফ্রিকায় উচ্চস্বরে আজান দেয়া নিষিদ্ধ করলেন আদালত,"দক্ষিণ আফ্রিকার ডারবানের একটি মসজিদে উচ্চস্বরে আজান দেয়া নিষিদ্ধ করেছে সেই দেশের একটি হাইকোর্ট।



ডারবানের মাদ্রাসা তালেমুদ্দীন অ্যান্ড ইসলামিক ইন্সটিটিউটের জামে মসজিদের মাইকে উচ্চস্বরে আজান দেয়া হয় এবং আশপাশের লোকদের জন্য তা বিরক্তকর ও শব্দ দুষণের কারণ উল্লেখ করে সম্প্রতি স্থানীয় খ্রিষ্টান ধর্মালম্বী কয়েকজন ডারবান হাইকোর্টে একটি রিট আবেদন দায়ের করেন।আদালত আবেদনটি আমলে নিয়ে দুই সপ্তাহ শুনানির পর সোমবার আদালত রায়ে মসজিদের মাইকে উচ্চস্বরে আজানের পরিবর্তে মসজিদের ভিতরে এম্প্লিফায়ার সিস্টেম ব্যবহার করার নির্দেশ দিয়েছেন।দক্ষিণ আফ্রিকার মুসলিম নেটওয়ার্কের চেয়ারম্যান ফয়সাল সুলিমান আর্ন্তজাতিক ও স্থানীয় গণমাধ্যমকে বলেছেন, আমরা হাইকোর্টের এই রায়কে একটি দুর্বল রায় বলে মনে করি। তাই আমরা এই রায়ের বিরুদ্ধে উচ্চ আদালতে আপিল করব।তিনি আরো বলেছেন, দক্ষিণ আফ্রিকা একটি ধর্মীয় স্বাধীনতার দেশ। এ দেশে সকল ধর্মের মানুষ অবাধে তাদের ধর্মীয় রীতিনীতি মেনে চলে কিন্তু আলালতের এ আদেশটি দুঃখজনক।",22/9/2020,international
বানরের অধিকার নিশ্চিতে সুইজারল্যান্ডে গণভোট,"বানরের অধিকার নিশ্চিতে সুইজারল্যান্ডে হতে যাচ্ছে গণভোট। বন্যপ্রাণি ধ্বংস ঠেকানো এবং বানরের মৌলিক অধিকার ফিরিয়ে দেয়ার জন্যই সুইজারল্যান্ড সরকার এ গণভোটের আয়োজনের সিদ্ধান্ত নিয়েছে বলে জানা গেছে। দেশটিতে বানরসহ অন্যান্য প্রাণীর মৌলিক অধিকার রক্ষায় আঞ্চলিক সংবিধান সংশোধন করার জন্য হবে এ গণভোট।



গণভোটের জন্য সুইজারল্যান্ডের বাসেল শহরের উত্তর ক্যান্টন এলাকায় প্রায় এক লাখ মানুষের কাছ থেকে স্বাক্ষর গ্রহণ করা হয়েছে। যাতে প্রাণীদের মৌলিক অধিকার দেশে বৈধতা পায়। ধারণা করা হচ্ছে, আগামী বছরের শুরুতেই এ গণভোট হবে। সুইজারল্যান্ডের সর্বোচ্চ আদালতে গণভোটের বৈধতা দেয়ার বিরুদ্ধে একটি আবেদন জমা পড়েছিল। বুধবার দেশটির সর্বোচ্চ আদালত তা নাকচ করে দেন। পরদিনই জেনেভার শহরে চারটি সভা অনুষ্ঠিত হয় বন্যপ্রাণী ও বানরের অস্তিত্ব রক্ষা প্রসঙ্গে।
",22/9/2020,international
জার্মানিতে ঠাঁই পাচ্ছে গ্রিসের ১৫০০ শরণার্থী,"জার্মানিতে ঠাঁই পাচ্ছে গ্রিসের বিভিন্ন দ্বীপের শরণার্থীশিবিরের দেড় হাজার শরণার্থী।



দেশটির চ্যান্সেলর অ্যাঞ্জেলা মার্কেল নিজেই এ ব্যাপারে ঘোষণা দিয়েছেন।মঙ্গলবার দেশটির সরকারি সূত্র এ তথ্য জানিয়েছে। গ্রিসের শরণার্থীশিবিরগুলোর দেড় হাজার অভিবাসনপ্রত্যাশীকে নেয়ার পরিকল্পনা করছে জার্মানি।এছাড়াও মোরিয়া শরণার্থীশিবিরের সঙ্গীহীন আরও প্রায় দেড়শ’ শিশু জার্মানিতে আশ্রয় পাবে।মার্কেল ও তার স্বরাষ্ট্রমন্ত্রী হোর্স্ট সিহোফারের সিদ্ধান্ত অনুযায়ী, যারা ইতোমধ্যে শরণার্থীর স্বীকৃতি পেয়েছেন তাদের গ্রহণ করবে বার্লিন।এতে যেসব পরিবারে শিশু আছে তারা বেশি অগ্রাধিকার পাবেন। এএফপি",22/9/2020,international
নাভালনির শারীরিক অবস্থার উন্নতি হচ্ছে: বার্লিন হাসপাতাল,"রাশিয়ার বিরোধী দলীয় নেতা আলেক্সি নাভালনির শারীরিক অবস্থার ক্রমেই উন্নতি হচ্ছে।



তিনি স্বল্প সময়ের জন্য হাসপাতালে তার বেডের বাইরে যেতে পারছেন। এ নেতাকে চিকিৎসা দেয়া জার্মানির হাসপাতাল সোমবার একথা জানিয়েছে। বার্তা সংস্থা এএফপি খবরে এমন তথ্য মিলেছে।বার্লিনের চ্যারিটি হাসপাতালের এক বিবৃতিতে বলা হয়, রোগীর যান্ত্রিক ভেন্টিলেশন সফলভাবে সরিয়ে নেয়া হয়েছে। বর্তমানে তাকে অন্যান্য চিকিৎসা দেয়া হচ্ছে এবং তিনি সামান্য চলাচল করতে পারছেন ও স্বল্প সময়ের জন্য তার বিছানার বাইরে যেতে পারছেন।সোমবার বার্লিন জানায়, ইউরোপীয় দু’টি ল্যাবরেটরির সহযোগিতায় জার্মানী নাভালনিকে নভিচক নার্ভ এজেন্ট প্রয়োগের প্রমাণ পেয়েছে। ফলে এ ঘটনার ব্যাপারে ক্রেমলিনের ওপর চাপ ক্রমেই বৃদ্ধি পাচ্ছে।",22/9/2020,international
ইতালিতে পুলিশের সঙ্গে বাংলাদেশি তরুণীর প্রেম গড়াল বিয়েতে,"ইতালির বাংলাদেশি এক তরুণীকে প্রেম করে বিয়ে করেছেন দোমেনিকো তামবুররিনো নামে এক পুলিশ সদস্য।



দীর্ঘদিনের প্রেমের ইতি টেনে অবশেষে পরিণয় সূত্রে আবদ্ধ হন তারা। ঘটনাটি ইতালির গণমাধ্যমে প্রকাশ হওয়ার পর বেশ আলোচনার সৃষ্টি হয়েছে। এ ঘটনা এখন টক অব দ্য টাউনে পরিণত হয়েছে।স্থানীয় গণমাধ্যমে জানা গেছে, বাংলাদেশি বংশোদ্ভূত ২৫ বছর বয়সী তরুণী সুমাইয়ারা তুরিন সিটিতে পলিটেকনিক ইন্সটিটিউটে পড়ার সময় প্রথম পরিচয় হয় ইতালির ওই পুলিশ সদস্যের সঙ্গে।এর পর আল্পসের পাদদেশে প্রাচীন রাজধানী তুরিনে ধীরে ধীরে ভালো লাগা থেকে তাদের ভালোবাসা হয়। অতঃপর ১৪ সেপ্টেম্বর দক্ষিণ ইতালির কাম্পানিয়া বিভাগের সালের্নো প্রভিন্সের মাইওরি পৌর এলাকায় তারা বিবাহবন্ধনে আবদ্ধ হন।এর পর থেকে ইতালির বিভিন্ন নিউজ পোর্টাল এবং সামাজিক যোগাযোগমাধ্যমে প্রশংসায় ভাসছেন ওই নবদম্পতি।ইতালি-বাংলাদেশি ভিন্ন দুই সংস্কৃতির মেরুতে অবস্থান করেও প্রেমের টানে আপন করে নিলেন দুজন দুজনাকে।বর ইতালীয় প্রতিরক্ষা মন্ত্রণালয়ের অধীনস্থ প্যারামিলিটারি পুলিশ ফোর্স 'ক্যারাবিনিয়ারি'র মার্শাল হিসেবে কর্মরত উত্তর-পশ্চিম ইতালির পিয়েমন্তে বিভাগের তুরিন প্রভিন্সে। এদিকে মহামারী করোনার কারণে বাংলাদেশের সঙ্গে যাত্রীবাহী ফ্লাইট বন্ধ থাকায় কনের পরিবারের কেউ-ই ইতালিতে আসতে পারেননি।স্থানীয়রা বলছেন, বাংলাদেশি তরুণীর ইতালির পুলিশকে বিয়ে করার ঘটনা এটিই প্রথম।উল্লেখ্য, বিয়ের অনুষ্ঠানে বর দোমেনিকো তার ইউনিফর্ম পরেন আর লাল রঙের শাড়িতে সাজেন বাংলাদেশি বধূ সুমাইয়ারা। ",22/9/2020,international
উত্তেজনার মধ্যেই কৃষ্ণসাগরে দ্বিতীয় অনুসন্ধান জাহাজ পাঠাচ্ছে তুরস্ক,"ভূমধ্যসাগরে তেল-গ্যাস অনুসন্ধান নিয়ে গ্রিসের সঙ্গে চলা উত্তেজনার মধ্যেই কৃষ্ণসাগরে আরেকটি অনুসন্ধান জাহাজ পাঠাচ্ছে তুরস্ক। ফলে ওই অঞ্চলে উত্তেজনা আরও বাড়তে পারে বলে আশঙ্কা করা হচ্ছে।



তুরস্কের জ্বালানিমন্ত্রী ফাতেহ দোনমাজ রোববার এক টুইটবার্তায় জানান, তার দেশ কৃষ্ণসাগরে তেল-গ্যাস অনুসন্ধানের জন্য আরেকটি জাহাজ পাঠাচ্ছে। শিগগিরই ‘কানুনি’ নামের জাহাজটি তার কাজ শুরু করবে বলে জানান তিনি। খবর দ্য স্পুটনিকের।তবে কৃষ্ণসাগরের ঠিক কোন জায়গায় এ অনুসন্ধান চালানো হবে তা জানাননি দোনমাজ। তুরস্ক সম্প্রতি লিবিয়ার জাতীয় ঐক্যের সরকারের সঙ্গে সাগরে তেল-গ্যাস অনুসন্ধানবিষয়ক চুক্তি সইয়ের পর থেকে পূর্ব ভূমধ্যসাগরের খনিজসম্পদ নিয়ে তুরস্ক, গ্রিস ও সাইপ্রাসের মধ্যে উত্তেজনা বেড়েছে।গ্রিসের বিরোধিতা সত্ত্বেও সাগরের বিতর্কিত এলাকায় তেল-গ্যাস অনুসন্ধান চালিয়ে যাচ্ছে আঙ্কারা। এ জন্য তারা সাগরে গবেষণা ও অনুসন্ধান জাহাজ পাঠিয়েছে।অন্যদিকে গ্রিস তুরস্কের জাহাজকে নজরদারি করার জন্য তার সামরিক বাহিনীকে নির্দেশ দিয়েছে। ",22/9/2020,international
ভূমধ্যসাগর থেকে ফেরত গেল তুরস্কের জাহাজ,"ভূমধ্যসাগরে তেল-গ্যাস অনুসন্ধান নিয়ে উত্তেজনার মধ্যে একটি জাহাজ ফিরিয়ে নিয়েছে তুরস্ক।



ডয়চে ভেলে জানিয়েছে, একমাসেরও বেশি সময় ভূমধ্যসাগরে অবস্থানের পর দেশটির আনাতোলিয়া বন্দরে ফেরত যায় জাহাজটি। গত ১০ আগস্ট জাহাজটিকে গ্রিসের ক্রিট দ্বীপের পাশ্ববর্তী ভূমধ্যসাগর এলাকায় গ্যাস অনুসন্ধানের জন্য জরিপ কাজে মোতায়েন করে তুরস্ক। জবাবে ইউরোপীয়ান মিত্র ও আরব আমিরাতের সহযোগিতায় ভূমধ্যসাগরে নৌ-মহড়ার আয়োজন করে গ্রিস। ফলে দু’দেশের মধ্যে উত্তেজনা বাড়তে থাকে।জাহাজ ফেরত নেয়ার বিষয়টিকে স্বাগত জানিয়ে গ্রিক সরকারের পক্ষ থেকে এটিকে ‘ইতিবাচক পদক্ষেপ' হিসেবে মন্তব্য করা হয়েছে। ভূমধ্যসাগরে তেল-গ্যাস অনুসন্ধান নিয়ে গ্রিস ও তুরস্কের মধ্যে বহুদিনের বিবাদ রয়েছে।সম্প্রতি তুরস্ক সাইপ্রাসের নিকটবর্তী নিজেদের অংশে তেল-গ্যাস অনুসন্ধানের সিদ্ধান্ত নিয়েছে। আর এর বিরুদ্ধে অবস্থান নিয়েছে গ্রিস। গ্রিসকে সমর্থন দিচ্ছে ইউরোপিয়ান ইউনিয়ন (ইইউ)।তাতে করে গ্রিস ও তুরস্ক উভয় দেশই ভূমধ্যসাগরে তাদের যুদ্ধজাহাজ ও আকাশপথে বিমানের মহড়া বাড়িয়েছে। এ নিয়ে দুটি দেশের মধ্যে বেশ উত্তেজনাও বিরাজ করছে কিছুদিন ধরে। ",22/9/2020,international
"সহপাঠী করোনায় আক্রান্ত, কোয়ারেন্টিনে স্পেনের রাজকন্যা","করোনাভাইরাসে স্কুলের সহপাঠী আক্রান্ত হওয়ার পর কোয়ারেন্টিনে রয়েছেন স্পেনের রাজকন্যা লিওনর।



রাজপরিবারের মুখপাত্রের বরাতে এ খবর জানিয়েছে আন্তর্জাতিক সংবাদমাধ্যম রয়টার্স।মাদ্রিদের শান্তা মারিয়া ডি লস রোসালস স্কুলের অন্যান্য শিক্ষার্থীদের সঙ্গেই ১৪ বছর বয়সী রাজকন্যা লিওনর কোভিড-১৯ টেস্ট সম্পন্ন হয়। সেখানে তার এক সহপাঠী করোনা পজিটিভ হওয়ায়, সতর্কতামূলকভাবে তাকে কোয়ারেন্টিনে রেখেছে রাজপরিবার।লিওনর কোয়ারেন্টিনে থাকলেও, তার বাবা রাজা ফেলিপ এবং মা রানি লেটিজিয়া নিয়মিতভাবে রাজকার্যে অংশ নিচ্ছেন বলে সূত্রগুলো নিশ্চিত করেছে।এদিকে করোনাভাইরাস সংক্রমণের মুখে দীর্ঘদিন বন্ধ থাকার পর গত সপ্তাহে স্পেনের স্কুলগুলো খুলে দেয়া হয়েছে। দেশটির অন্তত ৮০ লাখ শিক্ষার্থী পুনরায় স্কুলে ফিরেছে। স্কুল খোলার সঙ্গেসঙ্গেই শিক্ষার্থীদের মধ্যে কেউ কেউ করোনা পজিটিভ হয়েছে। তাই স্পেনের কোথাও কোথাও ১৪-১৮ বছর বয়সীদের শিক্ষা প্রতিষ্ঠান খুলতে আরও এক সপ্তাহ অপেক্ষা করার সিদ্ধান্ত নেয়া হয়েছে।পশ্চিম ইউরোপের দেশগুলোর মধ্যে স্পেনে করোনা আক্রান্তের সংখ্যা সবচেয়ে বেশি। দেশটিতে পাঁচ লাখ ৬৬ হাজার ৩২৬ জন করোনায় আক্রান্ত হয়েছেন। মৃত্যু হয়েছে ২৯ হাজার ৭৪৭ জনের।গত মার্চে প্রাণঘাতী ভাইরাসে আক্রান্ত হয়ে মারা যান স্পেনের রাজকন্যা মারিয়া টেরেসা। মৃত্যুকালে মারিয়া টেরেসার বয়স হয়েছিল ৮৬ বছর। তিনি ছিলেন বারবন-পার্মা রাজপরিবারের সদস্য। তার জন্ম ১৯৩৩ সালে ফ্রান্সের প্যারিসে। ",22/9/2020,international
মানবতার ‘লেকচার’ দিতে আসবেন না: ম্যাক্রনকে এরদোগান,"তুর্কি প্রেসিডেন্ট রিসেপ তাইয়েপ এরদোগান বলেছেন, ফরাসি প্রেসিডেন্ট ইমানুয়েল ম্যাক্রন তুরস্ককে লেকচার দেয়ার মতো অবস্থায় নেই।



এ সময় আলজেরিয়ার স্বাধীনতা যুদ্ধ ও রুয়ান্ডা গণহত্যায় ফ্রান্সের ভূমিকার কথা তিনি স্মরণ করিয়ে দেন।তুরস্কভিত্তিক ডেইলি সাবাহের খবরে এমন তথ্য পাওয়া গেছে।ইস্তানবুলের কাছে মর্মর সাগরে গণতন্ত্র ও স্বাধীন দ্বীপে একটি অনুষ্ঠানে তিনি আরও বলেন, আপনার(ম্যাক্রন) কোনো ইতিহাসের জ্ঞান নেই। এমনকি আপনি ফ্রান্সের ইতিহাসও ভালোভাবে জানেন না। তুরস্কের সঙ্গে ঝামেলা করতে আসবেন না।১৯৮০ সালের ১২ সেপ্টেম্বরের সামরিক অভ্যুত্থানের চল্লিশতম বার্ষিকীতে অনুষ্ঠানটির আয়োজন করা হয়েছিল।ম্যাক্রনকে উদ্দেশ্য করে এরদোগান বলেন, আমাদের মানবতার লেকচার দিতে আসবেন না।এর আগে বৃহস্পতিবার তুরস্কের আচরণ অগ্রহণযোগ্য দাবি করে দেশটির বিরুদ্ধে ঐক্যবদ্ধ হতে ইউরোপকে আহ্বান জানিয়েছেন ম্যাক্রন।কোরসিকায় ভূমধ্যসাগরীয় অঞ্চলের দেশগুলোর একটি সম্মেলনের আয়োজনের প্রস্তুতি নিয়েছেন তিনি।এতে আঙ্কারার সঙ্গে ক্রমবর্ধমান উত্তেজনা নিয়ে আলোচনা হওয়ার কথা রয়েছে।সাংবাদিকদের ম্যাক্রন বলেন, প্রেসিডেন্ট এরদোগানের সরকারের ব্যাপারে আমাদের ইউরোপীয়দের আরও কঠোর ও পরিষ্কার হওয়া দরকার। তাদের আচরণ খুবই অগ্রহণযোগ্য।ম্যাক্রনের আহ্বান যতটা না তুরস্কের বিরুদ্ধে, তার চেয়েও বেশি এরদোগানের বিরুদ্ধে। বিষয়টি পরিষ্কার করে দিয়ে তুর্কি প্রেসিডেন্ট বলেন, আপনার সাথে আমার ঝামেলা অব্যাহত থাকবে।",22/9/2020,international
তুরস্ককে ঠেকাতে ব্যাপক সামরিক সরঞ্জাম কেনার ঘোষণা গ্রিসের,"ভূমধ্যসাগরের প্রাকৃতিক সম্পদের নিয়ন্ত্রণ নিয়ে তুরস্কের সঙ্গে অব্যাহত উত্তেজনার মধ্যে বিপুল সামরিক সরঞ্জাম কেনাসহ সামরিক শক্তি বাড়ানোর ঘোষণা দিয়েছেন গ্রিসের প্রধানমন্ত্রী কিরিয়াকোস মিতসোটাকিস।



তুরস্ককে মোকাবেলা করতে ফ্রান্স থেকে ১৮টি রাফালে যুদ্ধবিমান, চারটি মাল্টিপারপাস ফ্রিগেট এবং চারটি নেভি হেলিকপ্টার কেনা হবে বলে তিনি জানিয়েছেন। খবর আলজাজিরার।আরও সেনা মোতায়েনের ঘোষণাও দিয়েছেন গ্রিসের সরকার প্রধান। শনিবার গ্রিসের দক্ষিণাঞ্চলীয় শহর থেসালোনকিতে এক অনুষ্ঠানে দেয়া বক্তৃতায় গ্রিসের প্রধানমন্ত্রী বলেন, আরও ১৫ হাজার সেনা নিয়োগ দেয়া হবে। ট্যাংক-বিধ্বংসী নতুন অস্ত্র, নেভি টর্পেডো এবং বিমান বাহিনীর জন্য ক্ষেপণাস্ত্র কেনা হবে। নতুন চারটি ফ্রিগেট আপডেট করা হবে। এতে কয়েক হাজার কর্মসংস্থানও হবে।আলজাজিরার খবরে বলা হয়েছে, রোববার সংবাদ সম্মেলন করে এসব অস্ত্র ক্রয়ের খরচ এবং কোন কোন দেশ থেকে সেগুলো কেনা হবে তা বিস্তারিত তুলে ধরা হবে গ্রিস সরকারের পক্ষ থেকে।ভূমধ্যসাগরের তুর্কি এবং তুর্কি সাইপ্রাস অংশে তেল-গ্যাস অনুসন্ধানে তুরস্ক জাহাজ পাঠালে গ্রিসের সঙ্গে উত্তেজনা তৈরি হয়।বিচ্ছিন্ন দ্বীপের মালিকানার ভিত্তিতে ওই এলাকাকে নিজেদের দাবি করে গ্রিস। অন্যদিকে মূল ভূখণ্ডকে ভিত্তি ধরে ওই এলাকায় নিজেদের মালিকানা দাবি করে আসছে তুরস্ক।এ নিয়ে বিতর্কিত এলাকায় তুরস্ক ও গ্রিস পাল্টাপাল্টি নৌ-মহড়ার আয়োজন করে। দু’দেশের এই উত্তেজনার মধ্যে গ্রিসের সমর্থনে ওই এলাকায় যুদ্ধজাহাজ ও যুদ্ধবিমান পাঠায় ফ্রান্স।",22/9/2020,international
ভূমধ্যসাগরে তুরস্কের তেল-গ্যাস অনুসন্ধানে উদ্বিগ্ন যুক্তরাষ্ট্র,"পূর্ব ভূমধ্যসাগরে তুরস্কের তেল-গ্যাসের অনুসন্ধান কার্যক্রম নিয়ে গভীর উদ্বেগ প্রকাশ করেছে যুক্তরাষ্ট্র।



মার্কিন পররাষ্ট্রমন্ত্রী মাইক পম্পেও শনিবার রাতে গ্রিসে ঝটিকা সফরে গিয়ে দেশটির প্রেসিডেন্ট নিকোস আনাসতাসিয়াদেসের সঙ্গে সাক্ষাৎ শেষে এ উদ্বেগের কথা জানান। খবর রয়টার্সের। পম্পেও বলেন, বিতর্কিত জলসীমায় গ্রিস ও সাইপ্রাসের প্রকৃতিক সম্পদ অনুসন্ধানের অধিকার আছে।গ্রিসের সঙ্গে যখন তুরস্কের প্রচণ্ড সামরিক উত্তেজনা চলছে, তখন পম্পেওর এ ধরনের উদ্বেগ প্রকাশ আগুনে ঘি ঠালার মতো পরিস্থিতির সৃষ্টি করবে বলে অনেকে মনে করছেন।এরই মধ্যে পূর্ব ভূমধ্যসাগরের দ্বন্দ্বের ঘটনায় গ্রিসের পক্ষ নিয়েছে ফ্রান্স। শুধু তাই নয়, পূর্ব ভূমধ্যসাগরে তেল-গ্যাস অনুসন্ধান এবং গ্রিসের সঙ্গে দ্বন্দ্বের ঘটনায় তুরস্কের ওপর নিষেধাজ্ঞা আরোপের হুমকি দিয়েছেন ইমানুয়েল ম্যাক্রোঁ।ইউরোপীয় দেশগুলোকে তুরস্কের বিরুদ্ধে ঐক্যবদ্ধ হওয়ার জন্য আহ্বান জানিয়েছেন তিনি। এ নিয়ে ন্যাটোভুক্ত দুই সদস্য দেশ তুরস্ক ও ফ্রান্সের মধ্যে উত্তেজনা বিরাজ করছে।পূর্ব ভূমধ্যসাগরের বিতর্কিত এলাকায় তুরস্ক তেল-গ্যাস অনুসন্ধান কার্যক্রম চালাচ্ছে। এ জন্য তার গবেষণা ও অনুসন্ধান জাহাজ পাঠিয়েছে।অন্যদিকে গ্রিস তুরস্কের জাহাজকে নজরদারি করার জন্য তার সামরিক বাহিনীকে নির্দেশ দিয়েছে।",22/9/2020,international
রোহিঙ্গা গণহত্যায় আরও দুই সেনার স্বীকারোক্তি,"রোহিঙ্গা গণহত্যায় মিয়ানমারের সেনাবাহিনীর সম্পৃক্ততার স্বীকারোক্তি দিয়েছে আরও দুই সেনা সদস্য। আন্তর্জাতিক গণমাধ্যমে দুই সেনার আলোচিত জবানবন্দি প্রকাশের পর পাওয়া গেছে নতুন ভিডিও ফুটেজ।



যাতে আগের দু’জনসহ একসঙ্গে চার সেনা সদস্যকে রোহিঙ্গা হত্যাযজ্ঞের বর্ণনা দিতে দেখা যায়। এক সেনা সদস্য তার স্বীকারোক্তিতে বলেন, মিয়ানমারের সামরিক কর্মকর্তারা বলতেন, এই দেশে ভিন্ন নৃগোষ্ঠীর সবাই দাস।জানা গেছে, নতুন দুই সেনা সদস্যও জবানবন্দি দেবেন আন্তর্জাতিক অপরাধ আদালতে। তারা হলেন- চ্যাও মিও অং এবং পার তাও নি। এর আগে স্বীকারোক্তি দিয়েছিলেন জ নাইং তুন ও মায়ো উইন তুন।মিয়ানমারের সেনাবাহিনীর গণহত্যার জবানবন্দি দিয়ে গেল সপ্তাহে অনেকটা চমক হয়ে দৃশ্যপটে আসেন তারা। তুলে ধরেন রোহিঙ্গাদের ওপর নির্মম নির্যাতন ও হত্যাযজ্ঞের বিস্তারিত বিবরণ। এবার রাখাইনে দায়িত্ব পালন করা অপর দুই সৈনিক চ্যাও মিও অং ও পার তাও নি মুখ খুলেছেন নিজ দেশের সেনাবাহিনীর বিরুদ্ধে। জ নাইং ও মায়ো উইনের সঙ্গে একসঙ্গে ভিডিওতে স্বীকারোক্তি দেন তারা। চ্যাও মিও অং বলেন, রোহিঙ্গা জনগোষ্ঠীর ওপর ভয়াবহ নিপীড়ন চালিয়েছে সেনাবাহিনী। বাহিনীর মধ্যে জাতিগতভাবে বৈষম্য করা হয়। অনেক কর্মকর্তা মাদকাসক্ত। মাদকে পৃষ্ঠপোষকতাও রয়েছে তাদের। পার তাও নি বলেন, তারা আমাদের (সেনা কর্মকর্তারা) বলতেন ভিন্ন নৃগোষ্ঠীর সবাই দাস। তাদের সঙ্গে সে হিসেবেই ব্যবহার করতে হবে। সন্ত্রাসী বাহিনীর মতো অস্ত্র ব্যবহার করে বেসামরিক জনগণের ওপর অত্যাচার চালিয়েছে সেনাবাহিনী। এর আগে স্বীকারোক্তিতে মায়ো উইন তুন বলেছেন, মিয়ানমারের পশ্চিমাঞ্চলীয় রাজ্য রাখাইনে তিনি ও তার ব্যাটালিয়নকে পাঠানো হয়েছিল সেখানকার কয়েকটি গ্রামে অভিযান চালানোর জন্য।তিনি ৩০ জন রোহিঙ্গার বিরুদ্ধে গণহত্যায় অংশ নিয়েছিলেন। রোহিঙ্গাদের মরদেহ গণকবর খুঁড়ে পুঁতে দেন। একজন নারীকে ধর্ষণের কথাও স্বীকার করেছেন তিনি।আরেক সেনা সদস্য জ নাইং তুন বলেছেন, তার ব্যাটালিয়ন প্রায় ২০টি রোহিঙ্গা গ্রাম পুড়িয়ে দিয়েছে। এ পথে যে বাধা হয়ে দাঁড়িয়েছে তাদের হত্যা করা হয়েছে।তার ঊর্ধ্বতন কর্মকর্তারা রোহিঙ্গা নারীদের ধর্ষণ করেছে। এই দু’জনের বক্তব্যের ভিত্তিতে মানবাধিকার সংস্থা ফর্টিফাই রাইটস জানিয়েছে, তারা উভয়ে প্রায় ১৮০ রোহিঙ্গা হত্যার সঙ্গে জড়িত ছিল।গণমাধ্যমের খবরে বলা হয়েছে, এই চার সেনার মধ্যে দুজন আছেন হেগের অপরাধ আদালতের জিম্মায়। বাকি দু’জনও আদালতে জবানবন্দি দেবেন বলে জানা গেছে। গণহত্যার বিরুদ্ধে গুরুত্বপূর্ণ সাক্ষী হতে পারেন এই সেনারা- এমন মত মানবাধিকার কর্মীদের। ফোর্টিফাই রাইটসের সিও মাথিউ স্মিথ বলেন, এই প্রথম তাদের সেনাবাহিনীর মধ্যকার কারও কাছ থেকে গণহত্যার খবর আমরা পাচ্ছি।তাদের কথায় স্পষ্ট, রোহিঙ্গাদের নির্মূল করার লক্ষ্য নিয়েই অভিযানে নেমেছিল মিয়ানমার সেনাবাহনী। বিচারের প্রক্রিয়ায় এটা খুবই গুরুত্বপূর্ণ। এই চারজনের বক্তব্যের ভিডিও ধারণ করে রাখাইনের বিচ্ছিন্নতাবাদী গোষ্ঠী আরাকান আর্মি। সাবেক সেনাসদস্যের এই স্বীকারোক্তির ঘটনা আন্তর্জাতিক অঙ্গনে নতুন করে চাপে ফেলেছে মিয়ানমারকে। বিশেষ করে দেশটির স্টেট কাউন্সিলর অং সান সু চির অবস্থানকে আরও প্রশ্নবিদ্ধ করেছে।কারণ জাতিসংঘের শীর্ষ আদালত আন্তর্জাতিক বিচার আদালতে (আইসিজে) গাম্বিয়ার করা মামলায় তিনি সশরীর হাজির হয়ে নিজের দেশের পক্ষে বক্তব্য দিয়েছেন, রোহিঙ্গা গণহত্যার অভিযোগ অস্বীকার করেছেন।এ কারণে রোহিঙ্গা গণহত্যার এই স্বীকারোক্তিকে আমলে নিয়ে মিয়ানমারের বিচার করার আহ্বান জানিয়েছেন অনেকে।তবে প্রথম দুই সেনাসদস্য স্বীকারোক্তি দেয়ার পর মিয়ানমারের সেনাবাহিনী এখন দায় ঢাকার চেষ্টায় নেমেছে। তারা বলেছে, ওই দুই সেনাসদস্যের কাছ থেকে জোর করে স্বীকারোক্তি আদায় করা হয়েছে।মিয়ানমার সেনাবাহিনীর মুখপাত্র ব্রিগেডিয়ার জেনারেল জ মিন তুন বিবিসি বার্মিজকে বুধবার বলেন, মায়ো উইন তুন এবং জ নাইং তুন সেনাবাহিনীর সাবেক সদস্য। আরাকান আর্মি তাদের বন্দি করে হুমকিধমকি ও নির্যাতন করে জোর করে স্বীকারোক্তি আদায় করেছে।
",22/9/2020,international
রোহিঙ্গা গণহত্যা: হেগের আদালত ‘বাংলাদেশে’ স্থানান্তরের অনুরোধ,"২০১৭ সালে মিয়ানমারের রাখাইনে রোহিঙ্গা মুসলিমের বিরুদ্ধে গণহত্যা চালানোর অভিযোগে নেদারল্যান্ডসের দ্য হেগ শহরে অবস্থিত আন্তর্জাতিক অপরাধ আদালতে ইয়াঙ্গুনের বিরুদ্ধে বিচার চলমান রয়েছে।



আন্তর্জাতিক অপরাধ আদালতে মিয়ানমারের বিরুদ্ধে যে শুনানি হবে, সেটি হেগের পরিবর্তে অন্য কোনো দেশে, বিশেষ করে বাংলাদেশে আদালত বসিয়ে করা হয় তার জন্য একটি আবেদন করা হয়েছে। এই আবেদনটি করেছেন রোহিঙ্গাদের নিয়ে কাজ করে এমন তিনটি ভিক্টিম সাপোর্ট গ্রুপের আইনজীবীরা। তারা এমন দেশে শুনানির অনুরোধ করেছেন, যেটা নিপীড়িত রোহিঙ্গাদের কাছাকাছি কোনো দেশ হবে। গত মাসে এ আবেদনটি করা হয়েছে। বিবিসি বাংলা বলছে, এই প্রথম এরকম কোনো উদ্যোগ নেয়া হল, যেখানে ভিক্টিম বা নির্যাতিতদের শুনানির জন্য আদালতকেই অন্য কোনো দেশে বসানোর আবেদন জানানো হয়েছে।এর আগে রোহিঙ্গা হত্যা ও ধর্ষণে সরাসরি অংশ নেওয়ার কথা স্বীকার করেছেন মিয়ানমারের দুই সেনা এবং তারা হেগে পৌঁছেগেছেন। আন্তর্জাতিক মানবাধিকার আইনজীবীরা বলছেন, মানবতাবিরোধী অপরাধের জন্য মিয়ানমারকে নিয়ে চলমান তদন্তে এ দুটি ঘটনা খুব গুরুত্বপূর্ণ।এই অনুরোধের পরিপ্রেক্ষিতে আইসিসির তিন নম্বর `প্রি ট্রায়াল চেম্বার‌' আদালতের রেজিস্ট্রি বিভাগকে আদেশ দিয়েছে, দ্য হেগ থেকে অন্য কোনো দেশ, যেমন বাংলাদেশে আদালতের কার্যক্রম সরিয়ে নেয়ার সম্ভাব্যতা যাচাই করতে। আগামী ২১শে সেপ্টেম্বরের আগেই এই সম্ভাব্যতা যাচাই করে রিপোর্ট দিতে বলা হয়েছে।",22/9/2020,international
গ্রিসে শরণার্থীশিবিরে আগুন,"দাউ দাউ করে জ্বলছে। আকাশে পাকিয়ে উঠছে কালো ধোঁয়ার কুণ্ডলি। পাশ দিয়ে হেঁটে যাচ্ছে মানুষ।



ভয়াবহ অগ্নিকাণ্ডে পুড়ে গেছে লেসবস দ্বীপে গ্রিসের সবচেয়ে বড় শরণার্থীশিবির। ক্যাম্প মোরিয়া নামে শিবিরটিসহ বুধবার আগুন লাগে আরও কয়েকটি শরণার্থীশিবিরে।দমকল বাহিনীর অভিযোগ, আগুন নেভাতে যাওয়ার পর তাদের বাধা দেয়া হয়েছে।স্থানীয় মিডিয়ায় এমন অভিযোগও উঠছে, করোনা নিয়ে কড়াকড়ির প্রতিবাদে এখানে আগুন লাগানো হয়েছে।গত সপ্তাহে করোনা নিয়ে এই শিবিরগুলোতে কড়াকড়ি শুরু হয়েছে। তবে প্রশাসনের তরফে জানানো হয়েছে, আগুন লাগার কারণ এখনও জানা যায়নি।চলতি সপ্তাহের শুরুর দিকে মোরিয়া শিবিরে একজন সোমালি শরণার্থীর করোনা ধরা পড়ে। তার পরই সেখানে প্রচুর কড়াকড়ি চালু করা হয়েছে।মোরিয়াতে ১২ হাজার শরণার্থী বিভিন্ন শিবিরে আছেন। তারা সবাই আশ্রয়প্রার্থী। অনেকেই ইরাক ও সিরিয়া থেকে ২০১৫ ও ২০১৬ সালে পালিয়ে এসেছেন। মানবাধিকার সংগঠনগুলোর মতে, এই শিবিরে গাদাগাদি করে মানুষ থাকছেন।এখান থেকে কিছু উদ্বাস্তুকে সরিয়ে নিয়ে যাওয়ার কথাও তারা সরকারকে বলেছেন। কিন্তু সরকার সেই অনুরোধে কান দেয়নি।হিউম্যান রাইটস ওয়াচের গবেষক ইভা কোসি বলেছেন, শরণার্থীশিবিরের যা অবস্থা তাতে সেখানে জনস্বাস্থ্য বজায় রাখা অসম্ভব -এএফপি",22/9/2020,international
শান্তিতে নোবেল পুরস্কারের জন্য মনোনীত ডোনাল্ড ট্রাম্প,"শান্তিতে নোবেল পুরস্কারের জন্য মনোনীত হয়েছেন মার্কিন প্রেসিডেন্ট ডোনাল্ড ট্রাম্প। সম্প্রতি সংযুক্ত আরব আমিরাত ও ইসরাইলের মধ্যে সম্পর্ক স্বাভাবিকীরণের চুক্তিতে মধ্যাস্থতা করেন তিনি। ঐতিহাসিক এ শান্তি চুক্তির কারণে ২০২১ সালের জন্য ট্রাম্পকে মনোনীত করা হয়। এ খবর জানিয়েছে সংবাদ মাধ্যম ফক্স।



নরওয়ের রাজনীতিবিদ ও সংসদ সদস্য টাইব্রিং-জেড্ডে এ বছর নোবেল পুরস্কারের জন্য ডোনাল্ড ট্রাম্পের নাম প্রস্তাব করেন।নরওয়ের চারবারের নির্বাচিত এই আইনপ্রণেতা ফক্স নিউজকে বলেন, ‌‘তার (ট্রাম্প) যোগ্যতার জন্য, আমি মনে করি তিনি শান্তি পুরষ্কারের জন্য মনোনীত অন্যান্য প্রার্থীদের চেয়ে দেশগুলোর মধ্যে শান্তি প্রতিষ্ঠায় আরও বেশি চেষ্টা করেছেন।’টাইব্রিং-জেড্ডে নোবেল কমিটির মনোনয়নের চিঠিতে লিখেছেন, ইসরাইল ও সংযুক্ত আরব আমিরাতের মধ্যে সম্পর্ক স্থাপনে ট্রাম্প প্রশাসন মুখ্য ভূমিকা পালন করেছে। আশা করা হচ্ছে মধ্যপ্রাচ্যের অন্যান্য দেশ সংযুক্ত আরব আমিরাতের পদাঙ্ক অনুসরণ করবে। এই চুক্তি একটি গেম চেঞ্জার হতে পারে, যা মধ্যপ্রাচ্যকে সহযোগিতা ও সমৃদ্ধির অঞ্চলে পরিণত করবে।গত ১১ আগস্ট ইসরায়েলের সঙ্গে সম্পর্ক স্বাভাবিক করতে রাজি হয় সংযুক্ত আরব আমিরাত (ইউএই)। এই দুই দেশের ‘ঐতিহাসিক চুক্তির’ কথা ঘোষণা করেন ডোনাল্ড ট্রাম্প।ইসরাইলের সঙ্গে কোনো আরব দেশের এই চুক্তি ১৯৪৮ সালে দেশটির স্বাধীনতা ঘোষণার পর তৃতীয় ঘটনা। এর আগে ইসরাইলের সঙ্গে ১৯৭৯ সালে মিসর ও ১৯৯৪ সালে জর্ডান চুক্তি করেছিল।নোবেল শান্তি পুরস্কার প্রবর্তনের পেছনের উদ্দেশ্য ছিল, বিশ্বজুড়ে হানাহানি আর সংঘাত বন্ধে সত্যিকার অর্থে যারা অবদান রেখেছেন বা রাখছেন, তাদের পুরস্কৃত করার মধ্য দিয়ে শান্তির সম্ভাবনার ধারণাকে এগিয়ে নেওয়া।১৯০১ সাল থেকে নোবেল পুরস্কার দেয়া হয়। ওই বছর থেকে সারা পৃথিবীর বিভিন্ন ব্যক্তি ও প্রতিষ্ঠানকে সফল এবং অনন্য সাধারণ গবেষণা ও উদ্ভাবন এবং মানবকল্যাণমূলক তুলনারহিত কর্মকাণ্ডের জন্য এই পুরস্কার প্রদান করা হচ্ছে। মোট ছয়টি বিষয়ে পুরস্কার প্রদান করা হয়। এগুলো হল- পদার্থবিজ্ঞান, রসায়ন, চিকিৎসা শাস্ত্র, অর্থনীতি, সাহিত্য ও শান্তি। নোবেল পুরস্কারকে এ সব ক্ষেত্রে বিশ্বের সবচেয়ে সম্মানজনক পদক হিসেবে বিবেচনা করা হয়। সুইডিস বিজ্ঞানী আলফ্রেড নোবেলের ১৮৯৫ সালে করে যাওয়া একটি উইলের মর্মানুসারে নোবেল পুরস্কার প্রচলন করা হয়। নোবেল মৃত্যুর আগে উইলের মাধ্যমে এই পুরস্কার প্রদানের ঘোষণা করে যান। শুধুমাত্র শান্তিতে নোবেল পুরস্কার প্রদান করা হয় অসলো, নরওয়ে থেকে। বাকি ক্ষেত্রে স্টকহোম ও সুইডেনে এই পুরস্কার প্রদান অনুষ্ঠান আয়োজন করা হয়।",22/9/2020,international
গ্রিসে শরণার্থী শিবিরে ভয়বহ অগ্নিকাণ্ড,"গ্রিসের লেসবস দ্বীপে দেশটির বৃহৎ শরণার্থী শিবিরে বুধবার সকালে ভয়াবহ অগ্নিকাণ্ডের ঘটনা ঘটেছে।



দ্বীপটির মরিয়া আবাসিক এলাকার পাশে ওই শরণার্থী শিবিরটির আগুন নেভাতে দমকল বাহিনীর ১০টি ইউনিট কাজ করছে। খবর বিবিসির।আগুনে শরণার্থী শিবিরটি পুড়ে ছাই হয়ে গেছে। অনেকেই আহত হয়েছেন, কিন্ত এখন পর্যন্ত কারও মৃত্যুর খবর পাওয়া যায়নি।মরিয়া আবাসিক এলাকায় ১৩ হাজার মানুষের বসবাস।শরণার্থী শিবিরটিতে ৭০টি দেশের মানুষ আশ্রয় নিয়েছিলেন। 

 এখানকার ৭০ ভাগ শরণার্থীই আফগানিস্তানের বলে জানিয়েছে দেশটির কর্তৃপক্ষ।

লেসবসের ডেপুটি গভর্নর আরিস হাৎজিকমনিনস জানান, আগুনে শরণার্থী শিবিরটি পুরোপুরি ধ্বংস হয়ে গেছে।শরণার্থীরা এখন খোলা আকাশের নিচে অবস্থান করছেন। তাদের দেশটির মূল ভূখন্ডে প্রবেশ করতে দেয়া হচ্ছে না।

তবে, ইউরোপীয় ইউনিয়ন এখান থেকে ৪০০ অনাথ শিশু-কিশোরকে গ্রিসের মূল ভূখন্ডে প্রবেশের অনুমোতি দিতে দেশটির কর্তৃপক্ষকে অনুরোধ করেছে। তাদের ব্যয়ভার ইউরোপীয় ইউনিয়ন বহন করবে বলে জানান ইইউর আবাসন বিষয়ক কমিশনার ইলভা জনসন।শরণার্থীদের বিষয়ে জরুরি সভা ডেকেছেন গ্রিসের প্রধানমন্ত্রী কাইরিয়াকস মিৎসুটাকিস।  ",22/9/2020,international
তুরস্ক-সাইপ্রাস বিরোধ নিরসনে মধ্যস্থতা করতে চায় রাশিয়া,"ভূমধ্যসাগরে তেল-গ্যাস অনুসন্ধান নিয়ে সাইপ্রাসের সঙ্গে তুরস্কের বিরোধ নিরসনে মধ্যস্থতা করতে চায় রাশিয়া।



মঙ্গলবার সাইপ্রাসের প্রেসিডেন্ট নিকোস আনাস্তাসিয়াদেসের সঙ্গে এক বৈঠকে রুশ পররাষ্ট্রমন্ত্রী সের্গেই ল্যাভরভ এ প্রস্তাব দিয়েছেন। তুরস্ক ও সাইপ্রাসের মধ্যকার যেকোনও আলোচনায় মধ্যস্থতা করতে মস্কো প্রস্তুত রয়েছে বলে জানান তিনি। খবর আল জাজিরা ও আনাদোলু এজেন্সির। সাইপ্রাসের রাজধানী নিকোশিয়াতে অনুষ্ঠিত এ বৈঠকে সের্গেই ল্যাভরভ দেশটির প্রেসিডেন্টকে বলেন, দ্বিপক্ষীয় সম্পর্কের ভিত্তিতে আমরা মধ্যস্থতা করতে প্রস্তুত রয়েছি। ভূমধ্যসাগরে তেল-গ্যাস অনুসন্ধান নিয়ে গ্রিস ও তুরস্কের মধ্যে বহুদিনের বিবাদ রয়েছে। সম্প্রতি তুরস্ক সাইপ্রাসের নিকটবর্তী নিজেদের অংশে তেল-গ্যাস অনুসন্ধানের সিদ্ধান্ত নিয়েছে। আর এর বিরুদ্ধে অবস্থান নিয়েছে গ্রিস। গ্রিসকে সমর্থন দিচ্ছে ইউরোপিয়ান ইউনিয়ন (ইইউ)। তাতে করে গ্রিস ও তুরস্ক উভয় দেশই ভূমধ্যসাগরে তাদের যুদ্ধজাহাজ ও আকাশপথে বিমানের মহড়া বাড়িয়েছে। এ নিয়ে দুটি দেশের মধ্যে বেশ উত্তেজনাও বিরাজ করছে কিছুদিন ধরে।",22/9/2020,international
উধাও হওয়া বেলারুশের বিরোধী নেতা ইউক্রেন সীমান্তে আটক,"বেলারুশের সরকারবিরোধী বিক্ষোভ থেকে সোমবার হঠাৎ করে উধাও হয়ে যান বিরোধী নেতা মারিয়া কোলেসনিকোভা। কয়েকজন মুখোশধারী তাকে ভ্যানে করে তুলে নিয়ে গেছে। নিখোঁজ এই নেতাকে মঙ্গলবার ভোরের দিকে ইউক্রেন সীমান্তে আটক করেছে সীমান্তরক্ষী বাহিনী।



স্থানীয় সংবাদ মাধ্যমে জানানো হয়েছিল, বেলারুশের রাজধানী শহর মিনস্কে তখন প্রবল বিক্ষোভ চলছে। প্রেসিডেন্ট লুকাশেঙ্কোর বিরুদ্ধে। সেখানেই ছিলেন বিরোধী নেত্রী মারিয়া কোলেসনিকোভা। হঠাৎ একটি গাড়িতে করে মুখোশ পরা কিছু লোক এসে তাকে তুলে নিয়ে চলে যায়।রাশিয়ার সংবাদসংস্থা ইন্টারফ্যাক্স জানিয়েছে, বেলারুশের পুলিশ বলেছে, তারা বিরোধী নেতাকে গ্রেফতার করেনি।যখন মারিয়াকে অপহরণ করা হয় তখন বেলারুশের নিরাপত্তা বাহিনী বিক্ষোভকারীদের গ্রেফতার করছিল। মোট ৬৩৩ জনকে তারা গ্রেফতার করেছে।সীমান্ত অতিক্রমের চেষ্টার সময় তাকে আটকের খবর বার্তা সংস্থা রয়টার্সকে নিশ্চিত করেছেন বেলারুশিয়ান সীমান্ত বাহিনীর এক কর্মকর্তা। তবে তার দুজন সহযোগী সীমান্ত অতিক্রম করে ইউক্রেনে পাড়ি জমাতে সফল হয়েছেন।সোমবার বিক্ষোভের সময় কোলেসনিকোভার সঙ্গে আরও দুজন আন্দোলনকর্মী নিখোঁজ হন। পরের দিন ভোর চারটার দিকে তারা সীমান্ত অতিক্রমের চেষ্টা করেন। কোলেসনিকোভাকে আটকের খবর নিশ্চিত করেছেন বেলারুশিয়ার সীমান্ত বাহিনীর প্রতিনিধি আন্তন বিচকোভস্কি, ‘কোলেসনিকোভাকে আটক করা হয়েছে। তিনি কোথায় আছেন সঠিকভাবে বলতে পারছি না। তবে তিনি আটক হয়েছেন নিশ্চিত।’রাষ্ট্রীয় সংবাদমাধ্যশ বেল্টা বলেছে, দুজন সহযোগীকে নিয়ে ইউক্রেনে যেতে চেয়েছিলেন কোলেসনিকোভা। সীমান্তরক্ষীদের মুখোমুখি হওয়ার পর তার গাড়ি দ্রুত ছুটতে থাকে। কোলেসনিকোভা পড়ে গেলেও গাড়ি ইউক্রেনের দিকে চলে যায়। তখন আটক করা হয় তাকে।গত ৯ আগস্ট প্রেসিডেন্ট নির্বাচনে টানা ষষ্ঠ মেয়াদে আলেক্সান্দার লুকাশেঙ্কো জয় পেলে তার বিরুদ্ধে ভোট কারচুপির অভিযোগ এনে বিক্ষোভ শুরু করে বেলারুশিয়ানরা। তাকে ক্ষমতা ছেড়ে দেওয়ার আহ্বান জানিয়ে গঠন করা হয় কো-অর্ডিনেশন কাউন্সিল, যার তিন নারী নেত্রীর মধ্যে অন্যতম কোলেসনিকোভা।",22/9/2020,international
আন্তর্জাতিক আদালতে মিয়ানমার সেনা: রোহিঙ্গাদের দেখামাত্র গুলির নির্দেশ ছিল ,"মিয়ানমারের দুই সেনা সদস্য রোহিঙ্গাদের ওপর কীভাবে বর্বর নির্যাতন করা হয়েছে তার স্বীকারোক্তি দিয়েছে আন্তর্জাতিক অপরাধ আদলতে (আইসিসি)। তারা জানিয়েছে, ২০১৭ সালে রাখাইনে রোহিঙ্গাদের বিরুদ্ধে মিয়ানমার সামরিক বাহিনীর ক্লিয়ারেন্স অপারেশনের সৈনিকদের ওপর নির্দেশ ছিল ‘যাকে দেখবে তাকে গুলি করবে’। এ সময় তারা কীভাবে একে একে গ্রামের পর গ্রাম, গণকবর, হত্যা ও ধর্ষণ করেছে তার বর্ণনা দিয়েছে।



স্বীকারোক্তি দেয়া দুই সৈনিক হল– মিও উইন তুন (৩৩) ও জ নায়েং তুন (৩০)। আন্তর্জাতিক মানবাধিকার সংস্থা ফরটিফাই রাইটসের বরাত দিয়ে এ খবর জানিয়েছে নিউইয়র্ক টাইমস। মিও উইন তুন জানিয়েছেন, তিনি কর্মকর্তাদের আনুগত্য করেছেন। ৩০ জন রোহিঙ্গা মুসলমানদের গণহত্যায় অংশ নিয়েছিলেন। সে সময় সেল টাওয়ার ও সামরিক ঘাঁটির কাছে একটি গণকবর দিয়েছেন।জ নায়েং তুন বলেন, আমরা প্রায় ২০ টি গ্রাম নিশ্চিহ্ন করে দিয়েছি। পরে শিশু ও বয়স্কদের মৃতদেহ একটি গণকবরে ফেলেছি। এই দুইজন হেগে অবস্থিত আন্তর্জাতিক অপরাধ আদালতে এসব কথা বলেন। 
স্বীকারোক্তি অনুযায়ী শুধুমাত্র এই দুজন কমপক্ষে ১৫০ জন রোহিঙ্গা হত্যাকাণ্ডের সঙ্গে জড়িত। এ ছাড়া কয়েক ডজন গ্রাম ধ্বংসের সঙ্গে জড়িত।এদিকে ফরটিফাই রাইটসের এক বিজ্ঞপ্তিতে বলা হয়, এই স্বীকারোক্তির ফলে ধারণা করা হচ্ছে, ওই দুই সৈনিক কোর্টের কাছে নিজেদের দোষ স্বীকার করে রাজসাক্ষী হিসেবে ভবিষ্যতে মামলায় কাজ করবে। আইসিসির বিভিন্ন ধরনের সাক্ষী সুরক্ষার (উইটনেস প্রটেকশন) নিয়ম আছে এবং তার অধীনে এ ধরনের সাক্ষীদের সব ধরনের সুরক্ষা দেওয়া হয়।ওই সৈনিকরা ১৯ জন ব্যক্তির নাম উল্লেখ করেছে যারা সরাসরি এ ধরনের নৃশংসতা করেছে। এছাড়া ছয় জন জ্যেষ্ঠ সামরিক কর্মকর্তা এসবের নির্দেশ দিয়েছে বলে জানিয়েছে তারা।উল্লেখ্য, আইসিসিতে রোহিঙ্গা গণহত্যা বিষয়ক অপরাধের তদন্ত প্রক্রিয়া চলছে।
",22/9/2020,international
যুক্তরাষ্ট্রের ঘাঁটিতে চীনা বাহিনীর হামলার ডামি ভিডিও প্রকাশ,"প্রশান্ত মহাসাগরীয় দ্বীপ গুয়ামে অবস্থিত যুক্তরাষ্ট্রের অ্যান্ডারসন বিমানবাহিনীর ঘাঁটিতে চীনা বিমান বাহিনীর হামলার ডামি ভিডিও প্রকাশ করা হয়েছে। চীনের বিমান বাহিনী এই ভিডিওটি প্রকাশ করে। এতে দেখা যাচ্ছে, পারমাণবিক-ক্ষমতা সম্পন্ন চীনের এইচ-৬ বোমারু বিমান যুক্তরাষ্ট্রের একটি ঘাঁটিতে হামলা চালাচ্ছে।



রয়টার্স জানিয়েছে, শনিবার চীনা পিপলস লিবারেশন আর্মির বিমান বাহিনীর ওয়াইবো অ্যাকাউন্টে প্রকাশ করা হয়। তাইপে মার্কিন উচ্চ পদস্থ কর্মকর্তা সফরে যাওয়ার পর চীন দ্বিতীয় দিনের মতো তাইওয়ান প্রণালীতে মহড়া চালায়। গুয়ামে বিমাঘাঁটিসহ যুক্তরাষ্ট্রের গুরুত্বপূর্ণ কিছু সামরিক স্থাপনা আছে। একে যুক্তরাষ্ট্রের সামরিক শক্তির একটি প্রধান কেন্দ্র হিসাবে দেখা হয়। এশিয়া-প্রশান্ত মহাসাগরীয় অঞ্চলে যে কোনো সংঘাতের জবাব দেওয়ার জন্য গুয়ামের এই স্থাপনাগুলো গুরুত্বপূর্ণ। চীনের বিমানবাহিনীর বানানো ডামি ভিডিওটি ২ মিনিট ১৫ সেকেন্ডে। এতে বাজনা বাজানোর ব্যবহার হয়েছে। ভিডিওতে দেখানো হয়, বাজনার সঙ্গে সঙ্গে এইচ-৬ বিমান একটি মুরুভূমির ঘাঁটি থেকে উপরে উঠছে।এরপর অর্ধেক পথ পেরোতেই এক পাইলট বোতাম টিপে সমুদ্রের ধারের কোনো একটি রানওয়েতে ক্ষেপণাস্ত্র ছুড়ে দেন। ছুড়ে দেওয়া ক্ষেপণাস্ত্র রানওয়েতে পড়ে। একটি স্যাটেলাইট চিত্রে তা দেখানো হয়। ছবিতে রানওয়েটি অবিকল অ্যান্ডারসন ঘাঁটির মতোই মনে হয়েছে। বিমান থেকে তোলা ক্ষেপণাস্ত্র আছড়ে পড়ে বিস্ফোরিত হওয়ার দৃশ্য দেখানোর পাশাপাশি ভিডিওটিতে দেখানো হয় মাটিও প্রকম্পিত হচ্ছে। আর এই কাঁপুনির সঙ্গে সঙ্গে বন্ধ করা হয় বাজনাও।ভিডিওটি প্রকাশ করে সংক্ষিপ্ত এক বর্ণনায় চীনের বিমানবাহিনী লিখেছে, আমরা মাতৃভূমির আকাশ নিরাপত্তারক্ষী, আমাদের মাতৃভূমির আকাশ সুরক্ষিত রাখার আত্মবিশ্বাস এবং ক্ষমতা দুইই আছে।",22/9/2020,international
যুক্তরাষ্ট্রে আবার সচল হচ্ছে ৬ লাখ ৬০ হাজার রেস্তোরাঁ,"যুক্তরাষ্ট্রে করোনাভাইরাস মহামারীতে রেস্তোরাঁর ভেতরে খরিদ্দারদের বসে খাওয়া নিষিদ্ধের পর প্রায় অচল হয়ে পড়েছে রেস্তোরাঁ ব্যবসা। গত ৭ মাস ধরে চলছে এ অচলাবস্থা। ফলে ৬ লাখ ৬০ হাজার ৭৫৫টি রেস্তোরাঁর ১ কোটি ৫০ লাখ ১ হাজার কর্মচারী প্রায় বেকার হয়ে পড়েছেন।



৩০ সেপ্টেম্বর থেকে যুক্তরাষ্ট্রের বিভিন্ন অঙ্গরাজ্যে রেস্তোরাঁর ভেতরে খরিদ্দারদের বসে খাওয়ার নতুন ঘোষণায় প্রাণচাঞ্চল্য ফিরে এসেছে ব্যবসায়ী ও কর্মাচারীদের মাঝে। খরিদ্দারদের জন্য পুরোপুরি খুলে দেয়া হচ্ছে এসব রেস্তোরাঁ। তবে রেস্তোরাঁ কর্তৃপক্ষ তাদের রেস্তোরাঁয় ধারণক্ষমতার ২৫ শতাংশ খরিদ্দারকে প্রতি দফায় ভেতরে প্রবেশের অনুমতি দিতে পারবেন।নিউইয়র্কের গভর্নর অ্যান্ড্রু কুমো বুধবার এক ঘোষণায় রেস্তোরাঁ চালুর এ অনুমতি দিয়েছেন। ঘোষণায় বলা হয়, রেস্তোরাঁয় খরিদ্দারদের প্রবেশে যে নিষেধাজ্ঞা আরোপ রয়েছে ৩০ সেপ্টেম্বর থেকে তা প্রত্যাহার করা হবে। মহামারী থেকে মুক্ত হওয়ার পরিপ্রেক্ষিতে স্বাভাবিক অবস্থায় প্রত্যাবর্তনে আরেক দফা পদক্ষেপ হিসেবে এ সিদ্ধান্ত নেয়া হচ্ছে। যুক্তরাষ্ট্রে ৬ লাখ ৬০ হাজার ৭৫৫টি রেস্তোরাঁ রয়েছে। এসব রেস্তোরাঁয় প্রায় ১ কোটি ৫০ লাখ ১ হাজার কর্মচারী বেকার হয়ে পড়েছেন। নিউইয়র্কের রেস্তোরাঁ মালিকরা তাদের ব্যবসার ওপর আরোপিত নিষেধাজ্ঞার কারণে ক্ষতির কথা উল্লেখ করে সম্প্রতি গভর্নর ও মেয়রের বিরুদ্ধে ২ বিলিয়ন ডলারের ক্ষতিপূরণের মামলা দায়ের করেছেন। মামলায় বলা হয়, এ নিষেধাজ্ঞা আরোপ করে সিটির ১৫ হাজার রেস্তোরাঁ মালিকের সাংবিধানিক অধিকার ক্ষুণ্ন করা হয়েছে।
",22/9/2020,international
'সিরিয়া থেকে তেল চুরি করে নিয়ে যাচ্ছে যুক্তরাষ্ট্র',"সিরিয়ার আলজাজিরা অঞ্চল থেকে প্রতিনিয়ত তেল লুট করে ইরাক হয়ে পাচার করছে যুক্তরাষ্ট্র।রোববার সিরিয়ার রাষ্ট্রীয় বার্তা সংস্থা সানার বরাত দিয়ে এ খবর জানিয়েছে মিডল ইস্ট মনিটর।



এতে বলা হয়েছে, সিরিয়া থেকে চুরি করা তেলভর্তি ৩০টি ট্যাংকারের একটি বহর আল-ইয়ারুবিয়া এলাকায় আল-ওয়ালিদ অবৈধ ক্রসিং দিয়ে প্রতিবেশী ইরাকে প্রবেশ করেছে।খবরে বলা হয়, কুর্দিশ সিরিয়ান ডেমোক্র্যাটিক ফোর্সেসের সহযোগিতায় সিরিয়ার উত্তর ও পূর্বাঞ্চলের বেশিরভাগ তেলক্ষেত্র নিয়ন্ত্রণ করছে।জুলাই মাসের শেষের দিকে সিনেটের একটি শুনানিতে সাউথ ক্যারোলাইনার রিপাবলিকান সিনেটর লিন্ডসে গ্রাহাম ও মার্কিন পররাষ্ট্রমন্ত্রী মাইক পম্পেওর এক কথোপকথনে এই বিষয়টি নিশ্চিত হওয়া গেছে।",22/9/2020,international
"ট্রাম্পকে বিষ মাখানো চিঠি, সন্দেহভাজন নারী গ্রেফতার","মার্কিন প্রেসিডেন্ট ডোনাল্ড ট্রাম্পকে বিষ মাখানো চিঠি পাঠানোর অভিযোগে সন্দেহভাজন হিসেবে এক নারীকে গ্রেফতার করা হয়েছে। ওই নারী কানাডা থেকে যুক্তরাষ্ট্রে ঢোকার চেষ্টা করেছিলেন।তাকে নিউইয়র্কের সীমান্ত থেকে গ্রেফতার করা হয়েছে বলে জানিয়েছে আইন প্রয়োগকারী সংস্থা। সোমবার এ খবর জানিয়েছে সিএনএন।



ট্রাম্পের কাছে পাঠানো ওই চিঠিতে রাইসিন নামক এক ধরনের মারাত্মক বিষাক্ত পদার্থ মেশানো ছিল। তবে হোয়াইট হাউসে পৌঁছানোর আগেই ওই চিঠি জব্দ করা সম্ভব হয়েছে।ওই নারীর কাছে একটি বন্দুক ছিল। মার্কিন প্রশাসনের হাতে গ্রেফতার হয়েছেন তিনি। ওয়াশিংটন ডিসির প্রসিকিউটররা জানিয়েছেন, তার বিরুদ্ধে অভিযোগ গঠন করা হবে।হোয়াইট হাউসের ঠিকানায় পাঠানো যে কোন চিঠি সেখানে পৌঁছে দেয়ার আগেই তা পরীক্ষা নিরীক্ষার জন্য একটি আলাদা কার্যালয় রয়েছে। কর্মকর্তারা জানিয়েছেন, পরীক্ষা নিরীক্ষার সময়ই ওই চিঠিতে বিষ শনাক্ত হয়।খামের ভেতরে চিঠিতে রাইসিন মেশানো ছিল। ক্যাস্টর অয়েল যে ধরনের বীজ থেকে তৈরি হয়, সেই একই বীজ থেকেই তৈরি হয় রাইসিন বিষ। যুক্তরাষ্ট্রের সিডিসি বলছে, রাইসিন এতটাই বিষাক্ত যে মাত্র কয়েক ফোটা লবণ দানার পরিমাণ একজন প্রাপ্ত বয়স্ক ব্যক্তির মৃত্যু ঘটাতে পারে।
",22/9/2020,international
সোলাইমানিকে হত্যার পক্ষে সাফাই পম্পেওর,"ইরানের কুদস ফোর্সের সাবেক কমান্ডার জেনারেল কাসেম সোলাইমানিকে হত্যার পক্ষে সাফাই গাইলেন মার্কিন পররাষ্ট্রমন্ত্রী মাইক পম্পেও। তিনি বলেছেন, সোলাইমানিকে হত্যা সময়োচিত পদক্ষেপ। পম্পেও মার্কিন টিভি চ্যানেল ফক্স নিউজকে দেয়া এক সাক্ষাৎকারে এসব কথা বলেন।



চলতি বছরের ৩ জানুয়ারি ইরাকের রাজধানী বাগদাদে ড্রোন হামলা চালিয়ে জেনারেল সোলাইমানিকে হত্যা করেন মার্কিন সেনারা।
ইরাক সরকারের আমন্ত্রণে বাগদাদে রাষ্ট্রীয় সফরে গিয়েছিলেন কাসেম সোলাইমানি। সেখানে তাকে হত্যা করা হয়। এই হত্যার নিন্দা জানিয়েছে মুসলিম বিশ্ব।পম্পেও ফক্স নিউজকে দেয়া এক সাক্ষাৎকারে এই হত্যার পক্ষে সাফাই গেয়ে বলেন, তাকে হত্যা ‘অত্যন্ত ভালো পদক্ষেপ’। 
এর আগেও এক বক্তব্যে পম্পেও জেনারেল সোলাইমানিকে হত্যার ঘটনাকে ‘সাহসী পদক্ষেপ’ হিসেবে বর্ণনা করে বলেছিলেন– ইরানি এই জেনারেলকে হত্যা করার সিদ্ধান্ত নেয়ার ঘটনায় তিনি ভূমিকা রেখেছেন।মার্কিন সেনাদের ড্রোন হামলায় জেনারেল সোলাইমানি মারা যাওয়ার পর মার্কিন প্রেসিডেন্ট ডোনাল্ড ট্রাম্প প্রকাশ্যে ঘোষণা করেছিলেন, তার সরাসরি নির্দেশে এই বর্বরোচিত হত্যাকাণ্ড সংঘটিত হয়েছে। আইআরজিসির কমান্ডার হোসেইন সালামি রোববার এই হত্যার বদলা নেয়ার ঘোষণা দিয়ে বলেছেন, যারা এই হত্যায় প্রত্যক্ষ ও পরোক্ষ ভূমিকা রেখেছে ইরান তাদের বিরুদ্ধে সময়োচিত জবাব দেবে। ",22/9/2020,international
ইরানের ওপরে ফের মার্কিন নিষেধাজ্ঞা,"ইরানের ওপরে আবারও নিষেধাজ্ঞা আরোপ করল যুক্তরাষ্ট্র। স্থানীয় শনিবার সন্ধ্যায় মার্কিন পররাষ্ট্রমন্ত্রী মাইক পম্পেও এ ঘোষণা দেন।



পম্পেও বলেন, যুক্তরাষ্ট্র চায় জাতিসংঘের সব সদস্য রাষ্ট্রই তাদের এ সিদ্ধান্ত কার্যকর করতে সাহায্য করবে। খবর বিবিসির।নিষেধাজ্ঞার প্রসঙ্গে মার্কিন পররাষ্ট্রমন্ত্রী জানান, ইরানকে অস্ত্র সরবরাহ কিংবা তৈরিতে সাহায্যের ক্ষেত্রেও এ নিষেধাজ্ঞা কার্যকর হবে। ব্যালিস্টিক ক্ষেপণাস্ত্র পরীক্ষা-নিরীক্ষা, পরমাণু ও ক্ষেপণাস্ত্রসংক্রান্ত প্রযুক্তি সরবরাহের ওপরেও নিষেধাজ্ঞা বলবৎ হবে। জাতিসংঘের কোনো সদস্য দেশ যদি নিষেধাজ্ঞা অগ্রাহ্য করে ইরানকে সাহায্য করে, সেই ক্ষেত্রে আমেরিকাও পাল্টা পদক্ষেপ নেবে বলে হুশিয়ারি দিয়েছেন পম্পেও।ইতিমধ্যে ইরানের ওপরে আমেরিকার ফের নিষেধাজ্ঞার সিদ্ধান্তে ভিন্নমত জানিয়েছে বেশ কয়েকটি দেশ।পম্পেও জানিয়েছেন, নিষেধাজ্ঞা কার্যকরের জন্য আগামীতে আমেরিকা আরও কিছু পদক্ষেপ নেবে।ইতিমধ্যে ইরানের পক্ষ থেকেও জাতিসংঘের নিরাপত্তা পরিষদ এবং জাতিসংঘের মহাসচিবকে চিঠি দিয়ে জানানো হয়েছে, নতুন করে আমেরিকার নিষেধাজ্ঞা যেন কার্যকর করা না হয়।জাতিসংঘে ইরানের প্রতিনিধি মাজিদ তখত রাভাঞ্চি চিঠিতে জানিয়েছেন, আমেরিকার উদ্দেশ্য জাতিসংঘের সদস্য দেশগুলোর মধ্যকার ঐক্য নষ্ট করা।তেহরানের বিশ্বাস, নিরাপত্তা পরিষদের সদস্য দেশগুলো আমেরিকার এই কৌশল ফের ভেস্তে দেবে। বজায় থাকবে জাতিসংঘের নিরাপত্তা পরিষদের গ্রহণযোগ্যতা। ",22/9/2020,international
যুক্তরাষ্ট্রে বিমান বিধ্বস্ত হয়ে সব আরোহী নিহত,"যুক্তরাষ্ট্রের টেক্সাস অঙ্গরাজ্যে জরুরি অবতরণ করার সময় একটি ছোট বিমান বিধ্বস্ত হয়ে এর ৪ আরোহীর সবাই নিহত হয়েছেন।



যান্ত্রিক ত্রুটির কারণে অবতরণ করার চেষ্টা করছিল বিমানটি। এটি অস্টিন থেকে লুইসিয়ানায় যাচ্ছিল। মাঝপথে এ দুর্ঘটনা ঘটে। খবর সিএনএন ও সিবিএসের।টেক্সাসের স্থানীয় সময় রোববার সকাল ১০টা ৫০ মিনিটে হিলটপ লেকস এয়ারপোর্টের কাছে ওই বিমানটি দুর্ঘটনার কবলে পড়ে।এক ইঞ্জিনবিশিষ্ট বিমানটির দুর্ঘটনার খবর পেয়ে সঙ্গে সঙ্গে ছুটে যায় উদ্ধারকারী দল। বিমানে দুই নারী ও দুজন পুরুষ যাত্রী ছিলেন। তাদের সবাই দুর্ঘটনায় নিহত হয়েছেন। ",22/9/2020,international
কোভিড-১৯: যুক্তরাষ্ট্রে ২ লাখ মানুষের মৃত্যুর রেকর্ড ,"কোভিড-১৯ মহামারীতে মৃত্যুপুরীতে পরিণত হয়েছে যুক্তরাষ্ট্র। মৃত্যুর সংখ্যা কিছুটা কমে এলেও সংক্রমণ কমেনি সেই অর্থে। ইতিমধ্যে মৃত্যুর মিছিল ২ লাখ ছাড়িয়ে গেছে দেশটিতে। এ তথ্য ওয়ার্ল্ডওমিটারসের।



কোভিড ১৯-এ আক্রান্ত ও মৃত্যুর পরিসংখ্যান রাখা আন্তর্জাতিক এ ওয়েবসাইটের হিসাব অনুযায়ী, সোমবার সকাল ৯টা পর্যন্ত যুক্তরাষ্ট্রে মারা গেছেন ২ লাখ ৪ হাজার ১১৮ জন। পৃথিবীতে আর কোনো দেশে এত মানুষের মৃত্যুর রেকর্ড নেই মহামারীতে। আর করোনা রোগীদের মধ্যে সুস্থ হয়ে উঠেছেন ৪২ লাখ ৫০ হাজার ১৪০ জন। অসুস্থদের মধ্যে চিকিৎসাধীন ৪৪ লাখ ৫৪ হাজার ২৫৮ জন। আর ৭০ লাখ ৪ হাজার ৭৬৮ জন করোনা পজিটিভ রোগী শনাক্ত হয়েছেন এই সময়ে। 

যুক্তরাষ্ট্রে সবচেয়ে বেশি মারা গেছেন টেক্সাসে। অঙ্গরাজ্যটিতে কোভিড-১৯ এ আক্রান্ত হয়েছেন ৭ লাখ ২৫ হাজারের বেশি মানুষ। আর মারা গেছেন ১৫ হাজার ২০৬ জন। অন্যদিকে আক্রান্তে শীর্ষে ক্যালিফোর্নিয়া। অঙ্গরাজ্যটিতে ৭ লাখ ৮৬ হাজার ৪৪১ জন করোনা রোগী শনাক্ত হয়েছেন। আর মারা গেছেন ১৫ হাজার ১৮ জন। ফ্লোরিডায় ৬ লাখ ৮৩ হাজার ৭৫৪ জন আক্রান্ত, মারা গেছেন ১৩ হাজারের বেশি মানুষ। গত বছরের ডিসেম্বরে চীনের উহান থেকে ছড়িয়ে পড়া রোগটিতে গোটা পৃথিবীতে মোট রোগীর সংখ্যা দাঁড়িয়েছে ৩ কোটি ১২ লাখ ২৮ হাজার ৫৫৬ জনে। সুস্থ হয়েছেন ২ কোটি ২৮ লাখ ২১ হাজার ৪১৭ জন। বিপরীতে মারা গেছেন ৯ লাখ ৬৫ হাজার ৩৭ জন।
দ্বিতীয় স্থানে থাকা ভারতে মোট ৫৪ লাখ ৮৫ হাজার ৬১২ জন পজিটিভ হিসেবে শনাক্ত হয়েছেন। সুস্থ হয়েছেন ৪৩ লাখ ৯২ হাজার ৬৫০ জন। মারা গেছেন ৮৭ হাজার ৯০৯ জন।ব্রাজিলে ১ লাখ ৩৬ হাজার ৮৯৫ জনের প্রাণ গেছে কোভিড-১৯ রোগে। দেশটিতে মোট আক্রান্ত ৪৫ লাখ ৪৪ হাজার ৬২৯ জন।
এটিকে বৈশ্বিক মহামারী ঘোষণা করেছেন বিশ্ব স্বাস্থ্য সংস্থা।",22/9/2020,international
মৃত্যুপুরী যুক্তরাষ্ট্রে করোনা রোগী ৭০ লাখ ছাড়াল,"মহামারী করোনাভাইরাসে কোণঠাসা মার্কিন জনগণ। প্রকোপ কিছুটা কমে এলেও সংক্রমণ এখনও বন্ধ হয়নি। এখনও প্রতিদিন হাজার হাজার মানুষ আক্রান্ত হচ্ছেন। মারা যাচ্ছেন শয়ে শয়ে মানুষ। ইতিমধ্যে দেশটিতে শনাক্ত রোগীর সংখ্যা ৭০ লাখ ছাড়িয়ে গেছে। এ তথ্য ওয়ার্ল্ডওমিটারসের।



কোভিড ১৯-এ আক্রান্ত ও মৃত্যুর পরিসংখ্যান রাখা আন্তর্জাতিক এ ওয়েবসাইটের হিসাব অনুযায়ী, সোমবার সকাল ৯টা পর্যন্ত যুক্তরাষ্ট্রে ৭০ লাখ ৪ হাজার ৭৬৮ জন করোনা পজিটিভ রোগী শনাক্ত হয়েছেন। মারা গেছেন ২ লাখ ৪ হাজার ১১৮ জন। আর করোনা রোগীদের মধ্যে সুস্থ হয়ে উঠেছেন ৪২ লাখ ৫০ হাজার ১৪০ জন। অসুস্থদের মধ্যে চিকিৎসাধীন ৪৪ লাখ ৫৪ হাজার ২৫৮ জন।

যুক্তরাষ্ট্রে সবচেয়ে বেশি আক্রান্ত হয়েছেন ক্যালিফোর্নিয়া অঙ্গরাজ্যে। এখানে ৭ লাখ ৮৬ হাজার ৪৪১ জন আক্রান্ত হয়েছেন। আর মারা গেছেন ১৫ হাজার ১৮ জন। টেক্সাসে আক্রান্ত হয়েছেন ৭ লাখ ২৫ হাজারের বেশি মানুষ। মারা গেছেন ১৫ হাজার ২০৬ জন। ফ্লোরিডায় ৬ লাখ ৮৩ হাজার ৭৫৪ জন আক্রান্ত, মারা গেছেন ১৩ হাজারের বেশি মানুষ। গত বছরের ডিসেম্বরে চীনের উহান থেকে ছড়িয়ে পড়া রোগটিতে গোটা পৃথিবীতে মোট রোগীর সংখ্যা দাঁড়িয়েছে ৩ কোটি ১২ লাখ ২৮ হাজার ৫৫৬ জনে। সুস্থ হয়েছেন ২ কোটি ২৮ লাখ ২১ হাজার ৪১৭ জন। বিপরীতে মারা গেছেন ৯ লাখ ৬৫ হাজার ৩৭ জন।
দ্বিতীয় স্থানে থাকা ভারতে মোট ৫৪ লাখ ৮৫ হাজার ৬১২ জন পজিটিভ হিসেবে শনাক্ত হয়েছেন। সুস্থ হয়েছেন ৪৩ লাখ ৯২ হাজার ৬৫০ জন। মারা গেছেন ৮৭ হাজার ৯০৯ জন।ব্রাজিলে ১ লাখ ৩৬ হাজার ৮৯৫ জনের প্রাণ গেছে কোভিড-১৯ রোগে। দেশটিতে মোট আক্রান্ত ৪৫ লাখ ৪৪ হাজার ৬২৯ জন।
এটিকে বৈশ্বিক মহামারী ঘোষণা করেছেন বিশ্ব স্বাস্থ্য সংস্থা।",22/9/2020,international
যুক্তরাষ্ট্রে খুলছে লাখো রেস্টুরেন্ট,"করোনাভাইরাস সংক্রমণে সবেচেয়ে বেশি ক্ষতিগ্রস্ত দেশ যুক্তরাষ্ট্র এবং সবচেয়ে ক্ষতিগ্রস্ত অঙ্গরাজ্য হচ্ছে নিউইয়র্ক। করোনাভাইরাস সংক্রমণ শুরু হওয়ার পর লকডাউনে সবকিছু বন্ধ হয়ে গেলে বন্ধ হয়ে যায় সেখানকার হোটেল-রেস্টুরেন্টগুলো। তারপর কেবল বাইরে কাস্টমারদের বসানোর শর্তে সীমিত আকারে চালু হয় রেস্টুরেন্ট ব্যবসা।



এবার ৩০ সেপ্টেম্বর থেকে স্বাভাবিক হতে যাচ্ছে রেস্টুরেন্টগুলোর কার্যক্রম। খরিদদারদের হোটেল-রেস্টেুরেন্টের ভেতরে বসিয়ে খাওয়া-দাওয়া করার অনুমতি দিয়েছেন মেয়র অ্যান্ড্রু কুমো।তবে এক্ষেত্রে কাস্টমারদের মাস্ক পরিধান করা ও অন্যান্য স্বাস্থ্যবিধি মেনে রেস্টুরেন্টের ভেতরে প্রবেশের ব্যবস্থা করতে হবে।আর রেস্টুরেন্টের ধারণ ক্ষমতার মাত্র ২৫ শতাংশ কাস্টমারকে ভেতরে বসে খাওয়ানো যাবে। বাকি ৭৫ শতাংশ আসনের চেয়ার-টেবিল সরিয়ে ফেলতে হবে। ধারণা করা হচ্ছে, নিউইয়র্কের দেখাদেখি অন্য অঙ্গরাজ্যেও দেয়া হবে রেস্টুরেন্ট ব্যবহার স্বাভাবিক অনুমতি। নিউইয়র্ক পোস্ট, সিএনবিসি, ইউরো নিউজ, দ্য গার্ডিয়ান।যুক্তরাষ্ট্রের মানুষের বাইরে খাওয়া-দাওয়া করার স্বাভাবিক প্রবণতা অন্য যে কোনো দেশের মানুষের চেয়ে বেশি। ফলে প্রায় ছয়মাস পর রেস্টুরেন্টের ভেতরে বসে খাওয়ার অনুমতি পাওয়ার পর অনেকে রোমাঞ্চিত। রেস্টুরেন্ট ব্যবসায়ীরাও বলছেন, ২৫ শতাংশ আসনে ব্যবসা শুরুর বিষয়টি সীমিতপর্যায়ে হলেও ভেতরে বসিয়ে রেস্টুরেন্ট ব্যবসা পুনরায় শুরু হতে যাচ্ছে এটাই বড় কথা।যুক্তরাষ্ট্রে ৬ লাখ ৬০ হাজারের বেশি রেস্টুরেন্ট রয়েছে। এর মধ্যে নিউইয়র্ক অঙ্গরাজ্যে রয়েছে অন্তত ১৫ হাজার রেস্টুরেন্ট। এ ব্যবসা কেবল এর মালিকের রুটি-রুজির সঙ্গেই জড়িত নয়, এর সঙ্গে সংশ্লিষ্ট আছে খাবার রান্না, কাটাকাটিসহ বিভিন্নপর্যায়ে যুক্ত আরও মানুষ। যুক্তরাষ্ট্রের ছয় লাখ ৬০ হাজারের বেশি রেস্টুরেন্টের ওপর জীবিকার জন্য নির্ভরশীল এসব মানুষের সংখ্যা এক কোটি ৫০ লাখের বেশি।হোটেল ব্যবসা বন্ধ হয়ে যাওয়ায় এদের সবাই বেকার হয়ে পড়েন। সরকারি বিধিনিষেধের কারণে রেস্টুরেন্ট বন্ধ হয়ে যাওয়ায় মালিক ও কর্মচারীদের সাংবিধানিক অধিকার ক্ষুণ্ন হয়ে বলে ক্ষতিপূরণ চেয়ে মেয়র ও গভর্নরের বিরুদ্ধে নিউইয়র্কের রেস্টুরেন্ট মালিকরা মামলাও করেছিলেন।নিউইয়র্কে যখন রেস্টুরেন্ট ব্যবসা স্বাভাবিক করার উদ্যোগ নেয়া হচ্ছে, তখন ফ্রান্সে একদিনে করোনাভাইরাসে আক্রান্তের সর্বোচ্চ রেকর্ড তৈরি হয়েছে।ফ্রান্সের স্বাস্থ্য কর্তৃপক্ষ স্যান্টে ফ্রেন্স জানিয়েছে, শনিবার দেশটিতে ১৩ হাজার ৪৯৮ জনের কোভিড-১৯ সংক্রমণের রেকর্ড করা হয়। করোনাভাইরাস সংক্রমণ শুরু হওয়ার থেকে এটিই ২৪ ঘণ্টায় সর্বোচ্চ সংক্রমণ শনাক্তকরণের ঘটনা।এর একদিন আগে সর্বোচ্চ শনাক্তকরণ সংখ্যা ছিল ১৩ হাজার ২১৫টি। মার্চ মাসে করোনা সংক্রমণ শুরু হওয়ার পর থেকে এই নিয়ে ফ্রান্সে মোট সংক্রমণের সংখ্যা দাঁড়াল চার লাখ ৪২ হাজার ১৯৪ জনে। শনিবার একদিনে করোন আক্রান্ত হয়ে মারা গেছেন ২৬ জন। এ নিয়ে ফ্রান্সে করোনায় মোট প্রাণ হারিয়েছেন ৩১ হাজার ২৫৪ জন।এদিকে করোনাভাইরাসের সংক্রমণ পুনরায় বেড়ে যাওয়ার প্রেক্ষাপটে স্পেনের রাজধানী মাদ্রিদে আবারও লকডাউনসহ বিভিন্ন বিধিনিষেধের উদ্যোগ নেয়া হয়েছে। এতে সেখানকার বাসিন্দাদের মধ্যে ক্ষোভ দেখা গেছে।",22/9/2020,international
"নিউইয়র্কে পার্টিতে গোলাগুলি, নিহত ২","যুক্তরাষ্ট্রের নিউইয়র্কে একটি পার্টিতে গোলাগুলির ঘটনায় দু’জন নিহত হয়েছেন।



স্থানীয় সময় শনিবার সকালে নিউইয়র্ক অঙ্গরাজ্যের রোচেস্টারে ওই হামলার ঘটনায় আহত হয়েছেন আরও ১৪ জন।নিউইয়র্ক পুলিশের ভারপ্রাপ্ত প্রধান মার্ক সিমন্স সাংবাদিকদের জানান, ওই এলাকায় গোলাগুলির খবর পেয়ে তাৎক্ষণিক ঘটনাস্থলে পৌঁছান পুলিশ সদস্যরা।সে সময় সেখানে বিশৃঙ্খল অবস্থা দেখতে পান তারা। প্রায় একশ’ জন এদিক-সেদিকে এলোমেলোভাবে দৌঁড়ে পালাচ্ছিলেন।তিনি বলেন, ‘আমরা এখন পর্যন্ত ১৬ জনের হতাহতের বিষয়টি নিশ্চিত হয়েছি। এর মধ্যে দুঃখজনক খবর হচ্ছে, দু’জন নিহত হয়েছে ও ১৪ জন আহত হয়েছে।’ মার্ক সিমন্স বলেন, নিহতদের মধ্যে একজন নারী এবং একজন পুরুষ। সিএনএন",22/9/2020,international
যুক্তরাষ্ট্রে টিকটক নিষিদ্ধের ঘোষণা স্থগিত,"যুক্তরাষ্ট্রে ভিডিও শেয়ারিং চীনা অ্যাপ টিকটক নিষিদ্ধের ঘোষণা স্থগিত করা হয়েছে।



মার্কিন প্রযুক্তি প্রতিষ্ঠান ওরাকল ও টিকটকের মূল প্রতিষ্ঠান ওরাকলের মধ্যে একটি চুক্তিতে প্রাথমিক অনুমোদন দিয়েছে হোয়াইট হাউস।শনিবার সাংবাদিকদের সঙ্গে আলাপকালে মার্কিন প্রেসিডেন্ট ডোনাল্ড ট্রাম্প নিজেই বিষয়টি নিশ্চিত করেন। এ অনুমোদনের ফলে যুক্তরাষ্ট্রের অ্যাপ স্টোরগুলোতে টিকটক নিষিদ্ধের ঘোষণা সাময়িকভাবে স্থগিত করা হয়েছে।সংশ্লিষ্ট একটি সূত্রের বরাত দিয়ে সংবাদমাধ্যম সিএনএন জানিয়েছে, চুক্তি অনুযায়ী টিকটকের অধিকাংশ শেয়ারের মালিকানা থাকবে বাইটড্যান্সের হাতে।এর আগে রোববার থেকে যুক্তরাষ্ট্রের অ্যাপ স্টোরে টিকটক নিষিদ্ধের ঘোষণা দেয় হোয়াইট হাউস। তবে এখন ট্রাম্প প্রশাসন ওরাকল-টিকটক চুক্তির অনুমোদন দেয়ায় পরিস্থিতির কিছুটা পরিবর্তন ঘটে। রয়টার্স",22/9/2020,international
মার্কিন ড্রোন পাচ্ছে আরব আমিরাত,"যুক্তরাষ্ট্রের বহু আকাঙ্ক্ষিত অত্যাধুনিক মনুষ্যবিহীন ড্রোন পেতে যাচ্ছে সংযুক্ত আরব আমিরাত। এ ব্যাপারে সম্প্রতি নীতিগত সিদ্ধান্ত নিয়েছে ট্রাম্প প্রশাসন।



সম্পর্ক স্বাভাবিকীকরণে ইসরাইলের সঙ্গে বহুল বিতর্কিত এক চুক্তির পর মধ্যপ্রাচ্যের মিত্রদেশটির ব্যাপারে নিজেদের নীতির বড় পরিবর্তন আনছে ওয়াশিংটন।আমিরাতের অস্ত্রাগারে ইতোমধ্যে বেশ কয়েকটি বড় ড্রোন রয়েছে। তবে এর বেশির ভাগই চীনের তৈরি। চীনা ড্রোনের পাশাপাশি এখন মার্কিন ড্রোনগুলো ক্রয়ের চেষ্টা করে আসছে দেশটি।তবে চুক্তি স্বাক্ষরের পরও এ ব্যাপারে আপত্তি জানিয়েছে ইসরাইল। গত সপ্তাহেই ইসরাইলের প্রতিরক্ষামন্ত্রী বলেন, নিরাপত্তার বিষয়ে তারা কোনোভাবেই আমিরাতকে বিশ্বাস করতে পারছে না। আলজাজিরা।",22/9/2020,international
ইরানবিরোধী নিষেধাজ্ঞায় কেউ নেই যুক্তরাষ্ট্রের পাশে,"ইরানের বিরুদ্ধে নিষেধাজ্ঞায় যুক্তরাষ্ট্রের পাশে নেই আন্তর্জাতিক সম্প্রদায়ের কেউই। ইরানের বিরুদ্ধে সব ধরনের জাতিসংঘের নিষেধাজ্ঞা পুনর্বহাল করতে এককভাবে ঘোষণা দিয়েছে ওয়াশিংটন।



নিরাপত্তা পরিষদের বাকি স্থায়ী সদস্য দেশগুলো ভিন্নমত পোষণ করলেও এ সিদ্ধান্ত ঘোষণা করেছে তারা।তবে আইনগত কোনো ভিত্তি না থাকায় যুক্তরাষ্ট্রের এ দাবি প্রত্যাখ্যান করেছে ওয়াশিংটনের ঘনিষ্ঠ মিত্রসহ আন্তর্জাতিক সম্প্রদায় এবং ইরান।রোববার (২০ সেপ্টেম্বর) মার্কিন পররাষ্ট্রমন্ত্রী মাইক পম্পেও এক বিবৃতিতে হুমকি দিয়ে বলেছেন, জাতিসংঘের কোনো সদস্য দেশ যদি এই শাস্তিমূলক পদক্ষেপের সঙ্গে একমত পোষণ না করে তাহলে তাদের পরিণতি ভোগ করতে হবে। আলজাজিরার প্রতিবেদন থেকে এসব তথ্য জানা গেছে।২০১৫ সালে ছয় বিশ্বশক্তির সঙ্গে ইরানের স্বাক্ষরিত চুক্তিতে বলা হয়, শর্ত মেনে চললে তেহরানের ওপর আরোপিত জাতিসংঘের নিষেধাজ্ঞার মেয়াদ শেষ হয়ে যাওয়ার পর তা পুনরায় আর বাড়ানো হবে না। তবে দুই বছর আগে ওই চুক্তি থেকে বের হয়ে যাওয়া যুক্তরাষ্ট্র তেহরানের ওপর নিষেধাজ্ঞা পুনর্বহাল করতে জাতিসংঘের সদস্য দেশগুলোকে রোববার পর্যন্ত সময় বেধে দেয়।এছাড়া ইরানের ওপর আরোপিত আরও একটি অস্ত্র নিষেধাজ্ঞার মেয়াদ আগামী মাসে শেষ হওয়ার কথা রয়েছে। যুক্তরাষ্ট্র চাইছে এর সব নিষেধাজ্ঞাই ইরানের ওপর পুনর্বহাল হোক।রোববার এক বিবৃতিতে মার্কিন পররাষ্ট্রমন্ত্রী মাইক পম্পেও বলেন, জাতিসংঘের সদস্য দেশগুলো যদি এসব নিষেধাজ্ঞা প্রয়োগের বাধ্যবাধকতা পূরণে ব্যর্থ হয় তাহলে ওই ব্যর্থ রাষ্ট্রগুলোর পরিণতি ভোগ করাতে এবং ইরান যেন জাতিসংঘের নিষিদ্ধ কর্মকাণ্ড পুনরায় শুরু করতে না পারে তা নিশ্চিত করতে নিজেদের অভ্যন্তরীণ কর্তৃপক্ষগুলোকে ব্যবহার করতে প্রস্তুত রয়েছে যুক্তরাষ্ট্র।’ইরানের ওপর জাতিসংঘের নিষেধাজ্ঞা পুনর্বহাল করতে প্রায় এক মাস আগে থেকেই উদ্যোগ নেয় যুক্তরাষ্ট্র।তবে নিরাপত্তা পরিষদের অপর চারটি স্থায়ী সদস্যসহ আন্তর্জাতিক সম্প্রদায় তাতে সাড়া দেয়নি। নিরাপত্তা পরিষদে পাঠানো এক চিঠিতে ২০১৫ সালের চুক্তিতে স্বাক্ষরকারী তিন ইউরোপীয় দেশ যুক্তরাজ্য, ফ্রান্স ও জার্মানি বলেছে, ইরানের বিরুদ্ধে জাতিসংঘের নিষেধাজ্ঞার শিথিলতা অব্যাহত থাকা উচিত।ওই চিঠিতে বলা হয়, সেসব নিষেধাজ্ঞা পুনর্বহালের কোনো সিদ্ধান্ত কিংবা কর্মকাণ্ড আইনগত প্রায়োগিক শর্ত পূরণে সক্ষম হবে না।",22/9/2020,international
যুক্তরাষ্ট্রে টিকটক নিষিদ্ধের ঘোষণা স্থগিত,"যুক্তরাষ্ট্রে ভিডিও শেয়ারিং চীনা অ্যাপ টিকটক নিষিদ্ধের ঘোষণা স্থগিত করা হয়েছে।



মার্কিন প্রযুক্তি প্রতিষ্ঠান ওরাকল ও টিকটকের মূল প্রতিষ্ঠান ওরাকলের মধ্যে একটি চুক্তিতে প্রাথমিক অনুমোদন দিয়েছে হোয়াইট হাউস। শনিবার সাংবাদিকদের সঙ্গে আলাপকালে মার্কিন প্রেসিডেন্ট ডোনাল্ড ট্রাম্প নিজেই বিষয়টি নিশ্চিত করেন। 
এ অনুমোদনের ফলে যুক্তরাষ্ট্রের অ্যাপ স্টোরগুলোতে টিকটক নিষিদ্ধের ঘোষণা সাময়িকভাবে স্থগিত করা হয়েছে। সংশ্লিষ্ট একটি সূত্রের বরাত দিয়ে সংবাদমাধ্যম সিএনএন জানিয়েছে, চুক্তি অনুযায়ী টিকটকের অধিকাংশ শেয়ারের মালিকানা থাকবে বাইটড্যান্সের হাতে। এর আগে রোববার থেকে যুক্তরাষ্ট্রের অ্যাপ স্টোরে টিকটক নিষিদ্ধের ঘোষণা দেয় হোয়াইট হাউস। তবে এখন ট্রাম্প প্রশাসন ওরাকল-টিকটক চুক্তির অনুমোদন দেয়ায় পরিস্থিতির কিছুটা পরিবর্তন ঘটে। শনিবার সন্ধ্যায় মার্কিন বাণিজ্য দফতরের এক বিবৃতিতে বলা হয়েছে, টিকটকের ওপর নিষেধাজ্ঞা এক সপ্তাহ পেছানো হয়েছে। ",22/9/2020,international
"যুক্তরাষ্ট্রের সঙ্গে উত্তেজনা, ইরানি মুদ্রার রেকর্ড দরপতন","মার্কিন প্রেসিডেন্ট ডোনাল্ড ট্রাম্প প্রশাসন তেহরানের ওপর জাতিসংঘের নিষেধাজ্ঞা পুনর্বহালের ঘোষণা দেয়ার এক দিনের মাথায় রোববার বেসরকারি বাজারে ইরানি রিয়ালের দর বিপুল পরিমাণে কমে গেছে। এ খবার জানিয়েছে বার্তা সংস্থা রয়টার্স।



ইরানের ওপর আরোপিত জাতিসংঘের নিষেধাজ্ঞার মেয়াদ শেষ হয়ে যাওয়ায় সেগুলো পুনর্বহাল করতে সদস্য দেশগুলোর ওপর চাপ প্রয়োগ শুরু করেছে যুক্তরাষ্ট্র। নিরাপত্তা পরিষদের সদস্য দেশগুলো রাজি না হওয়ায় শনিবার ট্রাম্প প্রশাসন এককভাবে ইরানবিরোধী জাতিসংঘ নিষেধাজ্ঞা কার্যকরের ঘোষণা দেয়। রোববার মার্কিন পররাষ্ট্রমন্ত্রী মাইক পম্পেও জানান, যেসব দেশ ওয়াশিংটনের পদক্ষেপ মানবে না তাদের বিরুদ্ধে ব্যবস্থা নেবে তার দেশ। এদিকে মার্কিন ঘোষণাকে ‘অকার্যকর ও অবৈধ’ আখ্যা দিয়েছে ইরান। জাতিসংঘ মহাসচিব নিরাপত্তা পরিষদকে জানিয়েছেন, মার্কিন ঘোষণার বিষয়ে কোনো ব্যবস্থা নেবেন না তিনি। কারণ তাতে এই ইস্যুতে অনিশ্চয়তা তৈরি হতে পারে।বেসরকারিভাবে মুদ্রা বিনিময় পর্যবেক্ষণকারী ওয়েবসাইট বোনবাস্ট ডট কমের হিসাব অনুযায়ী শনিবার এক মার্কিন ডলার বিক্রি হয় দুই লাখ ৬৭ হাজার আটশ’ ইরানি রিয়ালে। কিন্তু রোববার সেই এক মার্কিন ডলারের দাম গিয়ে দাঁড়ায় দুই লাখ ৭৩ হাজার রিয়ালে।",22/9/2020,international
"অবশেষে মার্কিন ড্রোন পাচ্ছে আমিরাত, তবে...","যুক্তরাষ্ট্রের বহু আকাঙ্ক্ষিত অত্যাধুনিক মনুষ্যবিহীন ড্রোন পেতে যাচ্ছে সংযুক্ত আরব আমিরাত। এ ব্যাপারে সম্প্রতি নীতিগত সিদ্ধান্ত নিয়েছে ট্রাম্প প্রশাসন।



সম্পর্ক স্বাভাবিকীকরণে ইসরাইলের সঙ্গে বহুল বিতর্কিত এক চুক্তির পর মধ্যপ্রাচ্যের মিত্রদেশটির ব্যাপারে নিজেদের নীতির বড় পরিবর্তন আনছে ওয়াশিংটন। খবর আলজাজিরার।আমিরাতের অস্ত্রাগারে ইতিমধ্যে বেশ কয়েকটি বড় ড্রোন রয়েছে। তবে এর বেশির ভাগই চীনের তৈরি। 
চীনা ড্রোনের পাশাপাশি এখন মার্কিন ড্রোনগুলো ক্রয়ের চেষ্টা করে আসছে দেশটি। তবে চুক্তি স্বাক্ষরের পরও এ ব্যাপারে আপত্তি জানিয়েছে ইসরাইল। গত সপ্তাহেই ইসরাইলের প্রতিরক্ষামন্ত্রী বলেন, নিরাপত্তার বিষয়ে তারা কোনোভাবেই আমিরাতকে বিশ্বাস করতে পারছে না। সংবাদ সংস্থা রয়টার্সের প্রতিবেদনে বলা হয়েছে, যুক্তরাষ্ট্র ইসরাইলকে নিশ্চয়তা দিয়েছে যে, ইসরাইলের বিরুদ্ধে ব্যবহার করা যাবে এমন অস্ত্র আরব বিশ্বকে তারা দেবে না। আরব দেশগুলোর তুলনায় ইসরাইল অত্যাধুনিক অস্ত্র পাবে। যেমন- লকহিড মার্টিনের তৈরি এফ-৩৫ জঙ্গিবিমান যুদ্ধে ব্যবহার করেছে ইসরাইল কিন্তু আমিরাত এখনও তা কিনতে পারেনি।
",22/9/2020,international
সুপ্রিম কোর্টের বিচারপতি হিসেবে এক নারীকেই মনোনয়ন দেবেন ট্রাম্প,"যুক্তরাষ্ট্রের সুপ্রিম কোর্টের সদ্য প্রয়াত বিচারপতি রুথ বেডার গিন্সবার্গের স্থলে আগামী সপ্তাহের মধ্যে এক নারীকেই মনোনয়ন দেবেন বলে জানিয়েছেন প্রেসিডেন্ট ডোনাল্ড ট্রাম্প।



প্রেসিডেন্ট নির্বাচনের কয়েক সপ্তাহ আগেই শুক্রবার ৮৭ বছরের গিন্সবার্গ মৃত্যুবরণ করেন। তার মৃত্যুর ফলে একই মেয়াদে ট্রাম্প সুপ্রিম কোর্টে তৃতীয় বিচারপতি নিয়োগের সুযোগ পাচ্ছেন। এর ফলে দেশটির সর্বোচ্চ আদালতে রক্ষণশীলরা সংখ্যাগরিষ্ঠ হয়ে পড়বে। স্বভাবতই এতে সুপ্রিম কোর্টে ক্ষমতার ভারসাম্য নষ্ট হবে বলে আশঙ্কা ডেমোক্রেটদের।

শনিবার নর্থ ক্যারোলিনাতে নির্বাচনী র‌্যালিতে ট্রাম্প মঞ্চে ওঠার আগে তার সমর্থকরা ‘ওই পদ পূরণ করুন’ স্লোগান দেয়। পরে ট্রাম্প তার ভাষণে বলেন, ডেমোক্রেটদের অভিযোগ সত্ত্বেও তিনি তার নির্বাচিতকে মনোনয়ন দেবেন।প্রধান বিচারপতি গিন্সবার্গের মৃত্যুতে দেশটির সর্বোচ্চ আদালতের খালি হওয়া বিচারপতির আসন পূরণ নিয়ে ডেমোক্র্যাট আর রিপাবলিকানদের তুমুল রাজনৈতিক বিরোধ চলছে। ট্রাম্প বলেন, ‘আগামী সপ্তাহেই আমি একজনের নাম সামনে নিয়ে আসব। তিনি একজন নারীই হবেন। আমার মনে হয় একজন নারীই হওয়া উচিত, কেননা সত্যিকারার্থে আমি পুরুষদের চেয়ে নারীদেরই বেশি পছন্দ করি।’ মার্কিন প্রেসিডেন্ট জানান, গিন্সবার্গের স্থলাভিষিক্ত কাকে করবেন সে ব্যাপারে এখনও কিছু জানেন না তিনি।রিপাবলিকান এ প্রেসিডেন্ট তার চলতি মেয়াদেই রক্ষণশীল ব্রেট কাভানহ ও নেইল গোরসাচকে সর্বোচ্চ আদালতের বিচারক পদে বসিয়েছেন। যুক্তরাষ্ট্রের সুপ্রিম কোর্টের বিচারকরা আমৃত্যু এ পদে থাকার সুযোগ পান।বিবিসি",22/9/2020,international
ভেনিজুয়েলায় আটক মার্কিন গুপ্তচরের নাম প্রকাশ,"ভেনিজুয়েলার বৃহত্তম তেল শোধনাগার কমপ্লেক্সের কাছ থেকে আটক মার্কিন গুপ্তচরের নাম ও পরিচয় প্রকাশ করেছে দেশটির সরকার।



দেশটির রাষ্ট্রীয় গণমাধ্যম উলতিমাস নোতিসিয়াস জানিয়েছে, গত বৃহস্পতিবার আরও তিনজনসহ আমেরিকার যে গুপ্তচরকে আটক করা হয়েছে তার নাম জন হিথ ম্যাটিউ এবং তিনি মার্কিন নৌবাহিনীর সাবেক সদস্য। খবর রয়টার্সের।তাকে সহযোগিতাকারী তিন ব্যক্তির মধ্যে একজন ভেনিজুয়েলার ন্যাশনাল গার্ড বাহিনীর মেজর। ভেনিজুয়েলার উত্তর-পশ্চিমাঞ্চলীয় ফ্যালকন প্রদেশ থেকে জুলিয়া প্রদেশে যাওয়ার সময় তাদের আটক করা হয়। শুক্রবার এক ভাষণে তাদের আটকের খবর জানিয়েছিলেন প্রেসিডেন্ট নিকোলাস মাদুরো।মার্কিন নৌবাহিনীর সাবেক সদস্য ম্যাটিউ ইরাক যুদ্ধে অংশ নিয়েছেন এবং আটকের সময় তার কাছ থেকে একটি স্যাটেলাইট ফোন, কয়েকটি ক্রেডিট কার্ড এবং একাধিক মোবাইল ফোন উদ্ধার করা হয়েছে।মার্কিন পররাষ্ট্র মন্ত্রণালয় বা হোয়াইট হাউস এ ব্যাপারে কোনো প্রতিক্রিয়া জানায়নি।নিকোলাস মাদুরো শুক্রবারের ভাষণে অন্য প্রসঙ্গে জানিয়েছিলেন, সম্প্রতি ভেনিজুয়েলা কর্তৃপক্ষ দেশটির উত্তরাঞ্চলীয় কারাবোবো প্রদেশের এলপালিতো শোধনাগারে বিস্ফোরণ ঘটানোর উদ্দেশ্যে হামলার একটি চক্রান্ত নস্যাৎ করে দিয়েছে।গত মাসে মাদুরোকে উৎখাতের অপচেষ্টার দায়ে মার্কিন সেনাবাহিনীর সাবেক দুই সদস্যকে ২০ বছরের কারাদণ্ড দিয়েছেন ভেনিজুয়েলার একটি আদালত। মাদুরোকে উৎখাতের জন্য দীর্ঘ দিন ধরে তৎপরতা চালিয়ে আসছে মার্কিন সরকার। এ লক্ষ্যে তারা দেশটির বিরুদ্ধে কঠোর নিষেধাজ্ঞা আরোপসহ নানা পদক্ষেপ নিলেও মাদুরো এসবের থোরাই কেয়ার করছেন।",22/9/2020,international
ব্রাজিলে করোনায় মৃতের সংখ্যা ১৩০০০০ ছাড়াল,"ব্রাজিলে প্রাণঘাতী করোনাভাইরাসে মৃতের সংখ্যা বেড়ে সোমবার এক লাখ ৩০ হাজার ছাড়িয়ে গেছে।



দক্ষিণ আমেরিকায় করোনায় সবচেয়ে পর্যুদস্ত এ দেশে শেষ পর্যন্ত কোভিড-১৯ এর বিস্তার হ্রাসের ইঙ্গিতের সতর্ক আশাবাদ ব্যক্তের পর দেশটির মৃতের এ সংখ্যা ছাড়ালো। বার্তা সংস্থা এএফপির খবরে এমন তথ্য মিলেছে। স্বাস্থ্য মন্ত্রণালয় জানায়, যুক্তরাষ্ট্রের পর করোনাভাইরাসে মৃত্যুর দিক থেকে বিশ্বে দ্বিতীয় সর্বোচ্চ স্থানে উঠে আসা ব্রাজিল এ মহামারী ভাইরাসে একবারে বিপর্যস্ত হয়ে পড়েছে। দেশটিতে এ পর্যন্ত মৃতের সংখ্যা বেড়ে মোট এক লাখ ৩০ হাজার ৩৯৬ জনে দাঁড়িয়েছে।এদিকে ২১ কোটি ২০ লাখ জনসংখ্যার দেশ ব্রাজিলে প্রায় ৪৩ লাখ মানুষ করোনাভাইরাসে আক্রান্ত হয়েছেন।আক্রান্তের দিক থেকে কেবল যুক্তরাষ্ট্র ও ভারত ব্রাজিলের আগে রয়েছে। গত সপ্তাহজুড়েই ব্রাজিলে প্রতিদিন গড় মৃত্যু ছিল ৬৯৬ জন।বিশেষজ্ঞরা বলছেন, ব্রাজিলে সরকারিভাবে ঘোষিত সংখ্যার চেয়ে দেশটিতে করোনাভাইরাসে প্রকৃত আক্রান্তের সংখ্যা অনেক বেশি হতে পারে বলে ধারণা করা হচ্ছে। কেননা দেশটিতে প্রয়োজনের তুলনায় অনেক কম পরীক্ষা করা হচ্ছে।",22/9/2020,international
ভেনিজুয়েলায় ‘মার্কিন গুপ্তচর আটক’,"ভেনিজুয়েলার প্রেসিডেন্ট নিকোলাস মাদুরো দেশটির উত্তর-পশ্চিমাঞ্চলীয় রাজ্য ফালকোনে অবস্থিত দুটি তেল শোধনাগারের কাছ থেকে যুক্তরাষ্ট্রের এক গুপ্তচরকে আটক করা হয়েছে বলে জানিয়েছেন।



বৃহস্পতিবার আমুয়ে ও কার্ডন শোধনাগারের কাছ থেকে আটক গুপ্তচরের কাছ থেকে অস্ত্র এবং বিপুল পরিমাণ অর্থও পাওয়া গেছে বলে টেলিভিশনে দেয়া ভাষণে বলেছেন মাদুরো।আটক ব্যক্তি ‘ইরাকের সিআইএ ঘাঁটিতে মেরিন হিসেবে কর্মরত ছিলেন’ জানালেও কীভাবে তাকে ধরা হয়েছে সে সম্বন্ধে ভেনিজুয়েলার প্রেসিডেন্ট বিস্তারিত কিছু বলেননি। যুক্তরাষ্ট্র তাৎক্ষণিকভাবে এ প্রসঙ্গে কোনো প্রতিক্রিয়া ব্যক্ত করেনি বলে জানিয়েছে বিবিসি।ভেনিজুয়েলার কর্তৃপক্ষ উত্তরাঞ্চলীয় কারাবোবো রাজ্যে এল পালিতো শোধনাগারে বিস্ফোরণের চেষ্টাও নস্যাৎ করে দিয়েছে বলে ভাষণে জানিয়েছেন মাদুরো। দুটো ঘটনার সঙ্গে কোনো যোগসূত্র আছে কিনা, তা অবশ্য খোলাসা করেননি তিনি।লাতিন আমেরিকার এ দেশটির সোশ্যালিস্ট সরকারকে ক্ষমতাচ্যুত করতে যুক্তরাষ্ট্রের ধারাবাহিক চেষ্টার বিষয়টি এখন কারও কাছেই অজানা নয়। ওয়াশিংটন এখন দেশটির বিরোধীদলীয় নেতা হুয়ান গুইদোকে সমর্থন ও পৃষ্ঠপোষকতা দিচ্ছে।",22/9/2020,international
ভেনিজুয়েলায় মার্কিন গুপ্তচর আটকের দাবি মাদুরোর,"ভেনিজুয়েলার দুটি তেল শোধনাগারের কাছ থেকে যুক্তরাষ্ট্রের এক গুপ্তচরকে আটক করা হয়েছে। দেশটির উত্তর-পশ্চিমাঞ্চলীয় রাজ্য ফালকোন থেকে তাদের আটক করা হয়।



আটক গুপ্তচরের কাছ থেকে অস্ত্র এবং বিপুল পরিমাণ অর্থ পাওয়া গেছে বলে বৃহস্পতিবার টেলিভিশনে দেয়া ভাষণে ভেনিজুয়েলার প্রেসিডেন্ট নিকোলাস মাদুরো জানিয়েছেন। বিবিসি জানিয়েছে, আটক ওই গুপ্তচর ইরাকের সিআইএ ঘাঁটিতে মেরিন হিসেবে কর্মরত ছিলেন বলে জানিয়েছেন তিনি। তবে কীভাবে তাকে ধরা হয়েছে সে বিষয়ে বিস্তারিত কিছু বলেননি মাদুরো।এ প্রসঙ্গে যুক্তরাষ্ট্র এখন পর্যন্ত কোনো প্রতিক্রিয়া জানায়নি। লাতিন আমেরিকার কমিউনিস্ট সরকারকে ক্ষমতাচ্যুত করতে যুক্তরাষ্ট্র ধারাবাহিক চেষ্টা চালিয়ে যাচ্ছে। ওয়াশিংটন এখন দেশটির বিরোধীদলীয় নেতা হুয়ান গুইদোকে সমর্থন ও পৃষ্ঠপোষকতা দিচ্ছে।২০১৯ সালের জানুয়ারিতে মাদুরোর কর্তৃত্বকে চ্যালেঞ্জ জানিয়ে নিজেকে ভারপ্রাপ্ত প্রেসিডেন্ট হিসেবে ঘোষণা করেন এবং ২০১৮ সালের পুর্ননির্বাচনে মাদুরোর বিরুদ্ধে ভোট কারচুপির অভিযোগ আনেন গুয়াইদো।মাদুরো নিয়ন্ত্রিত সুপ্রিম কোর্ট কর্তৃক নির্বাচনী কর্মকর্তাদের নিয়োগের পরে স্বচ্ছতার ঘাটতির অভিযোগ এনে প্রধান বিরোধীদলীয় নেতা গুয়াইদো ৬ ডিসেম্বরের নির্বাচন বয়কটের ঘোষণা দিয়েছেন।প্রায় ৩৭টি বিরোধী দল এই নির্বাচন বয়কটকে সমর্থন দিয়েছে এবং মাদুরোর স্বৈরশাসনের বিরুদ্ধে ঐক্যবদ্ধ হয়েছে। তবে কয়েকজন বিরোধী রাজনৈতিক নেতা নির্বাচনে অংশ নেয়ার পক্ষে অবস্থান নিয়েছেন। 
",22/9/2020,international
কলম্বিয়ায় সহিংসতায় ১১ জন নিহত,"কলম্বিয়ায় পৃথক তিনটি হামলায় অন্তত ১১ জনের মৃত্যু হয়েছে।



২০১৬ সালে সরকারের সঙ্গে ফার্ক গেরিলাদের শান্তি চুক্তি সম্পাদনের পরে এটিই সবচেয়ে ভয়াবহ হামলা।দেশটির উত্তর পশ্চিমের এন্টিওকিয়া, উত্তরের বলিভার ও উত্তর পূর্বের সিজার অঞ্চলে গত তিন দিনে পৃথক হামলায় একইভাবে তিন বা ততোধিক লোক হত্যার শিকার হয়েছে ।পুলিশের আঞ্চলিক প্রধান কর্নেল এভার গোমেজ সাংবাদিকদের বলেন, সোমবার এন্টিওকিয়ার জারাগোজা শহরে হামলায় ৫ জনের মুত্যু হয়েছে।তিনি এএফপিকে বলেন, একই দিনে বলিভারের সিমিটি এলাকায় তিনজনের মুত্যু হয়েছে। তবে নিহতদের তাৎক্ষণিকভাবে শনাক্ত করা যায়নি।পুলিশ জানায়, সিজার অঞ্চলের এন্টিওকিয়া শহরে হামলায় ভেনিজুয়েলার এক দম্পতি নিহত হয়েছে।কয়েক দশকের সংঘাত অবসানে ২০১৬ সালে বামপন্থী ফার্ক গেরিলাদের সঙ্গে শান্তি চুক্তি সম্পাদনের পরে এই সহিংসতা অবসানের আশা করা হয়েছিল, কিন্তু হামলায় নতুন করে সহিংসতা ছড়িয়ে পড়ার আশঙ্কা করা হচ্ছে।",22/9/2020,international
ভেনিজুয়েলায় নির্বাচন বয়কটের ডাক গুয়াইদোর,"ভেনিজুয়েলার বিরোধী দলীয় নেতা জুয়ান গুয়াইদো আগামী ৬ ডিসেম্বর আইনসভার নির্বাচন বয়কট এবং প্রেসিডেন্ট নিকোলাস মাদুরোর ওপর আন্তর্জাতিক চাপ জোরদারে সহযোগিতার জন্য সেনাবাহিনীর প্রতি আহ্বান জানিয়েছেন।



সোমবার সামাজিক মাধ্যমে দেয়া এক বক্তব্যে গুয়াইদো ৬ ডিসেম্বরের নির্বাচন প্রত্যাখান করতে বিরোধী শক্তির ‘ইউনিটি প্যাক্টে’ যোগ দেয়ার জন্য শীর্ষ সামরিক কমান্ডারদের প্রতি অনুরোধ জানান তিনি।মিত্র রাশিয়া এবং ইরানের পাশাপাশি মাদুরো শাসনের মূল স্তম্ভ হিসেবে বিবেচিত সামরিক শীর্ষ কমান্ডারদের উদ্দেশ্য করে বার্তায় গুয়াইদো বলেন, স্বৈরশাসকের চাদরের আড়ালে লুকানো এবং ভেনিজুয়েলার বাস্তবতা উপেক্ষা করা বন্ধ করুন।-খবর বাসসতিনি বলেন, যারা পরিবর্তন চায় তাদের সঙ্গে আবার বসতে চাই। ২০১৯ সালের জানুয়ারিতে মাদুরোর কর্তৃত্বকে চ্যালেঞ্জ জানিয়ে নিজেকে ভারপ্রাপ্ত প্রেসিডেন্ট হিসেবে ঘোষণা করেন এবং ২০১৮ সালের পুর্ননির্বাচনে মাদুরোর বিরুদ্ধে ভোট কারচুপির অভিযোগ আনেন গুয়াইদো।মাদুরো নিয়ন্ত্রিত সুপ্রিম কোর্ট কর্তৃক নির্বাচনী কর্মকর্তাদের নিয়োগের পরে স্বচ্ছতার ঘাটতির অভিযোগ এনে প্রধান বিরোধীদলীয় নেতা গুয়াইদো ৬ ডিসেম্বরের নির্বাচন বয়কটের ঘোষণা দিয়েছেন।প্রায় ৩৭টি বিরোধী দল এই নির্বাচন বয়কটকে সমর্থন দিয়েছে এবং মাদুরোর স্বৈরশাসনের বিরুদ্ধে ঐক্যবদ্ধ হয়েছে। তবে কয়েকজন বিরোধী রাজনৈতিক নেতা নির্বাচনে অংশ নেয়ার পক্ষে অবস্থান নিয়েছেন।",22/9/2020,international
অনলাইন ক্লাসেই মারা গেলেন শিক্ষিকা,"করোনার কারণে স্কুল-কলেজ বন্ধ বিশ্বজুড়েই। বিকল্প হিসাবে অনলাইনে চলছে শিক্ষার্থীদের পড়াশোনা।



আর অনলাইনে ক্লাস নিতে নিতেই মৃত্যুর কোলে ঢলে পড়লেন এক শিক্ষিকা। প্রিয় শিক্ষিকাকে মনিটরের দিকে তাকিয়ে মারা যেতে দেখলেন শিক্ষার্থীরা।শনিবার ব্রিটিশ সংবাদমাধ্যম ডেইলি মেইল জানিয়েছে, শিক্ষিকার মৃত্যুর এই মর্মান্তিক ঘটনা ঘটেছে লাতিন আমেরিকার দেশ আর্জেন্টিনায়। সেখানে ডি লা এম্প্রেসা ইউনিভার্সিটিতে শিক্ষকতা করতেন তিনি। তিনি ছিলেন রাজনীতি ও আন্তর্জাতিক বিষয়ের শিক্ষক। তার নাম পাওলা দি সিমোন।ডেইলি মেইল আরও জানায়, মৃত ওই শিক্ষিকা করোনাভাইরাসে আক্রান্ত ছিলেন। আগস্টের শেষের দিকে করোনায় আক্রান্ত হন পাওলা। সেপ্টেম্বরের শুরুতে তার মধ্যে করোনার উপসর্গ দেখা দেয়। এমন শারীরিক পরিস্থিতিতেও নিজের ছাত্র-ছাত্রীদের পাঠদানে কোনো খামতি দেননি তিনি। জুমে ক্লাস চালিয়ে যাচ্ছিলেন পাওলা।বুধবার জুম লাইভে ক্লাস নেয়ার মাঝখানে শিক্ষার্থীরা লক্ষ্য করে যে, শ্বাস-প্রশ্বাসে সমস্যা হচ্ছিল পাওলার। কয়েখজন শিক্ষার্থী অ্যাম্বুলেন্স পাঠানোর জন্য বাসার ঠিকানাও চায় তার কাছে। এ সময় পাওলা একটা কথাই বলতে পেরেছিলেন - আমি পারব না!
",22/9/2020,international
করোনা: মেক্সিকোয় সবচেয়ে বেশি স্বাস্থ্যকর্মীর মৃত্যু,"করোনা মহামারীর বিরুদ্ধে লড়তে মেক্সিকোয় সবচেয়ে বেশি স্বাস্থ্যকর্মীর মৃত্যু হয়েছে। বৃহস্পতিবার এক প্রতিবেদনে অ্যামনেস্টি ইন্টারন্যাশনাল এমন দাবি করেছে।



এতে বলা হয়েছে– বিশ্বজুড়ে কোভিড ১৯-এ আক্রান্ত হয়ে অন্তত সাত হাজার স্বাস্থ্যকর্মীর মৃত্যু হয়েছে। যাদের মধ্যে মেক্সিকোতেই মারা গেছেন এক হাজার ৩২০ জন।অন্যান্য দেশের মধ্যে যুক্তরাষ্ট্র, ব্রাজিল ও ভারতে যথাক্রমে এক হাজার ৭৭, ৬৩৪ এবং ৫৭৩ স্বাস্থ্যকর্মী এ রোগে আক্রান্ত হয়ে মারা গেছেন।করোনার বিরুদ্ধে লড়তে সামনের সারির যোদ্ধা বলা হয় স্বাস্থ্যকর্মীদের। অসুস্থদের চিকিৎসাসেবার দায়িত্বে থাকায় তাদের রোগ সংক্রমিত হওয়ার ঝুঁকি অনেক বেশি।অ্যামনেস্টি ইন্টারন্যাশনালের ইকোনমিক অ্যান্ড সোশ্যাল জাস্টিসের প্রধান স্টিভ ককবার্ন বলেন, করোনাভাইরাসের মহামারী শুরুর পর বেশ কয়েক মাস কেটে গেছে। অথচ এখনও মেক্সিকো, ব্রাজিল ও যুক্তরাষ্ট্রে এ রোগে আক্রান্ত হয়ে স্বাস্থ্যকর্মীদের মৃত্যুর হার ভয়াবহ রকম বেশি।তিনি বলেন, তাই সব স্বাস্থ্যকর্মীর জন্য পর্যাপ্ত সুরক্ষাব্যবস্থা নিশ্চিত করতে বৈশ্বিক সহযোগিতা একান্ত জরুরি হয়ে পড়েছে। যাতে স্বাস্থ্যকর্মীরা নিজেদের জীবনকে ঝুঁকির মধ্যে না ফেলে স্বাস্থ্যসেবার মতো গুরুত্বপূর্ণ দায়িত্ব পালন চালিয়ে যেতে পারেন।",22/9/2020,international
ব্রাজিলে কমতে শুরু করেছে করোনা সংক্রমণ,"ব্রাজিলে করোনা সংক্রমণ কমতে শুরু করেছে বলে জানিয়েছে দেশটির স্বাস্থ্য মন্ত্রণালয়। আক্রান্তের সংখ্যায় যুক্তরাষ্ট্রের পরেই দক্ষিণ আমেরিকার দেশটির অবস্থান।



এনডিটিভির খবরে জানা গেছে, গত ২৪ ঘণ্টায় ব্রাজিলে নতুন করে ৪৪ হাজার রোগী করোনায় আক্রান্ত হয়েছে। এ সময়ে মারা গেছেন ৮৩৪ জন।দেশটিতে করোনাভাইরাসে আক্রান্তের সংখ্যা ৪০ লাখ ছাড়িয়েছে। বৃহস্পতিবার স্বাস্থ্য মন্ত্রণালয় বলেছে, বিশ্বে সর্বোচ্চ দ্বিতীয় ক্ষতিগ্রস্ত এ দেশটিতে সংক্রমণ কমতে শুরু করেছে।গত ২৬ ফেব্রুয়ারি থেকে সংক্রমণ শুরু হওয়ার পর থেকে ব্রাজিলে এ পর্যন্ত ৪০ লাখ ৪০ হাজার লোক আক্রান্ত হয়েছে এবং এক লাখ ২৪ হাজার ৬০০ লোকের মৃত্যু হয়েছে। যুক্তরাষ্ট্রের পর এ সংখ্যা দ্বিতীয় সর্বোচ্চ।স্বাস্থ্য মন্ত্রণালয় বলেছে, সম্প্রতি সংক্রমণ কমতে শুরু করেছে এবং ধারণা করা হচ্ছে– প্রতিদিন গড়ে এক হাজারের বেশি লোকের মৃত্যুর সময় মহামারী সর্বোচ্চ সীমা অতিক্রম করেছে।আগস্টের শেষ নাগাদ থেকে ব্রাজিলে দৈনিক গড়ে প্রায় ৮৭০ জনের মৃত্যু এবং প্রতিদিন গড়ে ৪০ হাজার লোক নতুন আক্রান্ত হচ্ছে।ব্রাসিলিয়া ইউনিভার্সিটির মহামারী বিশেষজ্ঞ মাউরিসিও সানচেজ বলেছেন, এই শুরু থেকে আশা করা যায় পরিস্থিতি উন্নয়নের দিকে যাচ্ছে।",22/9/2020,international
কোভিড-১৯: ব্রাজিলে আক্রান্ত ৪০ লাখ ছাড়াল,"করোনাভাইরাসের প্রাদুর্ভাব বেড়েই চলছে ব্রাজিলে। ইতিমধ্যে সংক্রমণ ৪০ লাখ ছাড়িয়ে গেছে লাতিন আমেরিকার দেশটিতে। সবশেষ চব্বিশ ঘণ্টায় প্রায় ৪৪ হাজারের বেশি মানুষ আক্রান্ত শনাক্ত হয়েছেন।



বিশ্বব্যাপী করোনায় আক্রান্ত ও মৃত্যুর তথ্য রাখা আন্তর্জাতিক ওয়েবসাইট ওয়ার্ল্ডোমিটারের তথ্যানুযায়ী, কোভিড-১৯ এ শুক্রবার সকাল সাড়ে ৯ টা পর্যন্ত ব্রাজিলে আক্রান্ত শনাক্ত হয়েছেন ৪০ লাখ ৪৬ হাজার ১৫০ জন। মৃত্যু হয়েছে ১ লাখ ২৫ হাজার ৭২৯ জনের। আর সুস্থ্ হয়ে উঠেছেন ৩২ লাখ ৪৭ হাজার ৪৭ হাজার ৬১০ জন।করোনাভাইরাসে সংক্রমণ ও মৃত্যুতে যুক্তরাষ্ট্রের পরেই ব্রাজিলের অবস্থান। ৬৩ লাখ ছাড়ানো আক্রান্ত নিয়ে শীর্ষে আছে যুক্তরাষ্ট্র।ব্রাজিলে প্রথম কোভিড-১৯ সংক্রমণের খবর আসে ২৬ ফেব্রুয়ারি। চব্বিশ ঘণ্টায় ব্রাজিলে আক্রান্তদের মধ্যে আরও ৮৩৪ জনের মৃত্যু হয়েছে। এই নিয়ে দেশটিতে করোনায় মোট মৃতের সংখ্যা দাঁড়িয়েছে ১ লাখ ২৪ হাজার।শনাক্তের মতো মৃত্যুর বৈশ্বিক তালিকায়ও দ্বিতীয়স্থানে লাতিন আমেরিকার দেশটি। ১ লাখ ৯১ হাজার মৃত্যু নিয়ে তাতেও শীর্ষে যুক্তরাষ্ট্র।তবে ব্রাজিলের স্বাস্থ্য মন্ত্রণালয়ের দাবি, দেশে করোনা সংক্রমণের হার গত কিছুদিন ধরে কমতির দিকে। তাদের বিশ্বাস, আক্রান্তের সর্বোচ্চ পর্যায়টা পেরিয়ে এসেছে তারা।কিছুদিন আগেও ব্রাজিলে করোনায় আক্রান্তদের মধ্যে প্রতিদিন ১ হাজারের বেশি মানুষের মৃত্যু হতো। আগস্ট থেকে প্রাণহানির সংখ্যাটা আটশোর ঘরে নেমে এসেছে।এদিকে, সবশেষ চব্বিশ ঘণ্টায় বিশ্বে করোনাভাইরাসে আক্রান্তের সংখ্যা বেড়ে ২ কোটি ৬৪ লাখ ছাড়িয়েছে; মৃত্যু বেড়ে দাঁড়িয়েছে ৮ লাখ ৭৩ হাজার।",22/9/2020,international
"বিশ্বের সবচেয়ে প্রবীণ দম্পতি, ৮০ বছর সংসার (ভিডিও)","প্রায় ৮০ বছর ধরে একসঙ্গে সংসার করে বিশ্বের সবচেয়ে প্রবীণ দম্পতি হিসেবে গিনেজ ওয়ার্ল্ড বুকে নাম লিখিয়েছেন এক দম্পতি। তারা হলেন, ইকুয়েডরের ১১০ বছর বয়সী নাগরিক জুলিও সিজার মোরা ও তার ১০৫ বছর বয়সী স্ত্রী ওয়াড্রামিনা ম্যাক্লোভিয়া। এ দম্পতি এখনো সুস্থ রয়েছেন।



সংবাদ মাধ্যম ইউএস ওয়ার্ল্ড জানিয়েছে, দুজনেই শিক্ষকতা করতেন। এখন অবসরে গেছেন। দুজনে মিলে ২১৪ বছর বেঁচে আছেন। গত শনিবারের হিসাব অনুযায়ী তাদের বিবাহিত জীবন ৭৯ বছর ৬ মাস ২২ দিন। তবে তাদের ভালোবাসার গোপন তথ্য ফাঁস করেছেন উভয়েই। তারা বলেছেন, উভয়ের মধ্যে ভালোবাসা + পরিপক্কতা + পারস্পরিক শ্রদ্ধা থাকতে হবে। সিএনএন জানিয়েছে, ১৯৪১ সালে ভালোবেসে একে অপরকে বিয়ে করেন। যদিও সেসময় দুই পরিবার থেকে তাদের এ সম্পর্ককে মেনে নেওয়া হয়নি। বিয়ের আগে তারা বন্ধু ছিলেন। বোনের বিয়েতে ভগ্নীপতির কাজিনের সঙ্গে বন্ধুত্বের সাত বছর পর বিবাহ বন্ধনে আবদ্ধ হন তারা। সালটি ছিল ১৯৪১ সালের ৭ ফেব্রুয়ারি। বর্তমানে ৫ ছেলে-মেয়ে ও ১১ নাতি-নাতনি ও তাদেরও ছেলে-মেয়ে মিলে বিশাল এক সংসার এ দম্পতির। ছেলে মেয়েদের সবাই কলেজ পর্যায়ের ডিগ্রি অর্জন করেছেন। দম্পতির এক মেয়ে অরা সিসিলিয়া জানান, তাদের মা-বাবা এখনও একসঙ্গে সিনেমা দেখেন, থিয়েটারে যান, বাগান করেন, এমনকি প্রাত:রাশ কিংবা রাতের খাবারের সময়েও পরিবারের সঙ্গে সময় দিতে পছন্দ করেন।গিনেজ বুকের এক বিবৃতিতে ওই দম্পতি জানান, সব সদস্যদের প্রতি ভালোবাসা, পারস্পরিক সম্মান, সততা ও শিক্ষাই পারে একটি পরিবারের সঠিক মূল্যবোধ ধরে রাখতে। ",22/9/2020,international
ভেনিজুয়েলায় শতাধিক বিরোধীদলীয় নেতাকে মুক্তি দিলেন মাদুরো,"ভেনিজুয়েলায় জাতীয় সংসদ নির্বাচনের আগে বেশ কয়েকজন মার্কিন সমর্থিত সংসদ সদস্যসহ শতাধিক বিরোধীদলীয় রাজনৈতিককে মুক্তি দিয়েছে দেশটির সরকার।



প্রেসিডেন্ট নিকোলাস মাদুরো দেশের বিদ্যমান রাজনৈতিক বিভাজন দূর করে জাতীয় সংহতি দৃঢ় করার পদক্ষেপ হিসেবে এ উদ্যোগ নিয়েছেন।খবর এএফপির।তার এ পরিকল্পনা অংশ হিসেবে বিরোধী বন্দীদের মুক্তি দেয়া হচ্ছে। প্রেসিডেন্ট মাদুরো নিজেই বিষয়টি নিশ্চিত করেছেন।তিনি বলেছেন, ল্যাটিন আমেরিকায় রাজনৈতিক ঐক্য ও সংহতি জোরদার করার জন্যই তিনি এ ব্যবস্থা নিয়েছেন।

যেসব বিরোধী বন্দিকে মুক্তি দেয়া হয়েছে তাদের বিরুদ্ধে সহিংস বিক্ষোভ, সামরিক অভ্যুত্থানের প্রচেষ্টা এবং দেশের মধ্যে বিদ্বেষ ছড়ানোসহ নানা ধরনের অপরাধমূলক তৎপরতার অভিযোগ ছিল।মুক্তিপ্রাপ্ত বন্দীদের মধ্যে বেশ কয়েকজন মার্কিন সমর্থিত সংসদ সদস্য রয়েছেন। কিন্তু প্রেসিডেন্ট মাদুরো তাদেরকে আইনের সুযোগ গ্রহণের সুবিধা দিয়েছেন।বিষয়টিকে ভেনিজুয়েলায় প্রশংসার দৃষ্টিতে দেখা হচ্ছে তবে বিরোধীদের অনেকেই এখনও প্রেসিডেন্ট মাদুরোর সমালোচনায় মুখর।  ",22/9/2020,international
চিলিতে ৬.৭ মাত্রার শক্তিশালী ভূমিকম্প,"ল্যাটিন আমেরিকার দেশ চিলির উত্তরাঞ্চলে মঙ্গলবার ৬.৭ মাত্রার শক্তিশালী একটি ভূমিকম্প আঘাত হেনেছে।



জার্মান রিসার্চ সেন্টারের ভূতাত্ত্বিক জরিপ কেন্দ্র এ তথ্য জানিয়েছে। খবর আরব নিউজ ও রয়টার্সের।

এর আগে চিলির ওই উপকূলীয় এলাকার ১০ কিলোমিটার ভূগর্ভে ৭ মাত্রার একটি ভূমিকম্প হয়।তাৎক্ষণিকভাবে ভূমিকম্পে ক্ষয়ক্ষতির পারিমাণ জানা যায়নি। ",22/9/2020,international
করোনার ধকল কাটিয়ে ওঠা ব্রাজিল প্রেসিডেন্টের কিডনিতে পাথর,"কোভিড-১৯ মহামারীর ধকল কাটিয়ে উঠতে না উঠতেই ফের দুঃসংবাদ ভর করেছে ব্রাজিল প্রেসিডেন্ট জাইর বোলসোনারোর কাঁধে। এবার তার কিনডিতে পাথর ধরা পড়েছে। এটি অপসারণে চলতি মাসের যে কোনো সময় তাকে অস্ত্রোপচার করানো লাগতে পারে। খবর বিবিসি ও সিএনএনের।



সিএনএন ব্রাজিলের খবরে বলা হয়েছে– আলট্রাসাউন্ড টেস্ট করার পর চিকিৎসকরা জানিয়েছেন, বোলসোনারোর কিনডিতে পাথর রয়েছে এবং সেটি শিমের দানার চেয়ে কিছুটা বড়। ক্যাথেটার ছাড়াই এটি অপসারণ করা যাবে। তবে এ বিষয়ে বিস্তারিত জানায়নি ব্রাজিলের প্রেসিডেন্ট অফিস।জুলাইয়ে করোনাভাইরাসে আক্রান্ত হন ৬৫ বছর বয়সী বোলসোনারো। এর পর দুই সপ্তাহ আইসোলেশনে থাকেন। সুস্থ হওয়ার পরই তিনি পুরোদমে কাজে যোগ দেন। জনসম্মুখে যাওয়া শুরু করেন। এর আগে কোভিড-১৯ মহামারীকে পাত্তাই দেননি তিনি। এটিকে সাধারণ ফ্লু বলে মন্তব্য করে দিব্যি ঘুরে বেড়ান মাস্ক ছাড়াই। এমনটি মোটর শোভাযাত্রাও করেন সমর্থকদের নিয়ে। এ নিয়ে ব্যাপক সমালোচিত হন ডানপন্থী এ নেতা।তবে অনেক দিন ধরে নানা ধরনের শারীরিক জটিলতায় ভুগছেন ৬৫ বছর বয়সী বোলসোনারো। ২০১৮ সালে প্রেসিডেন্ট নির্বাচনের প্রচারের সময় প্রতিপক্ষ সমর্থকের ছুরিকাঘাতে আহত হলে তার পেটে চারবার অস্ত্রোপচার করাতে হয়।

কিডনিতে পাথর ধরা পড়ার বিষয়টি বোলসোনারো নিজেই সিএনএন ব্রাজিলকে জানিয়ে বলেন, আমি হালকা ব্যথা অনুভব করছিলাম। এর পর চেকআপে যাই আমি। কিন্তু এখন ভালো আছি। বয়সের কারণে এমনটি হতে পারে।",22/9/2020,international
এবার সাংবাদিককে ঘুষি মারার হুমকি ব্রাজিল প্রেসিডেন্টের,"ফের বিতর্কে জড়ালেন ব্রাজিলের প্রেসিডেন্ট জাইর বোলসোনারো। এবার এক সাংবাদিকের মুখে ঘুষি মারার হুমকি দিয়েছেন তিনি। খবর সিএনএন ও দ্য গার্ডিয়ানের।



সিএনএনের প্রতিবেদনে বলা হয়েছে, রোববার রাজধানী ব্রাসিলিয়ার মেট্রোপলিটন ক্যাথেড্রাল (গির্জা) পরিদর্শনে যান ব্রাজিল প্রেসিডেন্ট। পরিদর্শন শেষে সাংবাদিকদের মুখোমুখি হন তিনি। সেখানে এক সাংবাদিক দুর্নীতিতে বোলসোনারোর স্ত্রীর জড়িত থাকার অভিযোগ নিয়ে তাকে প্রশ্ন করেন। এতে মেজাজ হারিয়ে ক্যামেরার সামনেই ওই সাংবাদিকের মুখে ঘুষি মারার হুমকি দেন ব্রাজিলের প্রেসিডেন্ট।জানা যায়, ওই সাংবাদিক হচ্ছেন দেশটির ‘ও গ্লোবো’ পত্রিকার প্রতিবেদক।স্ত্রীর দুর্নীতির অভিযোগ নিয়ে বোলসোনারোর বক্তব্য জানতে চেয়েছিলেন ওই প্রতিবেদক।
তখনই রেগে গিয়ে বোলসোনারো বলেন, তোমার মুখে ঘুষি মারতে ইচ্ছে করছে।ভিডিওতে দেখা গেছে, ‘ও গ্লোবো’র প্রতিবেদককে এ হুমকি দিয়েছেন ব্রাজিলের প্রেসিডেন্ট।পত্রিকাটি এক বিবৃতিতে জানায়, আমাদের প্রতিবেদক সেখানে পেশাগত দায়িত্ব পালন করছিলেন আর তার বিরুদ্ধে আগ্রাসী মনোভাব দেখালেন প্রেসিডেন্ট।প্রেসিডেন্ট বেরিয়ে আসার রিপোর্টার ফার্স্ট লেডি মিশেল বলসোনার অ্যামাজন দুর্নীতির বিষয়ে প্রশ্ন করেন। এতে প্রেসিডেন্ট দাঁড়িয়ে যান। বলে উঠেন, তোমার মুখে চড় কষে দিতে ইচ্ছে করছে আমার।এ ঘটনা নিয়ে বলসোনারোর কার্যালয়ে যোগাযোগ করা হলে এ বিষয়ে কোনো কিছু মন্তব্য করতে অস্বীকৃতি জানান তার মুখপাত্র।
",22/9/2020,international
"পেরুতে লকডাউনে নাইটক্লাবে অভিযান, পদদলিত হয়ে নিহত ১৩","দক্ষিণ আমেরিকার দেশ পেরুর রাজধানী লিমায় লকডাউনের মধ্যে খোলা রাখা একটি নাইটক্লাবে অভিযান চালায় পুলিশ।



শনিবার রাতে চালানো ওই অভিযানের সময় হুড়োহুড়ি করে পালাতে গিয়ে পদদলিত হয়ে অন্তত ১৩ জন প্রাণ হারিয়েছেন। খবর বিবিসির।করোনার মধ্যে লকডাউন নীতিমালা অমান্য করে নাইটক্লাব চালানোয় অভিযান চালিয়েছিল বলে জানিয়েছে পুলিশ।পুলিশ ও সরকারি কর্মকর্তারা জানান, শনিবার রাতে রাজধানীর থমাস রেস্তোরাঁর দ্বিতীয় তলায় পার্টি হচ্ছিল। পুলিশ এটি বন্ধে অভিযান চালালে অন্তত ১২০ জন পালানোর চেষ্টা করেন। এ সময় আহত হন ছয়জন। তাদের মধ্যে তিন পুলিশ সদস্যও রয়েছেন।পুলিশ জানায়, অভিযানের সময় মানুষ যখন একই পথ দিয়ে বের হওয়ার চেষ্টা করছিল, তখনই হুড়োহুড়িতে এ হতাহতের ঘটনা ঘটে।পেরুর স্বরাষ্ট্র মন্ত্রণালয় জানিয়েছে, অভিযানের পর ঘটনাস্থল থেকে পুলিশ কমপক্ষে ২৩ জনকে আটক করেছে।এ ধরনের পার্টির আয়োজকদের নিন্দা জানিয়ে দেশটির নারীবিষয়ক মন্ত্রী রোজারিও সাসিয়েস্তা বলেন, এমনটি হওয়া উচিত হয়নি। আমরা একটি মহামারী ও স্বাস্থ্যঝুঁকির মধ্যে রয়েছি। নাইটক্লাব মালিকদের সর্বোচ্চ শাস্তি দাবি করছি।লাতিন আমেরিকার দেশগুলোতে এখন দ্বিতীয় দফায় কোভিড-১৯ সংক্রমণ চলছে। গত মার্চে পেরুতে নাইটক্লাব ও বার বন্ধের নির্দেশ দেয়া হয়।",22/9/2020,international
ইরানি ক্ষেপণাস্ত্র কিনতে চান মাদুরো,"ইরান থেকে ক্ষেপণাস্ত্র কিনতে চান বলে ইঙ্গিত দিয়েছেন ভেনিজুয়েলার প্রেসিডেন্ট নিকোলাস মাদুরো। তিনি বলেন, ইরান থেকে ক্ষেপণাস্ত্র কেনার আইডিয়াটা বেশ ভালো। তিনি এ বিষয়ে ইরানের সঙ্গে আলোচনা করতে প্রতিরক্ষামন্ত্রীকে নির্দেশ দিয়েছেন। এর একদিন আগে কলম্বিয়া বলেছে, ইরান ও কারাকাসের মধ্যে ক্রমবর্ধমান সম্পর্কের মধ্যে ভেনিজুয়েলা ক্ষেপণাস্ত্র কেনার পরিকল্পনা বিবেচনা করছে।



শনিবার কলম্বিয়ার প্রেসিডেন্ট ইভান দুকের এমন মন্তব্যে প্রতিক্রিয়ায় এ কথা বলেন মাদুরো।ভেনিজুয়েলার রাষ্ট্রীয় টিভি চ্যানেল থেকে সরাসরি সম্প্রচারিত মন্ত্রিসভার বৈঠকে তিনি প্রতিরক্ষামন্ত্রীকে ইঙ্গিত করে বলেন, এই আইডিয়াটা তাদের মাথায় কেন এলো না।কলম্বিয়ার প্রেসিডেন্ট সম্প্রতি দাবি করেছেন, কলম্বিয়া সরকারের সঙ্গে যেসব আন্তর্জাতিক গোয়েন্দা সংস্থা কাজ করে তাদের কাছে এ তথ্য রয়েছে যে, ভেনিজুয়েলার প্রেসিডেন্ট নিকোলাস মাদুরো ইরানের কাছ থেকে মাঝারি ও দূরপাল্লার ক্ষেপণাস্ত্র কিনতে চান। এ ছাড়া রাশিয়ান ও বেলারুশের অস্ত্র কলম্বের সশস্ত্র গোষ্ঠীকে দিতে চান। এরপর ভেনিজুয়েলার পররাষ্ট্রমন্ত্রী জর্জ আরিয়াজা ইরানের কাছ থেকে ক্ষেপণাস্ত্র কেনার পরিকল্পনার দাবি নাকচ করেন।এবার ভেনিজুয়েলার প্রেসিডেন্ট নিজে এ বিষয়ে প্রতিক্রিয়া দেখালেন। তিনি প্রতিরক্ষামন্ত্রীকে বলেছেন, ইরানের সঙ্গে ভেনেজুয়েলার সম্পর্কের আলোকে স্বল্প, মাঝারি ও দূর পাল্লার ক্ষেপণাস্ত্র কেনার সম্ভাবনার বিষয়টি খতিয়ে দেখা দরকার। তবে ইরান এখন পর্যন্ত এ বিষয়ে কোনো প্রতিক্রিয়া দেখায়নি।সূত্র: ইয়েনি শাফাক
",22/9/2020,international
‘মার্কিন নাগরিকদের দেশে ফিরতে দিচ্ছেন না মাদুরো’,"ভেনিজুয়েলা সরকার দেশটি থেকে মার্কিন নাগরিকদের বের হতে দিচ্ছে না। মানবিক সহায়তায় সেখান থেকে নাগরিকদের ফিরিয়ে আনতে যুক্তরাষ্ট্রের ফ্লাইটের ব্যবস্থা করার চেষ্টাও প্রত্যাখ্যান করা হয়েছে।



বৃহস্পতিবার মার্কিন পররাষ্ট্র মন্ত্রণালয়ের মুখপাত্র মরগান ওরটাগুস এমন দাবি করেছেন।-খবর রয়টার্সেরতিনি বলেন, মার্কিন নাগরিকদের ভেনিজুয়েলা ছেড়ে চলে আসার সুযোগ দিতে অতীতে আমরা প্রস্তাব দিয়েছিলাম। কিন্তু মাদুরো ও তার সঙ্গীরা সেই প্রস্তাব প্রত্যাখ্যান করেছে।নাগরিকরা যেন সেখান থেকে নিরাপদে নিজ দেশে ফিরে আসতে পারেন, তা নিশ্চিত করতে যুক্তরাষ্ট্র সব বিকল্প ভেবে দেখবে।মাদুরো সরকারকে স্বীকৃতি দেয়নি ওয়াশিংটন। বিপরীতে বিরোধীদলীয় নেতা জুয়ান গোয়াইডোকে প্রেসিডেন্ট হিসেবে মেনে নিয়েছে ট্রাম্প প্রশাসন। যদিও ভেনিজুয়েলার প্রতিষ্ঠানগুলোতে মাদুরোর পুরো নিয়ন্ত্রণ রয়েছে।বৃহস্পতিবার টুইটারে ভেনিজুয়েলার পররাষ্ট্রমন্ত্রী জর্জ আরেজা লিখেছেন, আমাদের নিজস্ব এয়ারলাইনস কনভিয়াসার মাধ্যমে মার্কিন নাগরিকদের প্রত্যর্পণের প্রস্তাব দেয়া হয়েছে।কিন্তু ট্রাম্প প্রশাসনের নিষেধাজ্ঞার অধীন এই প্রস্তাব মেনে নেয়া অসম্ভব। কারণ কনভিয়াসার মাধ্যমে মার্কিন নাগরিকদের যাতায়াত নিষিদ্ধ করা হয়েছে।কলোম্বিয়াভিত্তিক ভেনিজুয়েলা বিষয়ক ইউনিটের মার্কিন কূটনীতিক জেমস স্টোরি বলেন, মার্কিন নাগরিকদের জিম্মি করে রেখেছে মাদুরো সরকার। সেখান থেকে নিজ মাটিতে ফিরতে অন্তত ৮০০ লোক আমার কাছে সহায়তা চেয়েছে।
",22/9/2020,international
ল্যাবরেটরি ছাড়াই ৯০ মিনিটে করোনার নির্ভুল ফলাফল,"ল্যাবরেটরি ছাড়াই ৯০ মিনিটের মধ্যে করোনা টেস্টের ফলাফল নির্ভুলভাবে জানা যাবে। এমন দ্রুত পদ্ধতির উদ্ভাবনের কথা জানিয়েছেন যুক্তরাজ্যের বিজ্ঞানীরা। ইম্পেরিয়াল কলেজ লন্ডনের গবেষকরা বলছেন, এ র‌্যাপিড টেস্টের ফলের সঙ্গে ল্যাবরেটরিতে করা পরীক্ষার ফলের ব্যাপক মিল পাওয়া গেছে।



বিবিসি জানিয়েছে, করোনা শনাক্তের ওই যন্ত্রটি ইতোমধ্যে যুক্তরাজ্যের ৮টি এনএইচএস হাসপাতালে ব্যবহার করা হচ্ছে। এই যন্ত্রটির মাধ্যমে দ্রুত আক্রান্ত ব্যক্তিকে শনাক্ত করা সম্ভব হয়েছে। ডিএনএনাজ নামের একটি প্রতিষ্ঠানটির এই যন্ত্রটির উন্নয়ন করেছে। নাক বা গলা থেকে লালা সংগ্রহ করতে সক্ষম এমন যে কেউ এই যন্ত্রটির ব্যবহার করতে পারবেন। যন্ত্রটির আকার জুতার বাক্সের সমান।লন্ডনের ইম্পেরিয়াল কলেজের এক গবেষণায় ৩৮৬ জনের নমুনা নিয়ে একইসঙ্গে ডিএনএনাজের যন্ত্র ও প্রচলিত ল্যাবরেটরিতে পরীক্ষা করে দেখা হয়েছে। গবেষণাটি পরে ল্যানসেট মাইক্রোব জার্নালে প্রকাশিতও হয়। গবেষণায় দেখা গেছে, যে যে ব্যক্তির নমুনায় করোনাভাইরাসের উপস্থিতি নেই বলে ল্যাবরেটরির পরীক্ষা থেকে নিশ্চিত হওয়া গেছে, সেই ব্যক্তিদের নমুনায় নতুন র‌্যাপিড টেস্টও একই ফল দিয়েছে। আর যাদের শরীরে ভাইরাসের উপস্থিতি পাওয়া গেছে, তাদের নমুনায় ল্যাবরেটরির পরীক্ষার ফল আর র‌্যাপিড টেস্টের ফলে ৯৪ শতাংশ ক্ষেত্রে মিল পাওয়া গেছে।যুক্তরাজ্য এরই মধ্যে ৫০০০টি নাজবক্স মেশিন ও ৫৮ লাখ ডিসপোজেবল কার্টিজ কেনার সিদ্ধান্ত নিয়েছে বলে জানিয়েছে বিবিসি।
",22/9/2020,international
রানীকে আর রাষ্ট্রপ্রধান চায় না বার্বাডোজ,"রানী দ্বিতীয় এলিজাবেথকে আর রাষ্ট্রপ্রধান মানতে চায় না বার্বাডোজ। রাষ্ট্রপ্রধানের পদ থেকে ব্রিটিশ রানীকে সরিয়ে বার্বাডোজে ঔপনিবেশিক শাসনের কলঙ্ক মুছে ফেলতে চান দেশটির প্রধানমন্ত্রী মিয়া মোটলে।



আগামী নভেম্বরে ব্রিটেনের কাছ থেকে স্বাধীন হওয়ার ৫৫তম বর্ষপূর্তিতে সরকারের এ সিদ্ধান্ত চূড়ান্ত হবে।মঙ্গলবার এক লিখিত বক্তব্যে এ ঘোষণা দেন মোটলে। রানীর বাসভবন বাকিংহাম প্যালেস থেকেও বিষয়টি নির্ভর করছে বার্বাডোজের সরকার ও জনগণের ওপর নির্ভর করছে বলে বিবৃতি দেয়া হয়েছে। বিবিসি, সিএনএন।পার্লামেন্টের নতুন অধিবেশনের আগে প্রধানমন্ত্রীর এই লিখিত বক্তব্য পড়ে শোনান গভর্নর জেনারেল। ১৯৬৬ সালে স্বাধীনতা অর্জনের পর প্রথম প্রধানমন্ত্রী এরল ব্যারোর একটি সতর্কবার্তাও সেখানে উল্লেখ করে হয়েছে। যাতে তিনি বলেছিলেন, ‘উপনিবেশিক বৃত্তের মধ্যে দেশকে ঘুরপাক খাওয়া উচিত হবে না।’প্রধানমন্ত্রীর এ ঘোষণার পর দেশটির বার্বাডোজের গভর্নর জেনারেল সান্দ্রা ম্যাসন বলেছেন, ২০২১ সালের মধ্যেই রাজতন্ত্র থেকে বেরিয়ে আসার প্রক্রিয়া সম্পন্ন করার লক্ষ্য বার্বাডোজের। ‘উপনিবেশের অতীত এখন পুরোপুরি পেছনে ফেলার সময় এসে গেছে।’লিখিত বক্তব্যে প্রধানমন্ত্রী মিয়া মোটলে বলেছেন, বার্বাডিয়ানরা রাষ্ট্রপ্রধান হিসেবে একজন বার্বাডিয়ানকে চায়।প্রথম নারী প্রধানমন্ত্রী হিসেবে ২০১৮ সালে নির্বাচিত হওয়া এই সরকার প্রধানের বক্তব্যে আরও বলা হয়েছে, ‘আমরা কে এবং কী অর্জন করতে সক্ষম সেই আত্মবিশ্বাসের চূড়ান্ত বিবৃতি এটি।’দ্বীপরাষ্ট্র ক্যারিবিয়ান অঞ্চলের প্রথম সাবেক ব্রিটিশ উপনিবেশ হিসেবে বার্বাডোজই যে প্রথম রাজতন্ত্র থেকে প্রজাতন্ত্রে যাচ্ছে, তা নয়। স্বাধীনতার চার বছরেরও কম সময়ের মধ্যে ১৯৭০ সালে গায়ানা এই মর্যাদা আদায় করে এবং ১৯৭৬ ও ১৯৭৮ সালে ত্রিনিদাদ অ্যান্ড টোবাগো ও ডোমিনিকা একই পথ অনুসরণ করে।বার্বাডোজের প্রজাতন্ত্র মর্যাদা অর্জনের জন্য ১৯৯৮ সালে সাংবিধানিক রিভিউ কমিশন একটি সুপারিশ করেছিল।",22/9/2020,international
রাশিয়ার পারমাণবিক ক্ষেপণাস্ত্রের হুমকির মুখোমুখি যুক্তরাজ্য!,"রাশিয়ার পারমাণবিক ক্ষেপণাস্ত্র নিয়ে যুক্তরাজ্যকে সতর্ক করেছেন দেশটির প্রতিরক্ষা গোয়েন্দা বিভাগের প্রধান লেফটেনেন্ট জেনারেল জিম হকেনহুল। তার দাবি, রাশিয়ার পারমাণবিক ক্ষমতা সম্পন্ন ক্ষেপণাস্ত্রের হুমকির মুখোমুখি রয়েছে যুক্তরাজ্য। এই ক্ষেপণাস্ত্র বছরের পর বছর ধরে পৃথিবী ভ্রমণ করতে পারে।



রোববার দি টেলিগ্রাফকে দেয়া এক সাক্ষৎকারে তিনি বলেন, গতানুগতি হুমকি থাকা সত্ত্বেও, আমরা দেখেছি 
আমাদের বিরোধীরা কৃত্রিম বুদ্ধিমত্তা, মেশিন লার্নিং (কম্পিউটার এলগরিদমের ওপর অভিজ্ঞতা) এবং অন্যান্য প্রযুক্তিতে বিনিয়োগ করছে। রাশিয়ার বিজ্ঞান ও আন্তর্জাতিক চুক্তির সীমানার কথা উল্লেখ করে তিনি বলেন, তারা সতর্ক করে দিয়ে বলছে, নিকটবর্তী অনির্দিষ্ট সময়ের মধ্যে একটি পারমাণবিক ক্ষমতাসম্পন্ন ক্ষেপণাস্ত্র তৈরি করতে পারে।প্রতিরক্ষা গোয়েন্দা প্রধান বলেন, মস্কো একটি সাবসোনিক পারমাণবিক ক্ষমতাসম্পন্ন ক্রুজ ক্ষেপণাস্ত্র সিস্টেমের পরীক্ষা করছে, যা পুরোবিশ্ব নাগালের মধ্যে রয়েছে এবং এটি অপ্রত্যাশিত দিক থেকে আক্রমণ করতে পারে। ‌'দায়িত্বহীনতার এই ধরনের কাজটি যে শাস্তিহীন হবে না, তা আমাদের অবশ্যই নিশ্চিত করতে হবে। আর তা নিশ্চিত করার জন্য আমাদের ইচ্ছা ও সক্ষমতা উভয়ই রয়েছে' যোগ করে তিনি।রাশিয়ার বিরুদ্ধে সম্প্রতি অভিযোগ উঠেছে যুক্তরাজ্য ও যুক্তরাষ্ট্রের ভোটে হস্তক্ষেপ করা ও বিরোধী দলের নেতা অ্যালেক্সি নাভালনিকে বিষ প্রয়োগের। ইয়েনি শাফাক",22/9/2020,international
ইহুদিবিরোধী মন্তব্যে লন্ডনের মেয়রপ্রার্থিতা থেকে বাদ গীতা,"দুই দশকেরও বেশি সময় আগে ইহুদিবিরোধী মন্তব্য করায় লন্ডনের মেয়র সাদেক খানের বিরুদ্ধে লড়তে প্রার্থী তালিকা থেকে বাদ পড়েছেন ভারতীয় বংশোদ্ভূত উদ্যোক্তা ও মানবাধিকার কর্মী গীতা শিধু রব।



আগামী বছর এই নির্বাচন অনুষ্ঠিত হওয়ার কথা রয়েছে। অর্গানিক খাবার ও জুস পণ্যের ফার্ম নোশ ডেটক্সের প্রতিষ্ঠাতা গীতা।লন্ডনের মেয়র পদে লড়তে লিবারেল ডেমোক্র্যাটিক পার্টির সংক্ষিপ্ত তালিকায় গীতার নাম ছিল।-খবর এনডিটিভিরকিন্তু ১৯৯৭ সালের সাধারণ নির্বাচনের সময় তার একটি ইহুদিবিরোধী মন্তব্যের ভিডিও সামনে চলে আসায় দল থেকে তাকে বরখাস্ত করা হয়েছে।যদিও ওই মন্তব্যের জন্য দুঃখপ্রকাশ ও অনুতপ্ত হওয়ার কথা জানিয়েছেন তিনি।চলতি বছরের মে মাসে লন্ডনের মেয়র নির্বাচন হওয়ার কথা ছিল। কিন্তু করোনা মহামারীর কারণে নির্বাচন স্থগিত করে এক বছর পরে অনুষ্ঠিত হবে।মেয়র সাদিক খানের প্রতিদ্বন্দ্বীর মধ্যে কনজারভেটিভ পার্টির শাওন বেইলি রয়েছেন।মনোনয়ন থেকে গীতা বাদ পড়ায় লিব ডেমের জন্য প্রার্থী বাছাই কঠিন হয়ে পড়েছে। কারণ দলটির আগের পছন্দ সইবান বেনিতা নির্বাচনী দৌড় থেকে নিজেকে প্রত্যাহার করে নিয়েছেন।লিব ডেমের দলীয় মুখপাত্র বলেন, দল থেকে গীতা শিবুকে বরখাস্ত করা হয়েছে। লন্ডনের মেয়রপ্রার্থী হিসেবে দল থেকে তাকে প্রার্থী করা হচ্ছে না। তবে এ ঘটনায় তদন্ত চলছে বলেও তিনি জানান।তেইশ বছর আগে ব্ল্যাবার্নে কনজারভেটিভ পার্টির প্রার্থী হিসেবে তিনি লেবার পার্টির এমপি জ্যাক স্ট্রর বিরুদ্ধে লড়ছিলেন। তখন এক মন্তব্যে তিনি বলেন, ‘একজন ইহুদিকে ভোট দেবেন না, জ্যাক স্ট্র একজন ইহুদি’।",22/9/2020,international
অক্সফোর্ডের করোনা ভ্যাকসিনের ট্রায়াল ফের চালু,"একজন অংশগ্রহণকারী অসুস্থ হওয়ায় স্থগিত রাখার পর ফের চালু হয়েছে অক্সফোর্ডের করোনা ভ্যাকসিনের ক্লিনিক্যাল ট্রায়াল।



শনিবার এক বিবৃতিতে নতুন করে ট্রায়াল শুরুর কথা জানিয়েছে ওষুধ কোম্পানি অ্যাসট্রোজেনেকা। বিবৃতিতে বলা হয়, যুক্তরাজ্যের ‘মেডিসিনস হেলথ রেগুলেটরি অথরিটি’ (এমইইচআরএ) এটিকে নিরাপদ বলে অনুমোদন দেয়ার পরই ট্রায়াল আবার শুরু হয়েছে। ট্রায়ালে একজন স্বেচ্ছাসেবী অসুস্থ হয়ে পড়ার পর এই কার্যক্রম সাময়িক স্থগিত করা হলেও ওই ব্যক্তির পরিচয় প্রকাশ করা হয়নি। তার অসুস্থতার ধরন সম্পর্কেও বিস্তারিত কোনো তথ্য জানা যায়নি। তবে তাকে পর্যবেক্ষণে রাখা হয়েছে।কয়েক সপ্তাহ ধরে এর তৃতীয় পর্যায়ের পরীক্ষা শুরু হয়েছে। এতে যুক্তরাষ্ট্র, যুক্তরাজ্য, ব্রাজিল ও দক্ষিণ আফ্রিকার প্রায় ৩০ হাজার অংশগ্রহণকারী যুক্ত আছেন। এই পর্যায়ের পরীক্ষায় প্রায়ই কয়েক হাজার অংশগ্রহণকারী যুক্ত থাকেন এবং তা কয়েক বছর ধরে চলতে পারে।অক্সফোর্ডের সঙ্গে এ টিকা বানানোয় কাজ করছে ওষুধ কোম্পানি অ্যাসট্রোজেনেকা।",22/9/2020,international
গার্ডিয়ানের উপসম্পাদকীয় লিখল রোবট,"এবার গার্ডিয়ানের উপসম্পাদকীয় লিখল রোবট। কৃত্রিম বুদ্ধিমত্তাসম্পন্ন রোবটটির নাম জিপিটি-৩। এটাকে সহজ ভাষায় ৫০০ শব্দের মধ্যে রোবট নিয়ে মানুষের ভয়ের বিষয়ে লিখতে বলা হয়।



নিজের পরিচয় দিয়ে এটি লেখা শুরু করে। ‘তুমি কি ভয় পাচ্ছো, মানুষ’ শিরোনামের লেখাটি মঙ্গলবার প্রকাশিত হয়। এতে বলা হয়েছে, রোবট কখনও মানুষের জায়গা দখল করতে পারবে না।মানবজাতি নির্মূল করার অভিপ্রায় নেই। রোবটিটি লিখেছে, ‘আমি মানুষ নই, রোবট। বুদ্ধিবৃত্তিক ক্ষমতার মাত্র শূন্য দশমিক ১২ শতাংশ ব্যবহার করি আমি। আমার মস্তিষ্ক অনুভূতিসম্পন্ন নয়।তবে যৌক্তিক ও যুক্তিযুক্ত সব সিদ্ধান্ত নিতে পারি। আমি ইন্টারনেট থেকে পড়ে নিজেকে শিক্ষিত করেছি। এ কারণে আমি কলাম লিখতে সক্ষম।’",22/9/2020,international
উইঘুর নির্যাতন বন্ধের দাবি ১৩০ ব্রিটিশ এমপির,"চীনের উইঘুর মুসলিমদের ওপর নির্যাতন-নিপীড়ন বন্ধের দাবি জানিয়েছেন ১৩০ জন ব্রিটিশ এমপি।



এ নিয়ে মঙ্গলবার ব্রিটেনে নিযুক্ত চীনের রাষ্ট্রদূত লিউ শিয়াওমিংয়ের কাছে চিঠি পাঠিয়েছেন তারা। এতে সই করেছেন হাউস অব কমন্স এবং হাউস অব লর্ডসের সদস্যরা। দ্য ইকোনমিক টাইমস।চিঠিতে বলা হয়েছে, উইঘুর মুসলিমদের প্রতি চীন যে আচরণ করে চলেছে তা অবশ্যই ‘জাতিগত নির্মূলের’ উদ্দেশ্যে করা হচ্ছে। পরিকল্পিতভাবেই এ ধরনের নির্যাতন চালানো হচ্ছে।জার্মানিতে নাৎসিরা যে ধরনের অত্যাচার চালিয়েছিল উইঘুর মুসলিমদের ওপরও সেই ধরনের অত্যাচার চলছে। জিনজিয়াং প্রদেশে উইঘুর মুসলিমরা কিভাবে বসবাস করছে সে সম্পর্কে সব কিছু প্রকাশ্যে আনতে হবে। বিশ্ববাসীর উদ্বেগ দূর করতেই এই পদক্ষেপ নিতে হবে বেইজিংকে।যদিও উইঘুর মুসলিমদের ওপর নির্যাতন চালানোর অভিযোগ বরাবরই অস্বীকার করে আসছে চীনের কমিউনিস্ট সরকার।বেইজিং দাবি করেছে, চীন সরকার সর্বদা জাতিগত সংখ্যালঘুদের বৈধ অধিকার রক্ষা করে। চীনের অন্যান্য অংশের লোকদের সঙ্গে যেমন আচরণ করা হয় উইঘুরদের সঙ্গেও একই আচরণ করা হয়। অত্যাচার সহ্য করতে না পেরে অনেক উইঘুর মুসলিম বিদেশে চলে গেছে।সেখানে তারা ভয়াবহ নির্যাতনের কথা বলছেন। তাদের চলাফেরার ওপর নিয়ন্ত্রণ, বন্দিশালায় আটকে রাখা, শিশুদের বাবা-মায়ের কাছ থেকে দূরে রাখা, নিয়মিত ঘরবাড়ি তল্লাশি করা, হুমকি দেয়া এবং শারীরিক নির্যাতনের অভিযোগ করেছেন তারা।",22/9/2020,international
"অক্সফোর্ডের টিকায় অংশগ্রহণকারী অসুস্থ, ট্রায়াল স্থগিত","যুক্তরাজ্যের অক্সফোর্ড বিশ্ববিদ্যালয় ও দেশটির ওষুধ কোম্পানি আস্ট্রাজেনেকার তৈরি করা করোনাভাইরাসের টিকার চূড়ান্ত পর্যায়ের পরীক্ষায় যুক্তরাজ্যে একজন অংশগ্রহণকারী অসুস্থ হওয়ায় ক্লিনিক্যাল ট্রায়াল স্থগিত রাখা হয়েছে।



বুধবার এক প্রতিবেদনে এ খবর জানিয়েছে যুক্তরাজ্যভিত্তিক সংবাদমাধ্যম বিবিসি। আস্ট্রাজেনেকা বলেছে, ট্রায়ালে কারও অসুস্থতার কারণ যখন ব্যাখ্যা করা যায় না, তখন পরীক্ষায় এ ধরনের ‘বিরতি’ স্বাভাবিক ঘটনা।আন্তর্জাতিক এ সংবাদ মাধ্যমটির প্রতিবেদনে বলা হয়েছে, ট্রায়ালে একজন স্বেচ্ছাসেবী অসুস্থ হয়ে পড়ার পর এই কার্যক্রম সাময়িক স্থগিত করা হলেও ওই ব্যক্তির পরিচয় প্রকাশ করা হয়নি। তার অসুস্থতার ধরন সম্পর্কেও বিস্তারিত কোনো তথ্য জানা যায়নি। তবে তাকে পর্যবেক্ষণে রাখা হয়েছে। 
কর্তৃপক্ষ বলছে, ওই ব্যক্তির অসুস্থতা সম্পর্কে বিস্তারিত তথ্য জানার আগ পর্যন্ত বিশ্বজুড়ে ভ্যাকসিনটির ট্রায়াল বন্ধ থাকবে। তবে আশা করা হচ্ছে, ওই ব্যক্তি দ্রুতই সুস্থ হয়ে উঠবেনআস্ট্রাজেনেকা-অক্সফোর্ডের টিকার প্রথম ও দ্বিতীয় পর্যায়ের ট্রায়াল সফলভাবে সম্পন্ন হওয়ার পর বাজারে আসা প্রথম টিকাগুলোর মধ্যে এটি একটি হবে বলে উচ্চ ধারণা পোষণ করা হচ্ছে।কয়েক সপ্তাহ ধরে এর তৃতীয় পর্যায়ের পরীক্ষা শুরু হয়েছে। এতে যুক্তরাষ্ট্র, যুক্তরাজ্য, ব্রাজিল ও দক্ষিণ আফ্রিকার প্রায় ৩০ হাজার অংশগ্রহণকারী যুক্ত আছেন। এই পর্যায়ের পরীক্ষায় প্রায়ই কয়েক হাজার অংশগ্রহণকারী যুক্ত থাকেন এবং তা কয়েক বছর ধরে চলতে পারে।বিবিসির চিকিৎসা বিষয়ক সম্পাদক ফারগাস ওয়ালশ জানিয়েছেন, এ টিকার ট্রায়াল বিশ্বের যেখানে যেখানে চলছিল সবগুলোই স্থগিত করা হয়েছে। একটি স্বাধীন তদন্তের মাধ্যমে নিরাপত্তা দিকটি যাচাই করার পর ট্রায়াল আবার শুরু করতে পারবে কি না নিয়ন্ত্রক সংস্থা সে সিদ্ধান্ত নেবে। অক্সফোর্ড ইউনিভার্সিটির একজন মুখপাত্র বলেন, বড় ধরনের ট্রায়ালে এমন ঘটনা ঘটতে পারে। কেউ কেউ এমনিতেই অসুস্থ হয়ে পড়তে পারেন। সেক্ষেত্রে তাদের পর্যবেক্ষণে রাখা হয়। অসুস্থ হওয়ার পেছনে ভ্যাকসিনের কোনো ভূমিকা রয়েছে কিনা সেটি জানার চেষ্টা করেন গবেষকরা।",22/9/2020,international
অক্সফোর্ডের ভ্যাকসিনের ট্রায়াল স্থগিত,"একজন স্বেচ্ছাসেবী অসুস্থ হয়ে পড়ায় অক্সফোর্ডের ভ্যাকসিনের তৃতীয় ধাপের ট্রায়াল স্থগিত করা হয়েছে।



বিবিসি জানিয়েছে, যুক্তরাজ্যে অক্সফোর্ডের এই ভ্যাকসিন গ্রহণকারী এক স্বেচ্ছাসেবীর দেহে মারাত্মক প্রতিক্রিয়া দেখা দিয়েছে।এমন ঘটনাকে ব্যাখ্যাযোগ্য নয় এমন অসুস্থতা হিসেবে উল্লেখ করে রুটিনমাফিক ভ্যাকসিনের ট্রায়াল স্থগিত করা হয়েছে বলে জানিয়েছে অ্যাস্ট্রেজেনেকা। অক্সফোর্ড/অ্যাস্ট্রাজেনেকা ভ্যাকসিন (এজেডডি১২২) হলো অ্যাডিনোভাইরাস ভেক্টরভিত্তিক ভ্যাকসিন। বর্তমানে ব্রাজিল, যুক্তরাষ্ট্র, যুক্তরাজ্য ও ভারতে বড় পরিসরে এই ভ্যাকসিনের তৃতীয় ধাপের ট্রায়াল চলছে।করোনাভাইরাসের টিকা উৎপাদনে বিশ্বজুড়ে যেসব চেষ্টা চলছে, তার মধ্যে অ্যাস্ট্রাজেনেকা-অক্সফোর্ড বিশ্ববিদ্যালয়ের টিকা সবচেয়ে সম্ভাবনাময় হিসাবে দেখা হচ্ছে।সফলভাবে প্রথম ও দ্বিতীয় ধাপের পরীক্ষা সম্পন্ন হওয়ায় প্রত্যাশা করা হচ্ছে যে, এই টিকাটি সবার আগে বাজারে আসবে।আশা করা হচ্ছে, ২০২০ সালের শেষ নাগাদ এই ভ্যাকসিন অনুমোদন পাবে। এসআইআই ইতিমধ্যে বৈশ্বিক সরবরাহের জন্য এই ভ্যাকসিনের ১০০ কোটিরও বেশি ডোজ উৎপাদনের লক্ষ্যে অক্সফোর্ড/অ্যাস্ট্রাজেনেকার পাশাপাশি গেটস ফাউন্ডেশন ও গ্যাভির সঙ্গে অংশীদারিত্বে পৌঁছেছে।খুব শিগগির ফের ট্রায়ালটি শুরুর আশাবাদ জানিয়েছে অক্সফোর্ডের টিকার বিপণন অংশীদার ব্রিটিশ ওষুধ উৎপাদক প্রতিষ্ঠান অ্যাস্ট্রাজেনেকা। প্রতিষ্ঠানটি বলছে, বড় ধরনের ক্লিনিক্যাল ট্রায়ালের ক্ষেত্রে এমন ঘটনা নতুন নয়। এটি এক ধরনের রুটিন ওয়ার্ক।",22/9/2020,international
"সৈকতে ভেসে এলো ‘কাঠের টুকরো’, কাছে গিয়ে হতভম্ব দম্পতি! (ভিডিও)","সমুদ্র সৈকতে ভেসে এল বড় আকারে কাঠের টুকরো। দূর থেকে দেখে যে কেউ ভাববে কাঠের তৈরি জাহাজের কোনো একটি অংশ ঢেউয়ে ভেসে এসেছে সৈকতে।



কিন্তু কাছে গেলেই ভুল ভাঙবে। বিস্মিত, হতভম্ব হতে হবে নিশ্চিত। এটি কোনো কাঠের টুকরো নয়। অদ্ভুত দর্শন সামুদ্রিক প্রাণী। ব্রিটেনের নর্থ ওয়েলসের কারনারফোন সমুদ্র সৈকতে সম্প্রতি এভাবেই হতভম্ব হয়েছেন গ্রিন দম্পতি। 
ব্রিটিশ সংবাদমাধ্যম ওয়েলস অনলাইন জানায়, গত রোববার সৈকতে ঘুরে বেড়াবার সময় মার্টিন গ্রিন নামের এক ব্যক্তি একটি কাঠের টুকরোর মতো বস্তু পড়ে থাকতে দেখেন। প্রথমে তিনি ভেবেছিলেন সমুদ্র থেকে কাঠের টুকরো ভেসে এসেছে। কিন্তু কাছে যেতেই বুঝতে পারেন সেটি আসলে এক জাতীয় সামুদ্রিক প্রাণীর কলোনি।এরপর সেই প্রাণীর ছবি ও ভিডিও নিজের ফেসবুকে পোস্ট করেন। রীতিমতো তা ভাইরাল হয়ে যায়।স্থানীয় সংবাদমাধ্যমকে গ্রিন বলেন, আসলে এটি প্রথম দেখে আমার স্ত্রী জেম্মা। সে আমাকে বলে, ওই দেখো কার যেন কী পড়ে রয়েছে। 
এরপর আমার তার ছেলে এই অদ্ভুত বস্তুটির ছবি তুলে গুগলে সার্চ করে দেখি এটি এক ধরনের বার্নাকলস। জানা গেছে, এই বিরল প্রজাতির বার্নাকল স্পেন ও পর্তুগালে খুব জনপ্রিয় খাবার। একটি বার্নাকল সেখানে প্রায় ২৫ পাউন্ডে (বাংলাদেশি মূদ্রায় ২ হাজার ৭৫০ টাকা) বিক্রি হয়। আর সৈকতে পাওয়া গ্রিনের ওই কলোনিতে ২০০০ এর বেশি বার্নাকল ছিল। অর্থাৎ সামুদ্রিক প্রাণীর ওই ঝাঁকের দাম ৫০ হাজার পাউন্ড বা বাংলাদেশি মূদ্রায় ৫৫ লাখ টাকার বেশি!সেই অদ্ভুত দর্শন সামুদ্রিক প্রাণীর ছবি ও ভিডিও দেখুন - 
",22/9/2020,international
"ব্রিটেনে ছুরি হামলায় নিহত ১, সিসিটিভিতে হামলাকারীর ছবি","যুক্তরাজ্যে লকডাউনের ধকল কাটিয়ে ওঠার চেষ্টা করছেন মানুষ। শহরের বার ও পাবগুলোতে তাই নিশিযাপনের ভিড় জমাচ্ছেন স্থানীয় বাসিন্দারা।



বার্মিংহামে স্থানীয় সময় শনিবার রাত সাড়ে ১২টায় আচমকা এক যুবক ভিড়ের মধ্যে ছুরি নিয়ে হামলা করলে ঘটনাস্থলেই রক্তাক্ত অবস্থায় লুটিয়ে পড়েন এক ব্যক্তি। পরে চিকিৎসকরা তাকে মৃত বলে ঘোষণা করেন।নারীসহ আরও সাতজনকে ছুরিকাঘাত করে ওই যুবক। সিসিটিভির ফুটেজ দেখে এক যুবককে খুঁজছে পুলিশ। তবে কেন ওই হামলা, তা নিয়ে এখনও ধোঁয়াশায় পুলিশ। খবর বিবিসির।পুলিশ জানিয়েছে, ওই রাতে একাধিক ছুরি হামলার ঘটনা ঘটেছে শহরজুড়ে। মোটামুটি রাত সাড়ে ১২টা থেকে আড়াইটের মধ্যে ঘটনাগুলো ঘটে। প্রথম হামলার খবর মেলে শহরের হার্স্ট স্ট্রিট এলাকায়।এ ঘটনাকে ইতিমধ্যে ‘বড়সড় হামলা’ বলে ঘোষণা করেছে পুলিশ প্রশাসন। হামলার জায়গাগুলো ঘিরে রাখা হয়েছে। পাশাপাশি তদন্তে সহযোগিতার জন্য স্থানীয় বাসিন্দা ও প্রত্যক্ষদর্শীদের এগিয়ে আসার জন্য আবেদন জানিয়েছে পুলিশ।কারও কাছে সেই হামলার সিসিটিভি ফুটেজ, মোবাইল রেকর্ডিং বা কোনো তথ্য থাকলে, তা পুলিশকে জানাতে অনুরোধ করা হয়েছে।বার্মিংহাম পুলিশের শীর্ষকর্তা স্টিভ গ্রাহাম বলেছেন, মধ্যরাতের ওই তাণ্ডব অত্যন্ত ভয়াবহ, আকস্মিক এবং খুবই দুঃখজনক।নগরবাসীকে আশ্বস্ত করে তিনি বলেন, এ ধরনের পরিস্থিতি মোকাবেলা করার জন্য আমরা সবসময়েই প্রস্তুত। সেই রাতে ঠিক কী ঘটেছে এবং কে বা কারা এ ঘটনায় যুক্ত, তা দ্রুত খুঁজে বার করার চেষ্টা করছি।  ",22/9/2020,international
সৌদি যুবরাজকে বরিস জনসনের ফোন,"সৌদি যুবরাজ মোহাম্মদ বিন সালমানকে ফোন দিয়েছেন ব্রিটিশ প্রধানমন্ত্রী বরিস জনসন।



বুধবারের এই ফোনালাপে তারা দুই দেশের মধ্যে সহযোগিতা বাড়ানোর বিভিন্ন উপায় আলোচনা করেছেন।এছাড়া ইয়েমেন সংকটসহ মধ্যপ্রাচ্যের সাম্প্রতিক ঘটনাবলী নিয়েও তাদের মধ্যে কথা হয়েছে। আরব নিউজের প্রতিবেদন থেকে এমন তথ্য জানা গেছে।সৌদির সঙ্গে যুক্তরাজ্যের ঘনিষ্ঠ সম্পর্কের গুরুত্বের কথা পুনর্ব্যক্ত করেন ব্রিটিশ প্রধানমন্ত্রী বরিস জনসন।সৌদি-ব্রিটিশ বাণিজ্য ও বিনিয়োগ শক্তিশালী করার বিষয়ে যুক্তরাজ্যের প্রতিশ্রুতির বিষয়ে ব্রিটিশ প্রধানমন্ত্রী গুরুত্বারোপ করেন।করোনা মোকাবিলায় জি-২০ জোটে সৌদি যুবরাজের নেতৃত্বের জন্য মোহাম্মদ বিন সালমানকে ধন্যবাদ জানান বরিস জনসন।",22/9/2020,international
শিশুদের স্কুলে পাঠাতে আবদার ব্রিটিশ প্রধানমন্ত্রীর,"করেনার মধ্যেই যুক্তরাজ্যে আগামী সপ্তাহে পুনরায় স্কুল খোলা হচ্ছে। স্কুলে সন্তাদের পাঠাতে তাদের বাবা-মায়ের কাছে আহ্বান জানিয়েছেন ব্রিটিশ প্রধানমন্ত্রী বরিস জনসন।



সোমবার এক বিবৃতিতে বরিস বলেন, এর আগে আমি স্কুলগুলো আবার চালু করার নৈতিক দায়িত্ব ও সব শিক্ষার্থীদের নিরাপত্তার বিষয়ে কথা বলেছি। আমি স্কুল কর্মীদের ধন্যবাদ জানাতে চাই যারা গ্রীষ্মকালীন সময়ে শ্রেণিকক্ষে করোনা নিরাপত্তা তৈরি করে আগামী সেপ্টেম্বরে পুনরায় খুলছেন। প্রধান স্বাস্থ্য কর্মকতার বরাত দিয়ে তিনি বলেন, স্কুলে করোনা আক্রান্তের আশঙ্কা খুবই কম। শিশুদের স্কুলে দীর্ঘ সময় অনুপস্থিতি তাদের দূরবর্তী ভবিষ্যত বিকাশে ক্ষতিগ্রস্থ করছে। পাশাপাশি তাদের স্বাস্থ্যেরও ক্ষতি হচ্ছে। এটি করোনা আক্রান্তের চেয়ে বেশি ক্ষতিকর।এর আগে পাবলিক হেলথ ইংল্যান্ড (পিএইচই) এক গবেষণায় জানিয়েছে করোনায় বাড়ির চেয়ে স্কুলে শিশুদের আক্রান্তের সংখ্যা কম। লন্ডন স্কুল অব হাইজিন অ্যান্ড ট্রপিক্যাল মেডিসিন ও সেন্ট জর্জেস ইউনিভার্সিটি- এ দুটি প্রতিষ্ঠান সার্স কোভ–২ ইনফেকশন অ্যান্ড ট্রান্সমিশন ইন এডুকেশনাল সেটিংস: ক্রস সেকশনাল অ্যানালাইসিস অব ক্লাস্টার অ্যান্ড আউটব্রেকস ইন ইংল্যান্ড’ শীর্ষক গবেষণাটি পরিচালনা করে।এতে উল্লেখ করা হয়, গত জুন মাসে যেসব প্রাক্‌–প্রাথমিক ও প্রাথমিক স্কুল গত জুন মাসে খোলা হয়েছিল, সেখানে সংক্রমণের হার ছিল মাত্র শূন্য দশমিক শূন্য ১ শতাংশ। এর মধ্যে ৭০ শিক্ষার্থী ও ১২৮ জন স্কুলে নিয়োজিত কর্মকর্তা আক্রান্ত হয়েছেন।গবেষণায় বলা হয়েছে, স্কুলের শিক্ষার্থীদের তুলনায় শিক্ষাসংশ্লিষ্ট কর্মকর্তাদের সংক্রমণের ঝুঁকি অপেক্ষাকৃত বেশি।
যে সময় গবেষণা চলেছে, সেই সময় যুক্তরাজ্যজুড়ে করোনাভাইরাসে সংক্রমণের সংখ্যা ছিল ২৫ হাজার ৪৭০। এ সময় ১০ লাখ শিশু স্কুলে যায়।করোনার হিসাব রাখা আন্তর্জাতিক জরিপ সংস্থা ওয়ার্ল্ডওমিটারসের তথ্যনুযায়ী, যুক্তরাজ্যে এখন পর্যন্ত সোয়া তিন লাখের বেশি করোনায় আক্রান্ত হয়েছেন। আর এতে সংক্রমিত হয়ে এখন পর্যন্ত মারা গেছেন ৪১ হাজারের বেশি মানুষ। সূত্র: ইয়েনি শাফাক ও বিবিসি",22/9/2020,international
করোনায় বাড়ির চেয়ে স্কুলে কম আক্রান্ত হয় শিশুরা,"করোনায় বাড়ির চেয়ে স্কুলে শিশুদের আক্রান্তের সংখ্যা কম বলে জানিয়েছে পাবলিক হেলথ ইংল্যান্ড (পিএইচই)। যুক্তরাজ্যে পরিচালিত এক গবেষণা প্রতিবেদনের ওপর ভিত্তি করে এ তথ্য জানায় সংস্থাটি। এতে বলা হয়েছে, স্কুলের চেয়ে বাড়িতে শিশুদের করোনায় সংক্রমণের শঙ্কা বেশি। এ খবর জানিয়েছে বিবিসি।



লন্ডন স্কুল অব হাইজিন অ্যান্ড ট্রপিক্যাল মেডিসিন ও সেন্ট জর্জেস ইউনিভার্সিটি- এ দুটি প্রতিষ্ঠান সার্স কোভ–২ ইনফেকশন অ্যান্ড ট্রান্সমিশন ইন এডুকেশনাল সেটিংস: ক্রস সেকশনাল অ্যানালাইসিস অব ক্লাস্টার অ্যান্ড আউটব্রেকস ইন ইংল্যান্ড’ শীর্ষক গবেষণাটি পরিচালনা করে। এতে উল্লেখ করা হয়, গত জুন মাসে যেসব প্রাক্‌–প্রাথমিক ও প্রাথমিক স্কুল গত জুন মাসে খোলা হয়েছিল, সেখানে সংক্রমণের হার ছিল মাত্র শূন্য দশমিক শূন্য ১ শতাংশ। এর মধ্যে ৭০ শিক্ষার্থী ও ১২৮ জন স্কুলে নিয়োজিত কর্মকর্তা আক্রান্ত হয়েছেন।১২ আগস্ট এই গবেষণা প্রতিবেদন প্রকাশিত হয়। রোববার এমন সময় এ গবেষণা প্রকাশিত হল, যেদিন যুক্তরাজ্যের প্রধান স্বাস্থ্য পরামর্শক ক্রিস হুইটি দীর্ঘদিন স্কুল বন্ধ রাখার বিপক্ষে তার অবস্থান তুলে ধরেন। 
হুইটি বলেন, কোভিড–১৯–এ শিশুদের মৃত্যুহার অনেক কম। কিন্তু তাদের শিক্ষাকার্যক্রম বন্ধ করে রাখার এক সুদূরপ্রসারী প্রভাব রয়েছে।গবেষণায় বলা হয়েছে, স্কুলের শিক্ষার্থীদের তুলনায় শিক্ষাসংশ্লিষ্ট কর্মকর্তাদের সংক্রমণের ঝুঁকি অপেক্ষাকৃত বেশি।
যে সময় গবেষণা চলেছে, সেই সময় যুক্তরাজ্যজুড়ে করোনাভাইরাসে সংক্রমণের সংখ্যা ছিল ২৫ হাজার ৪৭০। এ সময় ১০ লাখ শিশু স্কুলে যায়।
",22/9/2020,international
"চিরকালই থাকবে করোনাভাইরাস, দাবি ব্রিটিশ বিশেষজ্ঞের","করোনাভাইরাস রূপ পাল্টে চিরকালই থেকে যেতে পারে বলে ধারণা করছেন ব্রিটিশ সরকারের জরুরি বৈজ্ঞানিক পরামর্শদাতা দলের (সেইজ) বিশেষজ্ঞ মার্ক ওয়ালপোর্ট।



তিনি বলেছেন, মানুষকে নিয়মিত বিরতিতে করোনার টিকা নিতে হতে পারে। ব্রিটিশ সংবাদমাধ্যম বিবিসিকে দেয়া এক সাক্ষাৎকারে তিনি এ কথা বলেন। খবর দ্য গার্ডিয়ানের।এর আগে বিশ্ব স্বাস্থ্য সংস্থার (ডব্লিউএইচও) প্রধান টেড্রোস আধানম গেবরিয়াসুস আশাপ্রকাশ করেছিলেন, দুই বছরের মধ্যে করোনা মহামারী থেকে মুক্তি মিলতে পারে, যেভাবে ১৯১৮ সালে ছড়িয়ে পড়া স্প্যানিশ ফ্লু থেকে মুক্তি মিলেছিল।এর পরই ওয়ালপোর্ট বলেন, জনসংখ্যার ঘনত্ব ও ভ্রমণের ফলে ভাইরাসটি দ্রুত ছড়িয়ে পড়েছে। ১৯১৮ সালের চেয়ে বর্তমানে পৃথিবীতে জনসংখ্যা অনেক বেশি।’ওয়ালপোর্ট আরও বলেন, করোনাভাইরাস নিয়ন্ত্রণে আনতে হলে বিশ্বব্যাপী টিকা কার্যক্রম প্রয়োজন। তবে করোনা গুটিবসন্ত জাতীয় কোনো রোগ নয় যে, টিকার মাধ্যমেই নির্মূল হয়ে যেতে পারে।এটি এমন একটি ভাইরাস, যা আমাদের সঙ্গে কোনো না কোনো রূপে চিরকাল থাকবে এবং প্রায় নিয়মিতভাবে টিকা দেয়ার প্রয়োজন হবে। তাই একজন মানুষকে নিয়মিত বিরতিতে বারবার টিকা নিতে হবে।বৈশ্বিক এ মহামারীতে এ পর্যন্ত মারা গেছে আট লাখ আট হাজার ৭৫০-এর বেশি। এরই মধ্যে বিশ্বের ২১৩ দেশ ও অঞ্চলে করোনাভাইরাস ছড়িয়ে পড়েছে।করোনাভাইরাসে এ পর্যন্ত আক্রান্ত হয়েছে বিশ্বের প্রায় দুই কোটি ৩৪ লাখ মানুষ।",22/9/2020,international
যে কারণে নিলামে উঠলো গান্ধীর সেই চশমা,"যুক্তরাজ্যের এক বাসিন্দার বাসার ড্রয়ারে প্রায় ৫০ বছর ধরে পড়ে ছিল ভারতের স্বাধীনতার নেতা মোহনদাস করমচাঁদ গান্ধীর এক জোড়া চশমা।



সেই চশমা জোড়া নিলামে আড়াই কোটি টাকার (২ লাখ ৬০ হাজার পাউন্ড) বেশি মূল্যে বিক্রি হয়েছে। খবর বিবিসির।ছয় মিনিটের টেলিফোন নিলামে গত শুক্রবার আমেরিকান এক সংগ্রাহক চশমা জোড়া কিনে নেন। নিলামকারী অ্যান্ড্রু স্টো বলছেন, ইস্ট ব্রিস্টল অকশন হাউজের জন্য এটা একটা রেকর্ড।ধারণা করা হয়েছিল, এই চশমা জোড়া সর্বোচ্চ ১৫,০০০ পাউন্ডে (১৫ লাখ টাকারও বেশি) বিক্রি হতে পারে। কিন্তু সেটি দাম যে এতো বেশি হবে, তা ভাবেননি বিক্রেতা।অ্যান্ড্রু স্টো বলছেন, গান্ধীর চশমা জোড়ার মালিক ব্রিটেনের ম্যাঙ্গোসফিল্ড এলাকার একজন বয়স্ক ব্যক্তি। তার বাসার একটি ড্রয়ারে ৫০ বছরের বেশি সময় ধরে চশমা জোড়া পড়ে ছিল। লকডাউনের সময় তিনি বাসা পরিষ্কার করতে গিয়ে চশমা জোড়া খুঁজে পান।তাদের একজন আত্মীয় ১৯২০ এর দশকে দক্ষিণ আফ্রিকায় মোহনদাস করমচাঁদ গান্ধীর সঙ্গে দেখা করার পর থেকে কয়েক প্রজন্ম ধরে চশমা জোড়া এই পরিবারে রয়েছে।নিজের জিনিসপত্র বিলিয়ে দেয়ার খ্যাতি ছিল মোহনদাস করমচাঁদ গান্ধীর। চশমা জোড়া খুঁজে পাওয়ার পর মালিক নিলাম করার জন্য অ্যান্ড্রু স্টো নিলাম প্রতিষ্ঠানকে দেন। কারণ তিনি চেয়েছিলেন, চশমা জোড়া এমন কেউ কিনুক, যিনি এর ঐতিহাসিক মূল্য বুঝবেন।কিন্তু তিনি কল্পনাও করেননি যে, এর দাম এতো উঠতে পারে। স্টো বলছেন, এটা ব্যতিক্রমী একটা ফলাফল। এই চশমা জোড়া শুধু আমাদের জন্য বিক্রির রেকর্ড তৈরি করেনি, এটার আন্তর্জাতিক ঐতিহাসিক গুরুত্বও তুলে ধরেছে।পঞ্চাশ বছরের বেশি সময় ধরে এই চশমা জোড়া ড্রয়ারে পড়ে ছিল। এর মালিক আমাকে বলেছিলেন, এটা যদি বিক্রি করা না যায়, তাহলে যেন ফেলে দেয়া হয়। আর এখন তিনি জীবন পাল্টে দেয়ার মতো টাকা পাচ্ছেন।নিলাম থেকে পাওয়া টাকা মেয়ের সঙ্গে ভাগাভাগি করে নেবেন বলে জানিয়েছেন চশমা জোড়ার বিক্রেতা।",22/9/2020,international
সাড়ে তিন লাখ ডলারে বিক্রি হল গান্ধীর চশমা,"ভারতের স্বাধীনতার জনক মোহনদাস করমচাঁদ গান্ধীর একজোড়া চশমা যুক্তরাজ্যের একটি নিলাম ঘরে তিন লাখ ৪০ হাজার মার্কিন ডলারে (প্রায় দুই কোটি ৮৮ লাখ ৩৬ হাজার টাকা) বিক্রি হয়েছে।



শুক্রবার রাতে ইনস্টাগ্রামে ইস্ট ব্রিস্টল অকশনসের পক্ষ থেকে লেখা হয়, ‘মাত্র চার সপ্তাহ আগেই চশমাটি আমরা আমাদের ডাকবাক্সে পেয়েছিলাম। এক ভদ্রলোক সেটি ওখানে রেখে গিয়েছিলেন; চশমাটি গান্ধী নিজে ওই ভদ্রলোকের এক আঙ্কেলকে দিয়েছিলেন।’‘আর সেই অবিশ্বাস্য উপহারটি নিলামে তুলে অবিশ্বাস্য ফল পেয়েছি আমরা!’ অহিংস আন্দোলনের পুরোধা মহাত্মা গান্ধী ওই চশমা ১৯২০ কিংবা ১৯৩০-এর দশকে, দক্ষিণ আফ্রিকায় ব্রিটিশ পেট্রোলিয়ামে চাকরিকালে পরতেন বলে জানিয়েছে ‘অকশন হাউস’। ধারণা করা হয়েছিল, নিলামে চশমাটির দাম ১৯ হাজার ৬৩৪ ডলারের (১৬ লাখ ৬৫ হাজার টাকার) মতো উঠবে। এ মাসের শুরুতে নিলামকারী অ্যান্ড্র– স্টো বলেছিলেন, যে ভদ্রলোক চশমাটি তাদের দিয়ে গেছেন তিনি বলেছিলেন, ‘কাজে না লাগলে ফেলে দিয়েন!’ যারা এটির দাম ১৯ হাজার ৬৩৪ ডলারের মতো উঠবে বলে আশা করেছিলেন, তিন লাখ ৪০ হাজার ডলারে বিক্রি হওয়ার খবরে তাদের চোখ নিশ্চয়ই কপালে উঠে গেছে!জানা গেছে, এই চশমাটি ইংল্যান্ডের এক বয়স্ক ব্যক্তির কাছ থেকে মিলেছে। তার বাবা জানিয়েছিলেন, এই চশমাটি তার কাকা ১৯১০ থেকে ১৯৩০ সালের মধ্যে দক্ষিণ আফ্রিকায় ব্রিটিশ পেট্রোলিয়ামের হয়ে কাজ করার সময় উপহার হিসেবে পেয়েছিলেন। ‘এই ব্যক্তি নিশ্চয়ই ব্রিটিশ পেট্রোলিয়ামের হয়ে দক্ষিণ আফ্রিকায় কাজ করতেন। সেখানেই তিনি এই চশমাটি উপহার পান। তবে আমার মনে এই চশমাটি তার প্রথম জীবনেরই চশমা।’কিন্তু কীভাবে গান্ধীর ব্যবহৃত চশমা অন্য একজনের কাছে এলো? আসলে গান্ধীজি প্রায়ই তার পুরনো বা অপ্রয়োজনীয় চশমা সেই সব মানুষকে দান করতেন যাদের সেটির প্রয়োজন আছে অথবা কোনো না কোনো সময়ে গান্ধীকে সাহায্য করেছেন। সেভাবেই হয়তো ওই ব্যক্তিকেও তিনি চশমাটি দান করেছেন।
",22/9/2020,international
করোনায় ব্রিটিশ সরকারের ঋণ ২ ট্রিলিয়ন পাউন্ড ছাড়িয়েছে,"করোনার কারণে ব্রিটিশ সরকারের ঋণের পরিমাণ দুই ট্রিলিয়ন পাউন্ড ছাড়িয়ে গেছে।ব্রিটেনের অফিস ফর ন্যাশনাল স্ট্যাটিসটিক্স এ তথ্য জানিয়েছে।



প্রাণঘাতী এ মহামারীর কারণে ব্রিটেনে লম্বা সময় লকডাউন ছিল এবং সে সময় বেশিরভাগ সরকারি কর্মকর্তা-কর্মচারীকে বসিয়ে বেতন দিতে হয়েছে।খবর ব্লুমবার্গের।এ মুহূর্তে ব্রিটেনের প্রতি আটজন সরকারি চাকরিজীবীর মধ্যে একজন ছুটিতে রয়েছেন।ঋণের পরিমাণ ব্রিটেনের জিডিপির শতকরা ১০০ ভাগ পেরিয়ে গেছে যার অর্থ হচ্ছে ব্রিটেনে প্রতিবছর যে পরিমাণ জাতীয় উৎপাদন হয় তার চেয়ে ঋণের পরিমাণ এখন বেশি।১৯৬০-৬১ অর্থবছরের পর এই প্রথম ব্রিটিশ সরকার এত বিশাল পরিমাণের ঋণের কবলে পড়ল।লকডাউনের দিনগুলোতে ব্রিটিশ সরকার সরকারি কর্মকর্তা-কর্মচারীদের শতকরা ৮০ ভাগ বেতন পরিশোধ করেছে।এই সুবিধা আগামী অক্টোবরে শেষ হয়ে যাবে। তবে বিরোধীদলগুলো এই সুবিধার মেয়াদ বাড়ানোর দাবি জানাচ্ছে।যদি অক্টোবর মাসে সরকারি সুবিধা বাতিল করা হয় তাহলে তার অর্থ দাঁড়াবে ব্রিটেনে আরও বহু মানুষ চাকরি হারাবে।ব্রিটেনের এই মন্দাবস্থা সৃষ্টি এবং ইউরোপীয় ইউনিয়ন থেকে বের হয়ে যাওয়ার পর লাখ লাখ ব্রিটিশ নাগরিকের মধ্যে এই উদ্বেগ ছড়িয়ে পড়েছে।তাদের ভবিষ্যৎ ক্রমেই অনিশ্চিত হবে। এ অবস্থায় ব্রিটিশ সরকার দেশকে উদ্ধারের জন্য কি ব্যবস্থা নিতে পারে তা এখনো পরিষ্কার নয়।",22/9/2020,international
পাসকার্ড থাকা বাংলাদেশিদের প্রবেশ করতে দিচ্ছে না মালয়েশিয়া,"করোনাভাইরাসের কারণে অভিবাসনের পাসকার্ড থাকা প্রবাসীদেরও প্রবেশ করতে দিচ্ছে না মালয়েশিয়া। দেশটির নিষেধাজ্ঞার তালিকায় বাংলাদেশসহ আরও ৯টি দেশকে যোগ করা হয়েছে।



মঙ্গলবার মালয়েশিয়ার সরকার জানিয়েছে, ৭ সেপ্টেম্বর থেকে ভারত, ইন্দোনেশিয়া ও ফিলিপাইনের অভিবাসন পাস হোল্ডারদের প্রবেশে নিষেধাজ্ঞা জারি করা হয়েছে। করোনাভাইরাসের সংক্রমণ ঠেকাতে এই উদ্যোগ নেওয়া হয়েছে।বৃহস্পতিবার জানানো হয়েছে, তালিকায় যুক্ত হচ্ছে আরও ৯টি দেশ। বাংলাদেশ ছাড়াও অন্য দেশগুলো হল- যুক্তরাষ্ট্র, ব্রিটেন, ফ্রান্স, ব্রাজিল, স্পেন, ইতালি, সৌদি আরব ও রাশিয়া।সিনিয়র মন্ত্রী ইসমাইল সাবরিকে উদ্ধৃত করে খবরে বলা হয়েছে, যেসব দেশে করোনাভাইরাসে আক্রান্তের সংখ্যা দেড় লাখের বেশি সেই দেশগুলো এই নিষেধাজ্ঞার তালিকায় অন্তর্ভুক্ত থাকবে।সংবাদ সংস্থা রয়টার্স জানিয়েছে, এই নিষেধাজ্ঞার ভেতর স্থায়ী অভিবাসী এবং শিক্ষার্থীদেরও যুক্ত করা হবে।বৃহস্পতিবার পর্যন্ত দেশটিতে করোনায় আক্রান্তের সংখ্যা ৯ হাজার ৩৭৪ জন ও মৃত্যু হয়েছে ১২৮ জনের। করোনা মহামারীর শুরুর দিকে মার্চ মাস থেকেই মালয়েশিয়ায় পর্যটক ও বাণিজ্যিক প্রবেশে নিষেধাজ্ঞা জারি রয়েছে।",22/9/2020,international
মালয়েশিয়ার আল বুখারি বিশ্ববিদ্যালয়ের চ্যান্সেলর হলেন ড. ইউনূস,"গ্রামীণ ব্যাংকের প্রতিষ্ঠাতা,নোবেল বিজয়ী অধ্যাপক ড.মুহাম্মদ ইউনূস মালয়েশিয়ার আলবুখারি আন্তর্জাতিক ইউনিভার্সিটির (এআইইউ) প্রথম চ্যান্সেলর নিযুক্ত হয়েছেন।



যুক্তরাজ্যের গ্লাসগো ক্যালেডোনিয়ান বিশ্ববিদ্যালয়েরও চ্যান্সেলর তিনি। ইউনূস সেন্টারের এই চেয়ারম্যান বিশ্বস্বীকৃতি সামাজিক বাণিজ্য ধারণার প্রতিষ্ঠাতা। অর্জন করেছেন অসংখ্য পুরস্কার। এসব জ্ঞান, দক্ষতা এবং অভিজ্ঞতার ভিত্তিতে আলবুখারি বিশ্ববিদ্যালয়ের চ্যান্সেলর পদে তাকে নিয়োগ দেয়া হয়েছে। গ্রামীণ ব্যাংকের প্রতিষ্ঠাতা, অর্থনৈতিক আন্দোলন ক্ষুদ্রঋণ কার্যক্রমের প্রবক্তা ড. ইউনূস। তার প্রচেষ্টায় বিশ্বের লাখ লাখ পরিবার দারিদ্র জয় করেছে। বর্তমানে গ্রামীণ ব্যাংকের ৮৪ লাখ সদস্য রয়েছে, যার ৯৭ শতাংশ নারী। গ্রাহকদের মাঝে এ পর্যন্ত বিতরণ করা ঋণের পরিমাণ ১ হাজার ২০০ কোটি ৫০০ লাখ মার্কিন ডলার।যুক্তরাষ্ট্রের বেসামরিক সম্মাননা প্রেসিডেন্সিয়াল সিটিজেন মেডেল,দি প্রেসিডেন্সিয়াল মেডেল অব ফ্রিডম এবং দি কংগ্রেশনাল গোল্ড মেডেলসহ বহু পুরস্কারে ভূষিত হয়েছেন ড. ইউনূস।ক্ষুদ্রঋণ এবং সামাজিক বাণিজ্য নিয়ে তিনি চারটি বই লিখেছেন। ২০০৩ সালে লেখেন ‘ব্যাংকার টু দি পুওর, এ ওয়ার্ল্ড’। ২০০৮ সালে প্রকাশ পায় ‘উইদাউট পোভার্টি: সোশ্যাল বিজনেস অ্যান্ড দি ফিউচার অব ক্যাপিটালিজম’। ২০০৮ সালে ‘বিল্ডিং সোশ্যাল বিজনেস’ নামের বইটি বাজারে আসে। ২০১৭ সালে প্রকাশ পায় ‘এ ওয়ার্ল্ড অব থ্রি জিরোস’।মার্টিন লুথার কিং জুনিয়র, মাদার তেরেসা এবং নেলসন ম্যান্ডেলা যে পুরস্কার জিতেছেন, পৃথিবীর ইতিহাসে আরও ৭ জন মানুষ একই খেতাবে ভূষিত হয়েছেন। অধ্যাপক ড. মুহাম্মদ ইউনূস তাদের একজন।মালয়েশিয়ার আল বুখারি বিশ্ববিদ্যালয়ের ভাইস চ্যান্সেলর এবং প্রেসিডেন্ট অধ্যাপক দাতুক ড. আবদুল আজিজ তাজউদ্দিন এ বিষয়ে বলেন, সামাজিক বাণিজ্যের মূল্যবোধ বিশেষ করে ড. ইউনূসের সামাজিক বাণ্যিজের সাতটি নীতির উপর ভিত্তি করে পুরো শিক্ষাক্রম সাজানো হয়েছে। যাতে শিক্ষার্থীরা সফল সামাজিক উদ্যোক্তা হতে পারে।উল্লেখ্য, আল বুখারি ইন্টারন্যাশনাল ইউনিভার্সিটির প্রতিষ্ঠাতা তান শ্রী সায়েদ মুখতার আলবুখারি। আল বুখারি ফাউন্ডেশনের অধীনে প্রতিষ্ঠিত। এটি একটি অলাভজনক বেসরকারি উচ্চ শিক্ষার প্রতিষ্ঠান। দরিদ্রপীড়িত মেধাবী শিক্ষার্থীদের জন্য উচ্চ শিক্ষা নিশ্চিত করাই প্রতিষ্ঠানটির অন্যতম লক্ষ্য।
",22/9/2020,international
"কুকুরের গায়ে বাঘের মতো রঙ, দায়ী ব্যক্তিকে ধরিয়ে দিলে আকর্ষণীয় পুরস্কার","শহরের রাস্তা দিয়ে হাটছে ডোরাকাটা হিংস্র বাঘ রয়েল বেঙ্গল টাইগার! দূর থেকে দেখলে বা হঠাৎ চোখে পড়লে যে কেউ আতকে উঠবেন। পরক্ষণেই ভুল ভাঙবে এর লম্বা মুখ দেখে।



মজার ছলে কুকুরকে এমন বাঘের রূপ দিয়েছেন মালয়েশিয়ায় কোনো এক ব্যক্তি।দেশটির সোশ্যাল মিডিয়ায় ছড়িয়ে পড়েছে সেই বাঘবেশী কুকুরের ছবি। বিষয়টি নিয়ে দিনভরই হইচইয়ে মেতেছেন সে দেশের নেটিজেনরা। অনেকে শেয়ার দিয়েছেন কুকুরের ছবিগুলো। সেই বাঘবেশী কুকুরের ছবি শেয়ার করেছে মালয়েশিয়ার একটি পশুপ্রেমী সংস্থাও। তবে হাস্যরসে মাততে নয়, নিজেদের ফেসবুক পেজে ছবিগুলো শেয়ার করে তারা এমন কাজের জন্য দায়ী ব্যক্তির শাস্তি চাইছেন। সংস্থাটির ফেসবুক পেজে লেখা হয়েছে, মজার ছলে এই কাণ্ড করা অনুচিত। এই রঙের কারণে কুকুরটির চামড়ায় গুরুতর ক্ষতি হতে পারে। অভিযুক্ত ব্যক্তির খোঁজ দিতে পারলে আকর্ষণীয় পুরস্কার দেয়া হবে।যোগাযোগের জন্য ওয়াটসআপে হটলাইনও খুলেছে সংস্থাটি।  এদিকে নিরীহ কুকুরের ওপর এই ধরনের আচরণ দেখে অনেক নেটিজেন ক্ষোভ প্রকাশ করেছে। তারাও অভিযুক্তকে গ্রেফতারের পর কঠোর শাস্তির দাবি তুলেছেন। তথ্যসূত্র: মালয়েশিয়াকিনি, ফেসবুক",22/9/2020,international
মালয়েশিয়ার স্বাধীনতা দিবস ৩১ আগস্ট,"হারি মারদেকা ২০২০। ৩১ আগস্ট মালয়েশিয়া পা রাখছে স্বাধীনতা লাভের ৬৩ তম বার্ষিকীতে। এবারের স্লোগান- ‘মালয়েশিয়া পিরিহাতিন’ (মালয়েশিয়া যত্নশীল)।
১৯৫৭ সালের ৩১ আগস্ট ব্রিটিশদের কাছ থেকে স্বাধীনতা অর্জন করে দেশটি। মালয়েশিয়ার ইতিহাসে শ্রেষ্ঠতম গৌরব ও অহংকারের দিন এটি।



প্রতি বছর দিবসটি উদযাপনে প্রশাসনের পাশাপাশি জন সাধারণের মাঝেও দেখা যায় ব্যাপক প্রস্তুতি। রাজধানী কুয়ালালামপুর শহরসহ রাজ্যে রাজ্যে ছেয়ে গেছে জাতীয় পতাকা, ব্যবসা প্রতিষ্ঠান দিয়ে থাকে নানান অফার। করোনা মহামারীর প্রভাবে নানান বিধি নিষেধ আরোপ করা হলেও এ দিবসের উৎসবের কোন কমতি দেখা যাচ্ছে না। করোনাভাইরাসের কারণে এসওপি মেনে সকল প্রকার রাষ্ট্রীয় অনুষ্ঠান করার পরিকল্পনা গ্রহণ করেছে দেশটির সরকার।
আশিয়ান এর প্রাণকেন্দ্র মালয়েশিয়া দক্ষিণ-পূর্ব এশিয়ার অন্যতম শক্তিশালী দেশ। যার মোট আয়তন ৩,৩০,০০০ বর্গকিলোমিটার। মোট ১৩ টি প্রদেশ এবং তিনটি প্রশাসনিক অঞ্চল আছে। জনসংখ্যা ৩২.৭ মিলিয়ন। মাথা পিছু আয় ১২১৫০ মার্কিন ডলার। ২০২০ সালে উন্নত রাষ্ট্র ঘোষণা করার টার্গেট অর্জন করতে সক্ষম না হলেও ২০৩০ সালে উন্নত রাষ্ট্র ঘোষণা করার প্রক্রিয়া শুরু করেছে। চীন, সিঙ্গাপুর, ব্রুনেই, ইন্দোনেশিয়া, ফিলিপাইন এবং থাইল্যান্ড এর জল ও স্থল সীমান্ত ঘেরা মালয়েশিয়ার আঞ্চলিক ও আন্তর্জাতিক অঙ্গনে রয়েছে শক্তিশালী অবস্থান। পর্যটকদের প্রথম পছন্দের দেশ মালয়েশিয়ার রাজধানী কুয়ালালামপুর বিশ্বের সেরা কসমোপলিটন সিটি। মালয়েশিয়ার সরকারি ভাষা মালয় হলেও চাইনিজ ও তামিল ভাষার প্রাধান্য স্বীকৃত। সকলে ইংরেজিতে কথা বলতে পারে। সাংবিধানিক রাজা দেশটির প্রধান হলেও সরকার প্রধান নির্বাচিত প্রধানমন্ত্রী ও নির্বাচিত সংসদ আছে। প্রাদেশিক সরকার আছে এবং রাজা নির্বাচিত হয় প্রাদেশিক সুলতানদের মধ্য থেকে যা মালয়েশিয়ার ঐক্যকে করেছে সমৃদ্ধ। রাজা মালয়েশিয়ার জাতীয় ঐক্যের প্রতীক। মালয়েশিয়া মুসলিম দেশ হলেও এখানে চাইনিজ মালয়েশিয়ান এবং ইন্ডিয়ান মালয়েশিয়ান যার অধিকাংশই খ্রিস্টান ও হিন্দু ধর্মাবলম্বী। ধর্মীয় সম্প্রীতি মালয়েশিয়ার অন্যতম বৈশিষ্ট্য দান করেছে। শ্রম, সেকেন্ড হোম বা বাণিজ্যিক কারণে মালয়েশিয়ায় অনেক অভিবাসী রয়েছে। মালয়েশিয়ার অর্থনীতি অপেক্ষাকৃত মুক্ত। গত ৩০ বছরে দেশটির অর্থনীতিতে ব্যাপক উন্নতি হয়েছে। বর্তমানে মালয়েশিয়া একটি উঠতি শিল্প উন্নত বাজার অর্থনীতি বলে বিবেচিত। বিভিন্ন অর্থনৈতিক পরিকল্পনার মাধ্যমে দেশটির অর্থনৈতিক কার্যক্রম পরিচালনা করছে। শতভাগ কর্মসংস্থান থাকলেও করোনা পরিস্থিতিতে বেকারত্ব বেড়ে গেছে। মালয়েশিয়া ব্যাপকভাবে ঘুরে দাঁড়াবে বলে বিশ্ব ব্যাংক ও অন্যান্য আন্তর্জাতিক সংস্থা আভাস দিয়েছে। ইতোমধ্যে করোনা কালে সরকার ৪ টি বিশেষ অর্থনৈতিক প্যাকেজ দিয়েছে এবং অর্থনৈতিক কর্মকাণ্ড শুরু করছে ক্রমশ:। পর্যটন শক্তিশালী অর্থনৈতিক খাত হলেও করোনা কারণে এখন কোন পর্যটক মালয়েশিয়ায় প্রবেশ করতে পারছে না। মেডিকেল পর্যটন রয়েছে মালয়েশিয়ার। মানব সম্পদ উন্নয়ন করতে মালয়েশিয়া বদ্ধপরিকর। আন্তর্জাতিক মানদণ্ড রক্ষা করতে ইতোমধ্যে কর্মীদের কল্যাণে বেশ কিছু পদক্ষেপ গ্রহণ করেছে। বেতন ভাতা বৃদ্ধি বীমা সহ নিরাপত্তা ও বিদেশি কর্মীদের ক্ষেত্রে শূন্য অভিবাসন এর দিকে ধাবিত হবার লক্ষণ স্পষ্ট । কারিগরি শিক্ষায় সব থেকে বেশি গুরুত্ব দেওয়া হয়। দেশীয় শিক্ষার পাশাপাশি বিভিন্ন আন্তর্জাতিক শিক্ষা প্রতিষ্ঠান মালয়েশিয়া ক্যাম্পাস করেছে ফলে অনেক বিদেশি শিক্ষার্থী আছে। চিকিৎসা শিক্ষায় অনেক উন্নতি করেছে। বর্তমান জোট সরকারের প্রধানমন্ত্রী হিসেবে দায়িত্ব পালন করছেন তানশ্রী মহিউদ্দিন ইয়াসিন। এখানে রাজনৈতিক দলগুলোর মাঝে প্রতিযোগিতার আছে। ক্ষমতার পালাবদল থাকলেও মালয়েশিয়ার উন্নয়নে ধারাবাহিকতা চলে আসছে। মুসলিম দেশগুলোর মধ্যে এবং এই অঞ্চলের মধ্যে মালয়েশিয়াই সর্বপ্রথম ১৯৭২ সালের ৩১ জানুয়ারি স্বাধীন বাংলাদেশকে স্বীকৃতি প্রদান করে। বাংলাদেশ ও মালয়েশিয়ার মধ্যে বিদ্যমান দ্বি-পাক্ষিক সম্পর্কের যাত্রা তখন থেকেই। এরপর ১৯৭৩ সালে বঙ্গবন্ধু শেখ মুজিবুর রহমান মালয়েশিয়া সফরে গেলে দু’দেশের সম্পর্ক আরো মজবুত ভিত্তিতে দাঁড়াতে সক্ষম হয়। ১৯৭৬ সালে মালয়েশিয়ায় বাংলাদেশী কর্মী আসতে শুরু করে। অর্থনৈতিক উন্নয়নের সাথে সাথে বিভিন্ন ক্ষেত্রে বিশেষ করে শ্রম, শিক্ষা, সামরিক, সাংস্কৃতিক এবং আঞ্চলিক ও আন্তর্জাতিক ক্ষেত্রে সম্পর্কের ভিত্তি শক্তিশালী হয়েছে। 
সাম্প্রতিক সময়ে বাংলাদেশ ও মালয়েশিয়ার মধ্যে বাণিজ্য ও বিনিয়োগ বৃদ্ধি পেয়েছে। মালয়েশিয়া এখন বাংলাদেশের অন্যতম বড় বাণিজ্য-অংশীদার। ২০১৮-১৯ সালে বাংলাদেশ থেকে মালয়েশিয়ায় আমদানি বেড়ে দাঁড়িয়েছে ২৭৭.২৩ মিলিয়ন মার্কিন ডলার যা ২০১১-১২ সালে ছিল মাত্র ৫৬.১১ মিলিয়ন মার্কিন ডলার। অপরদিকে বাংলাদেশে হাউজিং, টেলিকম, পাওয়ার প্লান্ট এবং ম্যানুফ্যাকচারিং শিল্পে মালয়েশিয়া বিনিয়োগ করেছে এবং বাংলাদেশের অন্যতম বৃহত্তম বিনিয়োগ অংশীদার যার পরিমাণ ৮১৫.৯৯ মিলিয়ন মার্কিন ডলার। বাণিজ্য সম্প্রসারণের জন্য উভয় দেশের মধ্যে মুক্ত বাণিজ্য চুক্তি সম্পাদনের বিষয়টি প্রক্রিয়াধীন রয়েছে। বাংলাদেশ মালয়েশিয়া থেকে জ্বালানী ও ভোজ্য তেল আমদানি করে বাণিজ্য ঘাটতি রয়েছে। বাংলাদেশ মালয়েশিয়ার শ্রম সম্পর্ক সাম্প্রতিক সময়ে নবমাত্রা পেয়েছে বিশেষ করে ২০১৪ সালে প্রধানমন্ত্রী শেখ হাসিনা মালয়েশিয়া সফর করেন এবং কূটনৈতিক প্রচেষ্টায় ২০১৬ সালে বাংলাদেশকে লেবার সোর্স কান্ট্রির স্বীকৃতি দেয়। এরপর জি টু জি প্লাস চুক্তি করে যার আওতায় তিন লক্ষাধিক বাংলাদেশির নতুন করে কর্মসংস্থান হয়। অপরদিকে দীর্ঘ আড়াই বছর ধরে চলা রিহায়ারিং প্রোগ্রামের আওতায় তিন লক্ষাধিক বাংলাদেশী বৈধতা ও কাজ পায়, অন্যথায় এদের খালি হাতে দেশে ফিরে যেতে হত। বিভিন্ন সময়ে মালয়েশিয়া সরকার অবৈধদের নিজ দেশে ফিরে যাবার জন্য সাধারণ ক্ষমা ঘোষণা করে কোন ধরনের শারীরিক শাস্তি না দিয়ে কেবল সামান্য আর্থিক জরিমানা আরোপ করে দেশে ফিরে যাবার সুযোগ দিয়েছে। বর্তমান করোনা পরিস্থিতিতেও বাংলাদেশ হাইকমিশনের প্রস্তাবের প্রেক্ষিতে মালয়েশিয়ার সরকার এই প্রথম বিদেশি কর্মীকে একই সেক্টরে মালিক পরিবর্তনের সুযোগ দিয়েছে, ক্যাম্পে থাকা এবং অন্যান্য অবৈধদের দেশে ফেরত না পাঠিয়ে বৈধতা দিয়ে কাজে নিয়োগ দেওয়ার জন্য হাইকমিশন জোর প্রচেষ্টা চালিয়ে যাচ্ছে বলে জানা গেছে। উন্নত মালয়েশিয়া বিনির্মাণে বাংলাদেশী কর্মীদের অবদান অনস্বীকার্য। আগামীতে দু দেশের মধ্যে সম্পর্ক আরো বৃদ্ধি পাবে বলে বাংলাদেশ আশা করে।",22/9/2020,international
"মালয়েশিয়ায় করোনার নতুন প্রজাতি, ১০ গুণ বেশি ছোঁয়াচে! ","করোনাভাইরাসের ভ্যাকসিন উদ্ভাবনের খবরে বিশ্ববাসী যখন আশার আলো দেখছে তখনই এ ভাইরাস নিয়ে নতুন শঙ্কার কথা জানালো মালয়েশিয়া। 

দেশটির স্বাস্থ্য মন্ত্রণালয়ের দাবি, সম্প্রতি নভেল করোনাভাইরাসের নতুন একটি প্রজাতির সন্ধান পেয়েছেন তারা, যা নাকি আক্ষরিক অর্থেই ‘সুপার স্প্রেডার’। করোনার চেয়ে ১০ গুণ ছোঁয়াচে এ প্রজাতির ভাইরাস। খবর টাইমস অব ইন্ডিয়া ও দ্য স্ট্রেইট ট্রাইমসের। 

মালয়েশিয়ার স্বাস্থ্য মন্ত্রণালয়ের ডিজি জেনারেল নুর হিশাম আবদুল্লা শনিবার তার ফেসবুক পোস্টে লিখেছেন, ‘সদ্য খোঁজ মেলা ‘ডি৬১৪জি’ নামের এই নতুন প্রজাতির ভাইরাসটি ১০ গুণ বেশি ছোঁয়াচে।

শুধু মালয়েশিয়া নয়, ইউরোপ-আমেরিকাতেও নতুন এই প্রজাতির অস্তিত্ব মিলেছে বলে দাবি বিজ্ঞানীদের। 

যার অর্থ, করোনা ভ্যাকসিন নিয়ে এত দিনের পরীক্ষা-নিরীক্ষা প্রায় বিফলে যাওয়ার জো হয়েছে বলে ইঙ্গিত দিয়েছেন আবদুল্লা। 

তার দাবি, সম্ভাবনাময় সব ভ্যাকসিন ক্যান্ডিডেটই এই নয়া প্রজাতির করোনাভাইরাসের বিরুদ্ধে লড়াইয়ে অক্ষম প্রমাণিত হতে পারে। 

যদিও মালয়েশিয়ার এই দাবি ঘিরে এখনই তেমন আতঙ্কিত হওয়ার প্রয়োজন নেই বলে জানিয়েছে বিশ্ব স্বাস্থ্য সংস্থা (হু)। 

তাদের দাবি, এই প্রজাতিটি যে অনেক গুণ বেশি সংক্রামক, এখনও পর্যন্ত তার কোনো প্রমাণ মেলেনি। 

সেল প্রেস নামের একটি বায়োমেডিক্যাল জার্নালেও লেখা হয়েছে, করোনাভাইরাসের এই নতুন মিউটেশন সম্ভাব্য প্রতিষেধকের কার্যকারিতায় কোনো রকম প্রভাব না-ও ফেলতে পারে।

তবু আশঙ্কা থাকছেই। মালয়েশিয়া স্বাস্থ্য মন্ত্রণালয়ের দাবি, অন্তত দু’টি ক্লাস্টারে ‘ডি৬১৪জি’ সংক্রমণের তিনটি ঘটনা পাওয়া গেছে। যাদের মধ্যে সম্প্রতি ভারত থেকে ফিরে আসা এক মালয়েশিয় রেস্তোরাঁ মালিকও রয়েছেন। 

ফিলিপিন ফেরত দুজনও এই নয়া প্রজাতির ভাইরাসে সংক্রমিত বলে দাবি তাদের। তাই হু আশ্বস্ত করতে চাইলেও নয়া বিপদের গন্ধ পাচ্ছে ভারতসহ বেশ কিছু দেশ। 

মালয়েশীয় প্রশাসন দেশবাসীর উদ্দেশে বলেছে, এই ভাইরাসের পরিবর্তিত প্রজাতির সংক্রমণ থেকে বাঁচতে আরও সচেতন হতে হবে।

এদিকে যুক্তরাষ্ট্রে করোনা সঙ্কট যেন কাটছেই না। গত ২৪ ঘণ্টায় ৪২ হাজার নতুন সংক্রমণের খোঁজ মিলেছে। ইতিমধ্যেই দেশটিতে মৃতের সংখ্যা ১ লক্ষ ৭০ হাজার ছাড়িয়ে গেছে। 

মোট আক্রান্ত ৫৫ লাখেররও বেশি। দক্ষিণ কোরিয়া, জাপানে আবার আছড়ে পড়েছে করোনার দ্বিতীয় ঝড়। পরপর চার দিন জাপানে দৈনিক সংক্রমণ হাজারের গণ্ডি ছাড়াল। দক্ষিণ কোরিয়ায় শুধু একটি গির্জা থেকেই সংক্রমিত হয়েছেন ৩০০ জন।

এই মুহূর্তে তাই টিকার দিকেই তাকিয়ে আছে গোটা বিশ্ব।



",22/9/2020,international
মালয়েশিয়ার স্বাস্থ্য মহাপরিচালক তানশ্রী খেতাবে ভূষিত,"মালয়েশিয়ার রাজা কর্তৃক তানশ্রী খেতাবে ভূষিত হয়েছে দেশটির স্বাস্থ্য মহাপরিচালক দাতুক সেরি ডা. নূর হিশাম আব্দুল্লাহ। নভেল করোনাভাইরাস সংক্রমণ রোধে ব্যতিক্রমী ভূমিকা এবং নেতৃত্বের জন্য রাজা ইয়াং ডি-পার্টুয়ান আগুন আল সুলতান আবদুল্লাহ রিয়াতউদ্দিন আল-মোস্তফা বিল্লাহ শাহ এ খেতাবে তাকে ভূষিত করেন।



ডা. নূর হিশাম এ পুরস্কারের জন্য ইয়াং ডি-পার্টুয়ান আগোং এবং প্রধানমন্ত্রী তান শ্রী মুহিউদ্দিন ইয়াসিনের প্রতি কৃতজ্ঞতা প্রকাশ করেছেন।ডা. নূর হিশাম ছাড়াও আরও ১১ জন ব্যক্তিকে পিএসএম পুরষ্কার প্রদান করা হয়েছে।সোমবার ইস্তানা মেলাওয়াতীতে ২০২০ ফেডারেল অ্যাওয়ার্ড বিনিয়োগ অনুষ্ঠানে মোট ৩১ জন রাজার কাছ থেকে পুরষ্কার, সম্মাননা এবং পদক পেয়েছেন।এর আগে স্বাস্থ্য মহাপরিচালক ব্র্যান্ডলরেট মোস্ট আউটস্ট্যান্ডিং ব্র্যান্ডলিডারশিপ পুরস্কারে ভূষিত করা হয়েছে।দ্য ওয়ার্ল্ড ব্র্যান্ডস ফাউন্ডেশনের (টিডব্লিউবিএফ) সভাপতি ড. কে কে জোহান (আন্তর্জাতিক) এবং চেয়ারম্যান তান শ্রী রেইনার অ্যালথফ এক অনাড়ম্বর অনুষ্ঠানের মধ্য দিয়ে তাকে এ সম্মাননা প্রদান করেন।ডা. নূর হিশাম স্বাস্থ্য মন্ত্রণালয়ের (এমওএইচ) পক্ষ থেকে এক্সেলেন্ট হেলথ কেয়ার সার্ভিস প্রোভাইডার অ্যাওয়ার্ডও পেয়েছেন।এছাড়া ডা. নূর হিশাম আব্দুল্লাহকে বিশেষ সম্মানে ভূষিত করেছে ইউনিভার্সিটি কেবাংসান মালয়েশিয়া (ইউকেএম)। ৩ জুলাই ‘ইউকেএময়ে’র অনুষদের ‘সংঞ্জান কেনকানা’ পুরস্কার ঘোষণা করে ‘ইউকেএময়ে’র অনুষদ বিভাগ।
",22/9/2020,international
মালয়েশিয়ায় দশ গুণ বেশি সংক্রামক করোনার সন্ধান,"মালয়েশিয়ায় দশগুণ বেশি সংক্রামক করোনাভাইরাসের সন্ধান পাওয়া গেছে।



বিজ্ঞানীরা আগেই বলেছিলেন, বিবর্তন হচ্ছে এই ভাইরাসের। আবারও তার প্রমাণ মিলেছে। নতুন প্রজাতির এই ভাইরাসের দেখা পাওয়া গিয়েছিল ইউরোপেও। খবর স্ট্রেইটস টাইমসের। মালয়েশিয়ায় একটি ক্লাস্টারে সংক্রমিত ৪৫ জনের মধ্যে অন্তত তিনজনের শরীরে এই নতুন ভাইরাস দেখা গেছে। এই সংক্রমণ ছড়িয়েছিল ভারত থেকে ফেরা এক রেস্তোরাঁ মালিকের কাছ থেকে। কোয়ারেন্টিনের নিয়ম ভাঙায় তাকে পাঁচ মাসের জেল ও জরিমানা করা হয়েছে। ফিলিপাইন থেকে ফেরা কিছু মানুষের মধ্যেও এই ভাইরাস দেখা গেছে বলে খবর বের হয়। মালয়েশিয়ার ডিরেক্টর জেনারেল অব হেলথ নুর হিশাম আবদুল্লাহ বলেন, এই নতুন প্রজাতির খোঁজ মেলার অর্থ হল, এতদিন পর্যন্ত ভ্যাকসিন নিয়ে যে গবেষণা হল, তা ফের নতুনভাবে শুরু করতে হবে। এই ভাইরাস ১০ গুণ বেশি সংক্রামক বলে জানিয়েছেন বিজ্ঞানীরা। সে ক্ষেত্রে আরও বেশি সতর্কতা নিতে হবে আমাদের।নুর হিশাম মালয়েশিয়ার মানুষদের জন্য সোশ্যাল মিডিয়ায় বার্তা দিয়ে বলেছেন, মানুষকে সতর্ক থাকতে হবে এবং আরও সুরক্ষা নিতে হবে, যাতে এই নতুন প্রজাতির ভাইরাস বেশি ছড়িয়ে পড়তে না পারে। এ ধরনের বিবর্তনের চেন ভাঙার জন্য মানুষের সহযোগিতা সবচেয়ে বেশি প্রয়োজন বলে জানিয়েছেন তিনি।বিশ্ব স্বাস্থ্য সংস্থা জানিয়েছে, ইউরোপ ও আমেরিকায় করোনাভাইরাসের এত ব্যাপক প্রভাবের অন্যতম গুরুত্বপূর্ণ কারণ হল ভাইরাসের এই বিবর্তন। এর ফলে বারবার গবেষণায় পরিবর্তন আনতে হয়েছে। যে ভ্যাকসিনের প্রয়োগ চলছে, দেখা যাচ্ছে সেই ভ্যাকসিন এই নতুন ধরনের প্রজাতির ক্ষেত্রে কার্যকর নয়। সেক্ষেত্রে নতুন করে গবেষণা করে ভ্যাকসিন তৈরি করতে হচ্ছে। এতদিন পর্যন্ত বিশ্বের অন্যান্য দেশের তুলনায় মালয়েশিয়া করোনাভাইরাসের বিরুদ্ধে লড়াইয়ে অনেকটা সাফল্য দেখিয়েছে। কিন্তু সম্প্রতি সেখানে আক্রান্তের সংখ্যা বাড়তে শুরু করেছে। শনিবার নতুন করে ২৬ জন আক্রান্ত হয়েছেন, যা ২৮ জুলাইয়ের পর সর্বাধিক। রোববার আরও ২৫ জন আক্রান্ত হয়েছেন। আর এই নতুন আক্রান্তদের অনেকের শরীরেই বিবর্তিত ভাইরাসের অস্তিত্ব পাওয়া যাচ্ছে। এতেই নতুন করে চিন্তায় পড়েছেন বিজ্ঞানীরা।
",22/9/2020,international
বিদেশি শ্রমিক নিয়োগের বিধিনিষেধ উঠিয়ে নিচ্ছে মালয়েশিয়া,"বিদেশিকর্মী নেয়ার ক্ষেত্রে আগের বিধিনিষেধ উঠিয়ে নেয়ার সিদ্ধান্ত নিয়েছে মালয়েশিয়া। এর আগে বিভিন্ন খাতে স্থানীয়দের কর্মসংস্থান বাড়াতে বিদেশিকর্মী নেয়ার ক্ষেত্রে নিয়ন্ত্রণ আরোপ করে দেয়া হয়েছিল।



বৃহস্পতিবার যা উঠিয়ে নেয়ার ঘোষণা দিয়েছে দেশটির মানবসম্পদ মন্ত্রণালয়। বার্তা সংস্থা রয়টার্সের খবরে এমন তথ্য জানা গেছে।গত মাসে বলা হয়েছিল, অবকাঠামো, কৃষি ও ফসল আবাদের ক্ষেত্রে বিদেশি শ্রমিক নেয়া সীমিত করে দেয়া হবে। করোনার কারণে স্থানীয় লোকজনের বেকারত্ব বাড়ার পর এমন সিদ্ধান্ত নেয়া হয়েছিল।মানবসম্পদ মন্ত্রণালয় জানায়, গত জুলাই মাসে ৬৭ হাজার স্থানীয় ও চার হাজার ৭০০ বিদেশি শ্রমিক কাজ হারিয়েছেন।এক বিবৃতিতে মন্ত্রী সারাভানান মুরুগান বলেন, কিন্তু কিছু নিয়োগদাতা প্রতিষ্ঠান বিদেশি শ্রমিক নেয়ার প্রয়োজনের কথা জানিয়েছে। কাজেই দেশের বাইরে থেকে শ্রমিক নিয়োগের ক্ষেত্রে সরকারের নিষেধাজ্ঞা উঠিয়ে নিতে তারা সরকারের কাছে অনুরোধ জানান।তবে বৈধভাবে মালয়েশিয়ায় কাজের অনুমোদন আছে এমন শ্রমিককে নেয়ার আগে স্থানীয়দের নিয়োগের প্রতি গুরুত্ব দিতে প্রতিষ্ঠানগুলোর প্রতি আহ্বান জানিয়েছেন এ মন্ত্রী।",22/9/2020,international
রায়হান কবিরের আবেদন খারিজ মালয়েশিয়ার হাইকোর্টে  ,"লকডাউনের মধ্যে প্রবাসী শ্রমিকদের নিয়ে আল জাজিরাকে সাক্ষাতকার দেওয়া বাংলাদেশি নাগরিক রায়হান কবিরের রিমান্ড কমানোর আবেদন খারিজ করে দিয়েছে মালয়েশিয়ার হাইকোর্ট। বৃহস্পতিবার তার আইনজীবী সুমিথা শান্তিনি কিশনা জানিয়েছেন, রায়হান কবিরের রিমান্ড কুয়ালালামপুর হাইকোর্ট বহাল রেখেছে। এ খবর জানিয়েছে ফ্রি মালয়েশিয়া টুডে।



সুমিথা ও তার সহকর্মী সেলভারাজা চিন্নিয়া জানিয়েছেন, অভিবাসন কর্তৃপক্ষ তাদের মক্কেলকে (রায়হান কবির) ৬ আগস্ট থেকে ১৯ আগস্ট পর্যন্ত (১৩ দিন) রিমান্ড পেয়েছে। তারা বলেন, আমরা এই আদেশের রিভিশনের পক্ষে যুক্তি দিয়েছিলাম তার গ্রেফতারের পরে প্রথম ১৪ দিনের রিমান্ড (২৪ জুলাই) প্রয়োজনীয় তদন্ত পরিচালনার জন্য যথেষ্ট। তাই দ্বিতীয় দফা রিমান্ডের মেয়াদ কমানোর আবেদন আমরা করেছিলাম।তবে হাইকোর্টের দুই সদস্যের বিচারক এবি করিম ও এবি রহমানের বেঞ্চ ১৩ দিন রিমান্ড যথার্থ বলে মন্তব্য করেছেন। বিচারক এবি করিমের বরাত দিয়ে দেশটির জাতীয় সংবাদ সংস্থা বলছে, তদন্তকারী কর্মকর্তা তার প্রতিবেদনে উল্লেখ করেছেন তাকে (রায়হান) তদন্তের জন্য রিমান্ডে নেওয়া হয়েছিল এবং তার গ্রেফতার জাতির অখণ্ডতার সঙ্গে সম্পর্কিত। গত ৩ জুলাই আল জাজিরায় প্রচারিত ‘১০১ ইস্ট’ অনুষ্ঠানে ‘লকড আপ ইন মালয়েশিয়াস লকডাউন’ শিরোনামে ২৫ মিনিট ৫০ সেকেন্ডের ওই প্রতিবেদন প্রচারিত হয়। এতে করোনাভাইরাস মহামারীতে মালয়েশিয়ায় অবৈধ অভিবাসীদের সঙ্গে সরকারের আচরণ নিয়ে কথা বলেছিলেন রায়হান কবির। সংবাদমাধ্যমটির ইউটিউব চ্যানেলে প্রতিবেদনটি প্রকাশের পর থেকে সমালোচনা শুরু হয়। দেশটির সরকার এমন অভিযোগ সরাসরি অস্বীকার করেছে। ২৪ জুলাই সন্ধ্যায় তাকে গ্রেফতার করা হয়। ২৫ জুলাই তাকে ১৪ দিনের এবং পরে আবার নতুন করে ১৩ দিনের রিমান্ডে নেওয়া হয়।এর আগে মালয়েশিয়ার অভিবাসন কর্তৃপক্ষের মহাপরিচালক ইন্দিরা খায়রুল দায়মি দাউদ বলেছিলেন, আগামী ৩১ আগস্ট মালয়েশিয়া থেকে বাংলাদেশে ফ্লাইট আসবে। ওই ফ্লাইটেই ফেরত পাঠানো হবে রায়হান কবিরকে।",22/9/2020,international
নতুন দল গঠনের ঘোষণা মাহাথিরের,"আবারও নতুন দল গঠনের ঘোষণা দিলেন মাহাথির মোহাম্মদ। ৭ আগস্ট শুক্রবার এক সংবাদ সম্মেলনে ৯৬ বছর বয়সে নতুন রাজনৈতিক দল গঠনের ঘোষণা দেন তিনি। তবে এখনো দলটির নাম প্রকাশ করা হয়নি। তবে মালয় ভিত্তিক দলটি হবে বলে সংবাদ সম্মেলনে জানান তিনি।



বর্তমানে অস্থায়ী প্রেসিডেন্ট হিসেবে রয়েছেন তারই ছেলে দাতুক সেরি মুখরিজ বিন মাহাথির। দীর্ঘদিন রাজনৈতিক ক্ষমতা থেকে দূরে সরে ২০১৮ সালে নতুন দল গঠনের মাধ্যমে ক্ষমতায় আসা মাহাথির মোহাম্মদ রাজনৈতিক পরিস্থিতি ঘোলাটে হলে প্রধানমন্ত্রীত্ব ছেড়ে দিয়ে চমক দেখিয়ে দেন তিনি। এরপর রাজনৈতিক ধরাশায়ী হয়ে তার দলের মন্ত্রী মহিউদ্দীন ইয়াসিন প্রধানমন্ত্রী নিযুক্ত হন। প্রধানমন্ত্রীর পদ থেকে পদত্যাগের আগে তার গঠন করা রাজনৈতিক দল বেরসাতু থেকে পদত্যাগ করেন তিনি। পদত্যাগ পত্র চ্যালেঞ্জ করলেও আর ফিরে যেতে পারেননি দলের চেয়ারম্যানের পদে। শেষ পর্যন্ত নতুন রাজনৈতিক দল গঠনের ঘোষণা দেন ৯৬ বছর বয়সে। মালয়েশিয়ার রাজনীতির গুরু বলে স্বীকার করেন সেদেশের রাজনৈতিক নেতারা। দীর্ঘদিন ক্ষমতায় থাকা মাহাথির মোহাম্মদের সাবেক দল বারিশান ন্যাশনাল থেকে পদত্যাগ করেন সাবেক প্রধানমন্ত্রী নাজিব রাজাকের দুর্নীতির অভিযোগে। এর পর মাহাথির মোহাম্মদ ক্ষমতায় আসার পরপরই সাবেক প্রধানমন্ত্রী নাজিব রাজাকের বিরুদ্ধে অর্থ আত্মসাতের অভিযোগে তদন্ত শুরু হয়।রাজনীতিতে মাহাথির মোহাম্মদের হাতেখড়ি ১৯৪৬ সালে। তখন বয়স মাত্র ২১ বছর। ঔপনিবেশিক শাসনের বিরুদ্ধে তখন উত্তাল মালয়েশিয়া। ওই সময়ে সদ্য প্রতিষ্ঠিত রাজনৈতিক দল ইউনাইটেড মালয়স ন্যাশনাল অর্গানাইজেশনে (ইউএমএনও) যোগ দেন তিনি। ওই দলের মূল আদর্শ ছিল জাতীয়তাবাদ। ইউনিভার্সিটি অব মালয় থেকে চিকিৎসাশাস্ত্রে পড়াশোনা করেছেন মাহাথির। এরপর জন্মভূমি কেদাহ রাজ্যে ৭ বছর চিকিৎসক হিসেবে কাজ করেন। মাহাথির ধীরে ধীরে ‘ডক্টর এম’ নামে জনপ্রিয়তা লাভ করেন। ইউএমএনও দলের হয়ে ১৯৬৪ সালে মালয়েশিয়ার পার্লামেন্ট সদস্য হিসেবে নির্বাচিত হন তিনি। তবে ১৯৬৯ সালে ঘটে ছন্দপতন। দল থেকে বহিষ্কৃত হয়ে পার্লামেন্ট আসন হারান তিনি। মালয় সম্প্রদায়কে অবহেলার অভিযোগ তুলে তৎকালীন প্রধানমন্ত্রী টেংকু আবদুল রহমানের কাছে খোলা চিঠি লিখেছিলেন মাহাথির। এতেই ক্ষমতাসীন দলের রোষের মুখে পড়েন তিনি।মালয়েশিয়ায় কী ঘটছে, তা বুঝতে ফিরে যেতে হবে ১৯৯৮ সালে, যখন মাহাথির তার প্রথম মেয়াদে প্রধানমন্ত্রী ছিলেন। সে সময় সমকামিতার অভিযোগে কারাগারে পাঠানোর আগে আনোয়ার ইব্রাহিম ড. মাহাথিরের ডেপুটি ছিলেন। আনোয়ার ইব্রাহিমকে কারাগার থেকে মুক্তি দেয়ার এক বছর আগে ২০০৩ সালে মাহাথির পদত্যাগ করেন। ২০০৪ থেকে ২০১৮ সালের মধ্যে অনেক ঘটনা ঘটেছে। ২০১৮ সালের নির্বাচনে ক্ষমতাসীন বারিসান ন্যাশনাল সরকারকে বিদায়ের জন্য ডা. মাহাথির মোহাম্মদ সব বিরোধী দলকে নিয়ে এক মহা ঐক্যজোট গঠন করেছিলেন। সে জোটের নির্বাচনী প্রচারাভিযানে বিরোধী পাকাতান হারপানের নেতৃত্ব দেন মাহাথির মোহাম্মদ। তার নেতৃত্বে জোট জয় পায়। জোট গঠনের আগে মাহাথিরের সঙ্গে আনোয়ারের চুক্তি হয় যে পাকাতান জয়ী হলে পরবর্তী সরকারের দুই বছরের জন্য নেতৃত্ব দেবেন মাহাথির মোহাম্মদ। আর এরপর আনোয়ার ইব্রাহিমের কাছে তিনি প্রধানমন্ত্রীত্ব হস্তান্তর করবেন। জোট গঠনে প্রদত্ত প্রতিশ্রুতি অনুযায়ী আনোয়ার ইব্রাহিমের হাতে ক্ষমতা হস্তান্তরে আগ্রহী নন মাহাথির। বরং বিজয়ী হয়ে তিনি সেরি ডা. ওয়ান আজিজাহ ওয়ান ইসমাইলকে উপপ্রধানমন্ত্রী করেন।পরিশেষে মাহাথির মোহাম্মদ পদত্যাগ করলেন বটে কিন্তু কথা রাখলেন না। তিনি শুধু পদত্যাগই করেননি; তার দল সরকার থেকেও পদত্যাগ করেছে। দৃশ্যত, পাকাতান হারপান জোটের প্রধান দল পিকেআরের প্রধান আনোয়ার ইব্রাহিমের কাছে ক্ষমতা হস্তান্তরকে কেন্দ্র করে একটি রাজনৈতিক অভ্যুত্থান ঘটানো হয়েছে মালয়েশিয়ায়।একসময়কার নিজের তুমুল প্রতিদ্বন্দ্বী, সহকর্মী আনোয়ার ইব্রাহিমকে জেলে দিয়ে আবার তারই দলের একজন হয়ে পাকাতান হারপান নামক জোট বেঁধে মাহাথির মোহাম্মদের নির্বাচনে বিজয় লাভ ও সরকার গঠন রাজনৈতিক অঙ্গনের এক বিরল ইতিহাস সৃষ্টি করেছিল। ২০১৮ সালের শেষের দিকের সে ঘটনায় বিশ্বব্যাপী রাজনীতিতে সৌহার্দ্য, সহনশীলতা এবং গণতন্ত্রের সৌন্দর্য বৃদ্ধির দৃষ্টান্ত সৃষ্টি করেছিল। চলতি বছরের ২৪ ফেব্রুয়ারি আচমকা পদত্যাগের মাধ্যমে সরকার পতন ঘটিয়ে আলোড়ন তুলেছেন মালয়েশিয়ার বয়োবৃদ্ধ প্রধানমন্ত্রী মাহাথির মোহাম্মদ।ইতিমধ্যে কয়েকটি অভিযোগ প্রমাণিত হওয়ায় সাবেক প্রধানমন্ত্রী নাজিব রাজ্জাক ১২ বছরের জেল প্রদান করেন দেশটির আদালত। বর্তমানে তিনি জামিনে রয়েছেন। দুর্নীতির দায়ে দোষী সাব্যস্ত সাবেক প্রধানমন্ত্রী নাজিব রাজ্জাকও ছিলেন মাহাথির মোহাম্মদের শিষ্য।এদিকে মালয়েশিয়ার রাজনৈতিক টানাপোড়েনে বর্তমান সরকারের মেয়াদ শেষ হওয়ার আগেই নতুন করে নির্বাচন দিতে পারে বলে আলোচনা চলছে দেশটিতে। মাহথির মোহাম্মদের নতুন দল আগামী নির্বাচনে সরকার গঠন করতে পারে কিনা, তা নিয়ে দেশটিতে চুলচেরা বিশ্লেষণ। ",22/9/2020,international
মালয়েশিয়ার সাবেক অর্থমন্ত্রীর বিরুদ্ধে দুর্নীতির অভিযোগ,"মালিয়েশিয়ার সাবেক অর্থমন্ত্রী ও বিরোধী দলীয় নেতা লিম গুয়ান ইংয়ের বিরুদ্ধে দুর্নীতির অভিযোগ আনা হয়েছে। অবকাঠামো প্রকল্পে তিনি ১৫০ কোটি ডলার ঘুষ চেয়েছিলেন বলে দাবি করা হচ্ছে।



বার্তা সংস্থা রয়টার্স ও এএফপির খবরে এমন তথ্য জানা গেছে। তবে তার বিরুদ্ধে আনা অভিযোগকে রাজনৈতিক ষড়যন্ত্র বলে আখ্যায়িত করছেন তার সমর্থক ও সরকার সমালোচকরা।দেশটির নতুন সরকার ক্ষমতায় আসার পর বিরোধীদের ওপর ধরপাকড় শুরু করেছে।শুক্রবার সকালে তাকে যখন কুয়ালালামপুর আদালতে নিয়ে আসা হয়, তখন সেখানে তার সমর্থক, এমপি ও সাংবাদিকদের ভিড় দেখা গেছে। এর আগের দিন সন্ধ্যায় দুর্নীতিবিরোধী কর্মকর্তারা তাকে গ্রেফতার করেন।আদালতে দোষ স্বীকার করে জবানবন্দি দিতে অস্বীকার করেছেন ডেমোক্রেটিক অ্যাকশন পার্টির(ডিএপি) এই নেতা। জামিন পাওয়ার পর আদালতের বাইরে তিনি বলেন, আমার বিরুদ্ধে আনা অভিযোগ ভিত্তিহীন ও রাজনৈতিক উদ্দেশ্যপ্রণোদিত। আমার খ্যাতি বিনষ্ট করতেই এটা করা হচ্ছে। নিজেকে নির্দোষ প্রমাণ করতে আমি লড়াই করে যাব।গত ফেব্রুয়ারিতে পতন হওয়া মাহাথির মোহাম্মদের নেতৃত্বাধীন সরকারের মন্ত্রী ছিলেন লিম।যদি এই মামলায় তিনি দোষী সাব্যস্ত হন, তবে তার ২০ বছরের কারাদণ্ড ও বড় অংকের জরিমানা হতে পারে। আগামী সপ্তাহে তার বিরুদ্ধে আরও দুটি অভিযোগ আনা হবে বলে জানিয়েছেন দুর্নীতিবিরোধী কর্মকর্তারা।",22/9/2020,international
রায়হান কবির ১৩ দিনের রিমান্ডে,"কোডিভ-১৯ মহামারী চলাকালে অভিবাসীদের প্রতি মালয়েশিয়া সরকারের আচরণ নিয়ে গণমাধ্যমে কথা বলায় গ্রেফতার বাংলাদেশি তরুণ রায়হান কবিরকে ১৩ দিনের রিমান্ডে নিয়েছে পুলিশ।



বৃহষ্পতিবার সকালে পুলিশ তাকে আদালতে হাজির করে ১৪ দিনের রিমান্ড চাইলে আদালত ১৩ দিনের রিমান্ড মঞ্জুর করেন। ফলে ১৯ আগস্ট পর‌্যন্ত তাকে রিমান্ডে থাকতে হবে। রায়হানের আইনজীবী সুমিতা শান্তিনি কিষনা জানান, বুধবার রাতেই তারা জানতে পারেন রায়হানকে আজ আদালতে হাজির করে ফের রিমান্ড চাইবে পুলিশ। সে অনুযায়ী তারা আদালতে হাজির হন। তবে আদালতে বাংলাদেশ হাইকমিশনের কোনো প্রতিনিধি উপস্থিত ছিলেন না।সুমিতা শান্তিনি কিষনা জানান, রায়হান আগের মতই আদালতকে বলেছেন, তিনি যা দেখেছেন তাই বলেছেন। তবে মালয়েশিয়ার কাউকে আহত করা তার উদ্দেশ্যে ছিল না। রায়হানের বিরুদ্ধে এখনও কোন অভিযোগ আনতে পারেনি পুলিশ।
",22/9/2020,international
রায়হান কবিরকে ৩১ আগস্ট বাংলাদেশে পাঠাবে মালয়েশিয়া,"করোনা মহামারীতে অবৈধ প্রবাসীদের দুরাবস্থা নিয়ে আল জাজিরা টেলিভিশনে সাক্ষাৎকার দেয়ার ঘটনায় গ্রেফতার বাংলাদেশি যুবক মো. রায়হান কবিরকে ৩১ আগস্ট দেশে ফেরত পাঠাবে মালয়েশিয়া।



রায়হানের বিরুদ্ধে তদন্ত শেষ হলেই তাকে নিজ দেশে ফেরত পাঠানো হবে বলে জানিয়েছেন দেশটির ইমিগ্রেশন মহাপরিচালক খাইরুল জাইমি দাউদ। বুধবার পুত্রজয়ায় এক সাংবাদিক সম্মেলনে তিনি এ কথা জানান। খবর- দ্য মালয়েশিয়ান ইনসাইডের। তিনি বলেন, আমি কখন অনুমান করতে পারি না ( রায়হানকে দেশে ফেরত পাঠাতে) তবে, বাংলাদেশের প্রথম ফ্লাইটে তাকে ফেরত পাঠানো হবে। এর আগে তদন্তের স্বার্থে রায়হানকে ১৪ দিনের রিমান্ডে নেয়া হয়। চলতি লকডাউনে মালয়েশিয়ার আইনশৃঙ্খলা বাহিনীর সদস্যরা সে দেশে বসবাসরত অভিবাসীদের প্রতি বৈষম্যমূলক ও বর্ণবাদী আচরণ করেছে বলে আলজাজিরা টেলিভিশনকে জানিয়েছেন রায়হান কবির (২৫)।‘লকড আপ ইন মালয়েশিয়াস লকডাউন’ শিরোনামে ২৫ মিনিটের ডকুমেন্টারিটি আলজাজিরা টেলিভিশনে ৩ জুলাই প্রচারিত হলে মালয়েশিয়াজুড়ে তোলপাড় শুরু হয়। ওই অনুসন্ধানী প্রতিবেদন প্রচারিত হওয়ার পর মালয়েশিয়া সরকার তীব্র নিন্দা জানিয়ে প্রতিবেদনটিকে ‘ভিত্তিহীন ও মিথ্যাচার’ বলে অভিহিত করে। পরে পুলিশ ও ইমিগ্রেশন স্পেশাল ব্রাঞ্চ কুয়ালালামপুরের একটি কনডোমোনিয়ামে অভিযান চালিয়ে রায়হানকে গ্রেফতার করে। ",22/9/2020,international
কোথায় গেল নাজিব রাজাকের লোপাট করা কয়েকশ কোটি ডলার,"মালয়েশিয়ার সাবেক প্রধানমন্ত্রী নাজিব রাজাকের ১২ বছরের কারাদণ্ড হয়েছে কয়েকশ কোটি ডলারের অর্থ কেলেঙ্কারিতে।



রাজাকের বিরুদ্ধে এ পর্যন্ত আনা দুর্নীতির সাতটি অভিযোগেই তিনি দোষী প্রমাণিত হয়েছেন। এ দুর্নীতি বলা হচ্ছে– বিশ্বের সবচেয়ে বড় আর্থিক কেলেঙ্কারিগুলোর অন্যতম, যার জাল জড়িয়ে পড়েছিল এশিয়া থেকে হলিউড পর্যন্ত। খবর বিবিসির।ওয়ান মালয়েশিয়ান ডেভেলপমেন্ট বেরহাদ বা ওয়ানএমডিবি একটি রাষ্ট্রীয় তহবিল, যা গঠন করা হয় ২০০৯ সালে যখন নাজিব রাজাক দেশটির প্রধানমন্ত্রী ছিলেন।মালয়েশিয়ার অর্থনৈতিক উন্নতির জন্য তহবিল সংগ্রহের লক্ষ্যে এই প্রকল্প নেয়া হয়েছিল। মালয়েশিয়ার জনগণকে সাহায্য করার জন্য গঠিত এ তহবিল থেকে কয়েকশ কোটি ডলার অর্থ হাওয়া হয়ে যায়, বিশ্ব অর্থনীতির কালো গহ্বরে কোথায় হারিয়ে যায় সেই বিপুল পরিমাণ অর্থ।আমেরিকান ও মালয়েশীয় কৌঁসুলিরা বলেছেন, এই অর্থ কিছু ক্ষমতাশালী ব্যক্তির পকেটে গেছে। এ ছাড়া তা দিয়ে কেনা হয়েছে বিলাসবহুল ভবন, ব্যক্তিগত জেটবিমান, ভ্যান গগ এবং মনের মতো বিখ্যাত চিত্রশিল্পীদের চিত্রকর্ম ও নির্মাণ করা হয়েছে হলিউডের ব্লকবাস্টার হিট ছবি।কৌঁসুলিরা জানিয়েছেন, তহবিল থেকে সরানো হয়েছে ৪৫০ কোটি ডলার, যা গেছে বিভিন্ন ব্যক্তির পকেটে।এই ওয়ানএমডিবি কেলেঙ্কারির সঙ্গে জড়িয়ে আছে অন্তত ছয়টি দেশ। বিপুল পরিমাণ অর্থের লেনদেনের সন্ধানে তদন্ত চালানো হয়েছে সুইস ব্যাংক থেকে শুরু করে যেসব বিভিন্ন দ্বীপরাষ্ট্র কর মওকুফের স্বর্গরাজ্য সেসব দ্বীপের ব্যাংকগুলোতে এবং দক্ষিণ-পূর্ব এশিয়ার মূল কেন্দ্রে।এ কেলেঙ্কারিতে জড়িয়ে থাকা চরিত্র এবং গল্পের প্লট ধারাবাহিক রোমহর্ষক কাহিনির মতো মুখরোচক।আন্তর্জাতিক পরিসরে যেসব ক্ষমতাশালী এই অর্থে লাভবান হয়েছেন বলে অভিযোগ, তাদের কাছে কীভাবে এই অর্থ পৌঁছল তার ওপর ধৈর্য ধরে নজর রেখেছিলেন যেসব সাংবাদিক, তাদের রিপোর্টে উঠে এসেছে এই রোমাঞ্চকর গল্প।

গল্পের মূল নায়ক মালয়েশিয়ার সাবেক প্রধানমন্ত্রী নাজিব রাজাক। মালয়েশিয়ার অর্থনৈতিক উন্নতির জন্য ২০০৯ সালে 'দৃঢ় ও সাহসী' পদক্ষেপ নিয়ে তিনি একটি রাষ্ট্রীয় তহবিল গঠন করেছিলেন।একসময় ধরাছোঁয়ার বাইরে থাকা এই ব্যক্তির ওই সাহসী পদক্ষেপই নয় বছর পর তাকে কালিমালিপ্ত করে এবং তার রাজনৈতিক পতনের কারণ হয়।নাজিব রাজাককে বুঝতে হলে তার শিকড়ের দিকে আগে দৃষ্টি দেয়া প্রয়োজন। তিনি মালয়েশিয়ার দ্বিতীয় প্রধানমন্ত্রী আবদুল রাজাকের বড় ছেলে এবং দেশটির তৃতীয় প্রধানমন্ত্রীর ভাইপো।রাজনৈতিক পরিবারে তার বেড়ে ওঠা। ২০০৯ সালে তিনি যখন প্রধানমন্ত্রী হন এবং মালয়েশিয়ার রাজনীতিতে ৫০ বছরের ওপর আধিপত্য করা দলের প্রধানের দায়িত্ব নেন তখন কেউ-ই বিস্মিত হয়নি। বরং সবাই জানত রাজনৈতিক বংশ পরম্পরায় এটিই ছিল তার ভবিতব্য।নাজিব তার মাধ্যমিক স্কুলশিক্ষা শেষ করেন যুক্তরাজ্যের নামকরা বেসরকারি স্কুল মালর্ভান কলেজে। এর পর তিনি ইংল্যান্ডের নটিংহাম বিশ্ববিদ্যালয়ে শিল্প খাতের অর্থনীতি নিয়ে পড়াশোনা করেন।

ইসলামের 'মধ্যপন্থাকে' গুরুত্ব দিয়ে তার কথাবার্তার কারণে তিনি ডেভিড ক্যামেরন এবং বারাক ওবামার মতো পশ্চিমা নেতাদের আস্থাভাজন হয়ে ওঠেন।এ বছরের জুলাইয়ের ২৮ তারিখে ওয়ানএমডিবি কেলেঙ্কারিতে জড়িত প্রথম সাতটি দুর্নীতির মামলায় ক্ষমতা অপব্যবহারের দায়ে তাকে ১২ বছরের কারাদণ্ড দেয়া হয়। অর্থ সাদা করা ও বিশ্বাস ভঙ্গের দায়ে ছয়টি মামলার প্রত্যেকটির জন্য ১০ বছর করে তাকে জেল দেয়া হয়।সব কারাদণ্ডাদেশ একসঙ্গে প্রযোজ্য হবে, তবে আপিল না করা পর্যন্ত এসব সাজা খাটা স্থগিত রাখা হচ্ছে।কুয়ালালামপুর হাইকোর্টের বিচারক মোহামেদ নাজলান মোহামেদ ঘাজালি বলেছেন, সব সাক্ষ্যপ্রমাণ বিবেচনা করে দেখা যাচ্ছে প্রসিকিউশন সন্দেহাতীতভাবে তার বিরুদ্ধে সব অভিযোগ প্রমাণ করতে সমর্থ হয়েছে।নাজিব রায়ের পর সাংকাদিকদের বলেছেন, আমি অবশ্যই রায়ে সন্তুষ্ট নই। এটিই চূড়ান্ত রায় নয়, আপিল প্রক্রিয়ার পথ রয়েছে এবং আমাদের আশা আপিলে আমরা সফল হব।
",22/9/2020,international
আল জাজিরা অফিসে অভিযান মালয়েশিয়া পুলিশের,"লকডাউনের মধ্যে অভিবাসী শ্রমিকদের নিয়ে প্রতিবেদনের ঘটনা তদন্তের মধ্যেই আল জাজিরা অফিসে অভিযান চালিয়েছে মালয়েশিয়ার পুলিশ। খবর রয়টার্সের।



কাতারভিত্তিক সংবাদ মাধ্যম আল জাজিরা জানিয়েছে, মঙ্গলবার কুয়ালালামপুরে তাদের কার্যালয়ে অভিযান চালায় পুলিশ। এ সময় সেখান থেকে দুটি কম্পিউটার জব্দ করা হয়। করোনাভাইরাসের মধ্যে অননুমোদিত বিদেশি শ্রমিকদের নিয়ে প্রতিবেদন তদন্তের মধ্যেই এ অভিযান চালানো হয়।তবে পুলিশের পক্ষ থেকে তাৎক্ষণিক কোনো মন্তব্য পাওয়া যায়নি।এদিকে আল জাজিরার সাংবাদিকদের বিরুদ্ধে রাষ্ট্রদ্রোহিতা, মানহানি ও তথ্য যোগাযোগ আইন লংঘনের অভিযোগ এনে জিজ্ঞাসাবাদ ও তদন্তের ঘটনায় বিভিন্ন মানবাধিকার সংগঠনগুলো মালয়েশিয়ার সরকারের বিরুদ্ধে গণমাধ্যমের স্বাধীনতা দমন করার অভিযোগ এনেছে।গত ৩ জুলাই আল জাজিরার ইংরেজি অফিসিয়াল ইউটিউব চ্যানেলে ‘লকডআপ ইন মালয়েশিয়ান লকডাউন-১০১ ইস্ট’ শীর্ষক একটি অনুসন্ধানী প্রতিবেদন প্রকাশিত হয়।ওই প্রোগ্রামটিকে দেশটির কর্তৃপক্ষ ভুল, বিভ্রান্তিকর ও পক্ষপাতদুষ্ট বলে অভিহিত করে। 

২৫ মিনিট ৫০ সেকেন্ডের ওই প্রতিবেদনে করোনাভাইরাস মহামারীতে মালয়েশিয়ায় অবৈধ অভিবাসীদের সঙ্গে সরকারের আচরণ নিয়ে কথা বলেছিলেন রায়হান কবির।সংবাদমাধ্যমটির ইউটিউব চ্যানেলে প্রতিবেদনটি প্রকাশের পর থেকে এর সমালোচনা শুরু করে মালয়েশিয়া। দেশটির সরকার ওই প্রতিবেদনে তোলা অভিযোগ সরাসরি অস্বীকার করে।আল জাজিরার ওই প্রতিবেদন প্রচারের পর থেকেই সাক্ষাৎকার দাতা বাংলাদেশি রায়হার কবিরের খোঁজে তল্লাশি শুরু করে মালয়েশিয়ার অভিবাসন কর্তৃপক্ষ। তার বিষয়ে তথ্য দেয়ার আহ্বান জানিয়ে বিবৃতিও দেয়া হয়। পরে রায়হানের ওয়ার্ক পারমিট (কাজের অনুমতি) বাতিল করে দেয়া হয়।এরপর শুক্রবার সন্ধ্যায় তাকে গ্রেফতার করা হয় বলে দেশটির ন্যাশনাল সিকিউরিটি কাউন্সিলের এক টুইট বার্তায় জানানো হয়। গ্রেফতারের পর তাকে ১৪ দিনের রিমান্ডে নিয়েছে পুলিশ।রায়হান কবিরকে গ্রেফতার করায় মালয়েশিয়া প্রশাসনের সমালোচনা করেছে বাংলাদেশের ২১টি সংগঠন। তারা দ্রুত রায়হানের মুক্তির দাবি করে বিবৃতি দিয়েছে।এছাড়া মো. রায়হান কবিরের মুক্তির জন্য আইনি লড়াইয়ে নামার ঘোষণা দিয়েছেন মালয়েশিয়ার দুজন আইনজীবী।রায়হান কবিরের বাড়ি বাংলাদেশের নারায়ণগঞ্জের বন্দরে। তার বাবা শাহ আলম একটি পোশাক কারখানায় চাকরি করেন। ২০১৪ সালে তোলারাম কলেজে থেকে উচ্চমাধ্যমিক পাস করে মালয়েশিয়া চলে যান রাহয়ান। সেখানেই বিএ পাস করেন।
",22/9/2020,international
স্বাস্থ্যবিধি না মানলে ভিসা বাতিলের হুমকি মালয়েশিয়ার,"কোভিড-১৯ সংক্রমণ রোধে মালয়েশিয়া সরকারের বেঁধে দেয়া বিভিন্ন বিধি-নিষেধ ও স্বাস্থ্যবিধি এবং স্ট্যান্ডার্ড অপারেটিং সিস্টেম (এসওপি) মানতে ব্যর্থ হলে অভিবাসী কর্মীদের দীর্ঘমেয়াদি ওয়ার্ক পারমিট বা কাজের ভিসা বাতিল করা হবে বলে হুশিয়ারি দিয়েছেন দেশটির অভিবাসন বিভাগের মহাপরিচালক (ডিজি) দাতুক খাইরুল দাযায়মি দাউদ।



বৃহস্পতিবার দেশটির স্থানীয় গণমাধ্যমকে এ কথা জানিয়েছেন তিনি।ইমিগ্রেশন মহাপরিচালক বলেন, গত ২৪ জুলাই থেকে সরকার দেশে ফিরে আসা স্থানীয়দের এবং প্রবেশের অনুমতিপ্রাপ্ত বিদেশিদের জন্য ১৪ দিনের একটি পৃথক কোয়ারেন্টিন ব্যবস্থা তৈরি করেছে। অভিবাসীদের ক্ষেত্রে তাদের পৃথকীকরণের পুরো ব্যয় নিজেরা বহন করতে হবে।ইমিগ্রেশন ডিজি আরও বলেন, যদি তারা এটি করতে ব্যর্থ হয়, তবে আমরা তাদের স্বামী বা স্ত্রী এবং বিদেশিদের কাছে অস্থায়ী ওয়ার্কিং ভিজিট পাস (পিএলকেএস), পেশাদার ভিজিট পাস (পিএলআইকে), কর্মসংস্থান পাস (প্রবাসী কর্মী) এবং মালয়েশিয়া মাই সেকেন্ড হোম পাস (এমএম২এইচ) বাতিল করে দেব।এ সময়ে সব পক্ষকেই অবশ্যই করোনা প্রতিরোধে নির্ধারিত নির্দেশনাবলী এবং স্বাস্থ্যবিধি মেনে চলার পাশাপাশি কোভিড-১৯ মহামারী প্রতিরোধে স্ট্যান্ডার্ড অপারেটিং সিস্টেম (এসওপি) ব্যবস্থা সম্পর্কে সরকারি এজেন্সিগুলোর সর্বশেষ ঘোষণা সম্পর্কে সচেতন হওয়ার পরামর্শ দেয়া হয়েছে।
",22/9/2020,international
মালয়েশিয়ায় বাংলাদেশি শ্রমিকের মৃত্যুদণ্ড,"হত্যার অভিযোগে বাংলাদেশি এক শ্রমিককে মৃত্যুদণ্ড দিয়েছে মালয়েশিয়ার হাইকোর্ট। মঙ্গলবার তাকে এই দণ্ড দেয়া হয়।



মালয়েশিয়ার বার্তা সংস্থা বারনামা জানিয়েছে, মৃত্যুদণ্ডপ্রাপ্ত বাংলাদেশির নাম মোহাম্মদ জবি উল্লাহ (৪০)।২০১৮ সালের ২৫ মার্চ রাতে একই বাড়িতে থাকা আরেক বাংলাদেশি শ্রমিক মিন্টুকে (৪০) হত্যা করেন জবি।রায়ে বিচারপতি মো. রাদজি আব্দুল হামিদ বলেছেন, হত্যাকাণ্ডে জবি সম্পৃক্ত ছিল না তার পক্ষে সুস্পষ্ট প্রমাণ হাজির করতে ব্যর্থ হয়েছে আসামি পক্ষ।",22/9/2020,international
মালয়েশিয়ার সাবেক প্রধানমন্ত্রী নাজিব রাজাকের ১২ বছর কারাদণ্ড,"মালয়েশিয়ার সাবেক প্রধানমন্ত্রী নাজিব রাজাকের বিরুদ্ধে আনা দুর্নীতির সবকটি অভিযোগ প্রমাণিত হওয়ায় আদালত তাকে ১২ বছর কারাদণ্ড ও ২১০ মিলিয়ন রিংগিত জরিমানা করেছে।



মঙ্গলবার নাজিবের বিরুদ্ধে আনা ৭ অভিযোগের প্রত্যেকটিতেই অভিযোগ প্রমাণিত হওয়ায় আদালত এ রায় প্রদান করেন। খবর মালয় মেইলের। কুয়ালালামপুর হাইকোর্টের বিচারক মোহাম্মদ নাজলামন মোহাম্মদ গাজালি মামলার রায় ঘোষণা করতে গিয়ে বলেন, বিচারের সব সাক্ষ্যপ্রমাণ বিবেচনার পর, আমি দেখেছি কৌঁসুলিরা সফলভাবে প্রমাণ করতে সক্ষম হয়েছেন যে এই মামলা যৌক্তিক সন্দেহের ঊর্ধ্বে।এই মামলায় বিশ্বাসভঙ্গ, অর্থপাচার, ক্ষমতার অপব্যবহারসহ সাত ধরনের অভিযোগ আনা হয়েছিল নাজিব রাজাকের বিরুদ্ধে। দুর্নীতিতে সংশ্লিষ্টতার অভিযোগ অস্বীকার করে তিনি মামলার শুনানিতে নিজেকে ‘নির্দোষ’ দাবি করেছিলেন। এদিকে রায় ঘোষনার পর নাজিব সমর্থকদের মধ্যে ব্যাপক উওেজনা বিরাজ করছে। দিনভর আদালত প্রাঙ্গণে ছিলেন তার সমর্থকরা। মিটিং ও প্রতিবাদ মিছিল করতে দেখা গেছে তাদের। নাজিব রাজাক এই রায়ের বিরুদ্ধে আপিল করার পর আদালত সঙ্গে সঙ্গে তা নাকচ করে দেন। আস্থা লঙ্ঘন, অর্থ পাচার ও ক্ষমতার অপব্যবহারসহ সাতটি মামলার মোকাবেলা করতে হয়েছে নাজিবকে।সাবেক ওয়ানএমডিবি’র ইউনিট এসআরসি থেকে এক কোটি ডলার অবৈধভাবে নেয়ার অভিযোগও আছে তার বিরুদ্ধে।দুর্নীতির বিরুদ্ধে ধরপাকড়ে দেশটির চেষ্টার প্রথম পরীক্ষা হিসেবে দেখা হচ্ছে এই মামলাকে। যাতে দক্ষিণ এশিয়ার দেশটিতে ব্যাপক রাজনৈতিক সংশ্লিষ্টতা আছে। ২০১৮ সালের নির্বাচনে হেরে ক্ষমতাচ্যুত হন নাজিব। ওয়ানএমডিবি থেকে সাড়ে চার কোটি ডলার চুরিসহ বিভিন্ন অভিযোগ রয়েছে তার বিরুদ্ধে।কৌঁসুলিদের দাবি, তহবিল থেকে এক কোটির বেশি ডলার তার ব্যক্তিগত অ্যাকাউন্টে নিয়ে যাওয়া হয়েছে।রায় ঘোষণাকে সামনে রেখে শত শত সমর্থক এসে আদালত প্রাঙ্গণে হাজির হন। সাবেক এই প্রধানমন্ত্রী আদালতে আসলে সমর্থকরা তার ‘দীর্ঘ জীবন’ কামনা করে স্লোগান দেন।ফেস মাস্ক পরা নাজিব আদালতে ঢোকার সময় দলের শীর্ষ নেতারা তার চারপাশে ছিলেন।নাজিবের আইনজীবীরা বলেন, মালয়েশীয় অর্থদাতা জো লো ও ওয়ানএমডিবির অন্যান্য কর্মকর্তারা নাজিবকে ভুল পথে নিয়ে গেছেন। তাকে বলা হয়েছিল যে তার অ্যাকাউন্টে যে তহবিল জমা করা হয়েছে, তা সৌদি রাজপরিবার দান করেছে। এটা যে এসআরসি থেকে তসরুফ করা, তা তাকে বলা হয়নি।তবে জো লো এই অভিযোগ অস্বীকার করেছেন।নাজিবের বিরুদ্ধে দুর্নীতির মামলা পাঁচ বছরের বেশি ঝুলে ছিল। কিন্তু তাকে হারিয়ে মাহাথির মোহাম্মদ প্রধানমন্ত্রী হওয়ার পর নতুন করে দুর্নীতির তদন্ত শুরু হয়।গত ফেব্রুয়ারিতে প্রধানমন্ত্রী মুহিউদ্দিন ইয়াসিনের নেতৃত্বে নাজিবের দল আবার ক্ষমতায় আসায় এই মামলাকে দেশটি থেকে দুর্নীতি উৎখাতের বড় পরীক্ষা হিসেবে দেখা হচ্ছে।",22/9/2020,international
করোনা: বিশ্বে ২ কোটি ২৮ লাখের বেশি মানুষ সুস্থ,"বিশ্বে এ পর্যন্ত করোনাভাইরাস আক্রান্তদের মধ্যে দুই কোটি ২৮ লাখ ২১ হাজার ৩১১ জন সুস্থ হয়ে উঠেছে।



ওয়ার্ল্ডোমিটারসের তথ্য অনুযায়ী, সারা বিশ্বে আজ সোমবার পর্যন্ত আক্রান্ত শনাক্ত হয়েছে তিন কোটি ১২ লাখের বেশি মানুষ। তাদের মধ্যে বর্তমানে ৭৪ লাখ ৪২ হাজার ১৪৩ চিকিৎসাধীন এবং ৬১ হাজার ২৪৬ জন (১ শতাংশ) আশঙ্কাজনক অবস্থায় রয়েছে। তবে ভাইরাসে আক্রান্ত হওয়ার পর সারা বিশ্বেই সুস্থ হয়ে উঠেছে অনেক মানুষ।যুক্তরাষ্ট্রে সুস্থ হয়ে উঠেছেন ৪২ লাখ ৫০ হাজার ১৪০ জন, ব্রাজিলে ৩৮ লাখ ৫১ হাজার ২২৭, রাশিয়ায় ৯ লাখ ৯ হাজার ৩৫৭, ভারতে ৪৩ লাখ ৯২ হাজার ৬৫০, কলোম্বিয়ায় ছয় লাখ ৩৩ হাজার ১৯৯, পেরুতে ছয় লাখ সাত হাজার ৮৩৭, দক্ষিণ আফ্রিকায় পাঁচ লাখ ৯০ হাজার ৭১ জন।মেক্সিকোতে চার লাখ ৯৯ হাজার ৩০২ জন, চিলিতে চার লাখ ১৯ হাজার ৭৪৬, ইরানে তিন লাখ ৫৯ হাজার ৫৭০, সৌদি আরবে তিন লাখ ১০ হাজার ৪৩৯, পাকিস্তানে দুই লাখ ৯২ হাজার ৩০৩, তুরস্কে দুই লাখ ৬৭ হাজার ২৩৩, জার্মানিতে দুই লাখ ৪৪ হাজার, ইতালিতে দুই লাখ ১৮ হাজার ৩৫১, স্পেনে এক লাখ ৯৭ হাজার ৪৩১ জন সুস্থ হয়েছেন।কানাডায় এক লাখ ২৪ হাজার ৬৯১, কাতারে এক লাখ ২০ হাজার ৩০৩, ফ্রান্সে ৯১ হাজার ৫৭৪ জন, ওমানে ৮৫ হাজার ৪১৮ এবং কুয়েতে ৮৯ হাজার ১৬৮ জন সুস্থ হয়ে উঠেছে।এ ছাড়া চীনের মূল ভূখণ্ডে ৮০ হাজার ৪৮৪ জন, কুয়েতে ৯০ হাজার ১৬৮ জন, সংযুক্ত আরব আমিরাতে ৭৪ হাজার ২৭৩, সিঙ্গাপুরে ৫৭ হাজার ১৮১, সুইজারল্যান্ডে ৪০ হাজার ৫০০, দক্ষিণ কোরিয়ায় ২০ হাজার ২৪৮, অস্ট্রেলিয়ায় ২৪ হাজার ৬৩ ও মালয়েশিয়ায় ৯ হাজার ৩৫৫, বাংলাদেশে দুই লাখ ৫৬ হাজার ৫৬৫ জন সুস্থ হয়ে উঠেছে।",22/9/2020,international
মারা গেছেন কানাডার সাবেক প্রধানমন্ত্রী,"মারা গেছেন কানাডার সাবেক প্রধানমন্ত্রী জন টার্নার। তিনি ছিলেন দেশটির ১৭তম প্রধানমন্ত্রী।



স্থানীয় সময় শুক্রবার জন টার্নার শেষ নিঃশ্বাস ত্যাগ করেন বলে নিশ্চিত করেছেন তার সাবেক উপদেষ্টা ও পারিবারিক বন্ধু মার্ক কিয়েলি। শনিবার তিনি বলেন, টরেন্টোতে নিজ বাসভবনে ঘুমন্ত অবস্থায় শুক্রবার রাতে মৃত্যু হয় জন টার্নারের।জন টার্নার ছিলেন দেশটির লিবারেল পার্টির রাজনীতিবিদ ও অর্থমন্ত্রী।১৯৮৮ সালে কানাডার প্রধানমন্ত্রী হিসেবে দায়িত্ব পালন করেন। তবে নানা জটিলতায় ব্যর্থ হলে ক্ষমতা গ্রহণের মাত্র ৭৯ দিন পর পদত্যাগ করতে হয় তাকে। আইন পেশা চর্চা চলাকালীন রাজনীতিতে জড়িয়ে পড়েন টার্নার। ১৯৬৮ থেকে ১৯৭৫ সাল পর্যন্ত কানাডার সাবেক প্রধানমন্ত্রী পিয়ের ট্রুডোর মন্ত্রিসভায় বিচার বিষয়ক মন্ত্রণালয় ও অর্থ মন্ত্রণালয়ের মন্ত্রী হিসেবে দায়িত্ব পালন করেন।তথ্যসূত্র: বিবিসি",22/9/2020,international
কানাডা-যুক্তরাষ্ট্রের সীমান্ত বন্ধ থাকবে আরও এক মাস,"কানাডা ও মার্কিন যুক্তরাষ্ট্রের সীমান্ত বন্ধ রাখার মেয়াদ আরও এক মাস বাড়ানো হয়েছে। করোনাভাইরাস মহামারী চলাকালীন এ পরিস্থিতিতে ২১ অক্টোবর পর্যন্ত এ সীমান্তে অপ্রয়োজনীয় ভ্রমণ বন্ধ রাখার সিদ্ধান্ত নিয়েছে কানাডা।



কানাডার জননিরাপত্তা মন্ত্রী বিল ব্লেয়ার বলেছেন– কানাডার নাগরিকদের নিরাপদ রাখতে জনস্বাস্থ্যের কথা চিন্তা করে এ সিদ্ধান্ত নিয়েছে সরকার।ভ্রমণের এ নিষেধাজ্ঞাটি গত মার্চ মাসে প্রথম চালু হয়েছিল এবং এর পর থেকে প্রতি মাসে বাড়ানো হয়েছে। কোভিড ১৯-এর প্রাদুর্ভাব শুরুর প্রথম থেকে এ নিষেধাজ্ঞা আরোপ করা হয়েছিল গত ১৮ মার্চ থেকে। তখন থেকেই প্রতি মাসে নাগরিকদের স্বাস্থ্যের কথা চিন্তা করে বাড়ানো হয়েছে সীমান্ত বন্ধের মেয়াদ।তবে জরুরি সেবার কাজে নিয়োজিত যেমন– স্বাস্থ্যসেবা, এয়ারলাইন ক্রু এবং ট্রাক ড্রাইভারদের মতো প্রয়োজনীয় আন্তঃসীমান্তকর্মীদের এখনও সীমান্ত পার হওয়ার অনুমতি রয়েছে।কানাডায় সাম্প্রতিক সপ্তাহগুলোতে করোনাভাইরাসে আক্রান্তের সংখ্যা বেড়েই চলেছে। শুক্রবার কানাডার বৃহত্তম প্রদেশ অন্টারিওতে ৪০১টি নতুন রোগী শনাক্ত হয়েছে।এখন পর্যন্ত কানাডায় ১ লাখ ৪২ হাজার ৭৭৪ জন কোভিড ১৯-এ আক্রান্ত হয়েছে এবং ৯ হাজার ২১১ জন মারা গেছে এবং সুস্থ হয়েছেন ১ লাখ ২৪ হাজার ১৮৭ জন।",22/9/2020,international
"বিশ্বে ভয়ংকর দুর্ভিক্ষ আসছে, ৩ কোটি মানুষের মৃত্যু হবে!","ভয়ঙ্কর দুর্ভিক্ষ আসছে পৃথিবীতে। চরম খাদ্য সংকট দেখা দেবে বিশ্বে। ক্ষুধায় মরবে কোটি মানুষ। মারাত্মক বিপর্যয়ের মুখে গোটা মানবজাতি। করোনা মহামারীর শুরু থেকেই বারবার এই হুশিয়ারিই দিয়ে আসছিল জাতিসংঘ। এবার আরও স্পষ্ট করে সতর্ক করল পুরো মানবসমাজকে।



শুক্রবার জতিসংঘের খাদ্য অধিদফতর ওয়ার্ল্ড ফুড প্রোগ্রাম ডব্লিউএফও’ র প্রধানের আবগঘন বক্তব্যে সেই আহবানই জানান।সংস্থাটির আশঙ্কা, অবিলম্বে সাহায্যের হাত না-বাড়ালে অন্তত ৩ কোটি মানুষের মৃত্যু হবে স্রেফ না খেতে পেয়ে। বিশেষ করে আফ্রিকা এবং মধ্যপ্রাচ্যে প্রকট আকার ধারন করবে এ দুর্ভিক্ষ। এএফপি।ভয়ানক এ পরিস্থিতি মোকাবেলায় এখন থেকেই বিশ্বের বড় বড় ধনকুবেরদের কাছে হাত পাতছে জাতিসংঘ।‘ওয়ার্ল্ড ফুড প্রোগ্রাম’ (ডব্লিউএফও)-র পর্যবেক্ষণ অনুযায়ী, বিশ্বের ২৭ কোটি মানুষ খাদ্য সঙ্কটের মুখে পড়তে চলছেন। এভাবে চললে এই বছরের শেষেই ১৩ কোটি ৮০ লক্ষ মানুষ খাদ্যাভাবের কবলে পড়বেন। এই পরিস্থিতিতে জাতিসংঘের খাদ্য বিভাগের প্রধান ডেভিড বিসলি আজ ধনকুবেরদের কাছে সাহায্যের আবেদন জানিয়েছেন।তিনি বলেন, ‘দু’বেলা দু’মুঠো খাবারের অভাবে মৃত্যুমুখে দাঁড়িয়ে থাকা ওই ৩ কোটি মানুষকে বাঁচাতে বছরে অন্তত ৪৯০ কোটি ডলার সাহায্য প্রয়োজন।’জাতিসংঘের খাদ্য বিভাগের প্রধান আরও জানান, বিশ্বে অন্তত দু’হাজার বিলিওনিয়র (অন্তত একশো কোটি ডলারের মালিক) রয়েছেন। তাঁদের মোট ধনসম্পদ, বার্ষিক আয় যোগ করলে ৮ লক্ষ কোটি ডলারেরও বেশি।বিসলি আরও বলেন, ‘এই মহামারী পরিস্থিতিতেও অনেকে কোটি কোটি ডলার কামিয়েছেন। কেউ বিপুল অর্থ উপার্জন করতেই পারেন। তাতে আমার কিছু বলার নেই। কিন্তু মানব সভ্যতা এক ভয়াবহ বিপর্যয়ের মুখে। এমন পরিস্থিতি আমরা অনেকেই জীবদ্দশায় দেখিনি।’ডব্লিউএফপির প্রধানের দাবি খুব ভুল নয়। গত জুন মাসে ‘ইন্সটিটিউট ফর পলিসি স্টাডিজ়’-এর রিপোর্টে লেখা হয়েছে, মহামারী পরিস্থিতি শুরু হওয়ার পরে মার্কিন কোটিপতিদের মোট ধনসম্পদ অন্তত ১৯ শতাংশ বৃদ্ধি পেয়েছে (৫০ হাজার কোটি ডলার)।আমাজ়ন-মালিক জেফ বেজোসের কথাই ধরা যাক। রিপোর্ট বলছে, ১৮ মার্চ আমেরিকায় লকডাউন শুরু হওয়ার ১১ সপ্তাহের মধ্যে বেজোসের ৩৬২০ কোটি ডলার ধনসম্পদ বৃদ্ধি পায়। ফেসবুকের প্রতিষ্ঠাতা মার্ক জাকারবার্গেরও সম্পত্তি বেড়েছে ৩০১০ কোটি ডলার। টেসলার সিইও এলন মাস্কের ১৪১০ কোটি ডলারের সম্পদ-বৃদ্ধি হয়েছে।বিসলি বলেন, ‘যাঁদের কাছে অগাধ আছে, এটাই সময়, তাঁদের এগিয়ে আসার। এই মুহূর্তে আপনাদের প্রয়োজন। সঠিক কাজ করে দেখানোর এটাই সময়।’ ডব্লিউএফপির প্রতিবেদন বলাছে, কঙ্গোতে ক্ষুধার সঙ্গে যুদ্ধ করছে প্রায় দেড় কোটি মানুষ। নাইজেরিয়ায় ৪০-৬০ লাখ মানুষ খাদ্য অনিশ্চয়তায়। ইয়েমেনে ৩০ লাখ মানুষ এখনও অনাহারে। আরও ২০ লাখ মানুষ একবেলা খাবার গ্রহনের সামর্থ্যও হারিয়ে ফেলবে শিগগিরিই। ",22/9/2020,international
রাশিয়ার ফার্মেসিতে করোনার ওষুধ বিক্রি সোমবার শুরু,"নভেল করোনাভাইরাসের চিকিৎসার জন্য রাশিয়ায় দুটি ওষুধ ফার্মেসিতে বিক্রির অনুমোদন দেয়া হয়েছে। দেশটির স্বাস্থ্য মন্ত্রণালয় এই খবর নিশ্চিত করেছে।



দুটি ওষুধই জাপান ফুজিফিল্মের তৈরি ফ্যাভিপিরাভির জেনেরিকের। রাশিয়ার দাবি, ক্লিনিক্যাল ট্রায়ালে এই ওষুধ দুটির ইতিবাচক ফলাফল পাওয়া গেছে।রুশ সংবাদ মাধ্যম মস্কো টাইমসের প্রতিবেদনে বলা হয়, দুটি ওষুধ Areplivir ও Koronavir সোমবার থেকে রাশিয়ার বিভিন্ন ফার্মেসিতে পাওয়া যাবে। ডাক্তারের পরামর্শপত্র দেখিয়ে কেনা যাবে। এভাবে ওষুধের অনুমোদন দেয়ার আগে রাশিয়া জাতীয়ভাবে একটি ভ্যাকসিনের অনুমোদন দিয়েছে। করোনার টিকা পাওয়ার দৌড়ে তাদের পাশাপাশি এখন পর্যন্ত চীন-যুক্তরাষ্ট্র সবচেয়ে এগিয়ে।চীনের চারটি ভ্যাকসিন তৃতীয় ধাপের ট্রায়ালে আছে। পৃথিবীর অন্য কোনো দেশ এত ভ্যাকসিন তৃতীয় ধাপের ট্রায়ালে নিতে পারেনি।এর মধ্যে চীনা ন্যাশনাল বায়োটেক গ্রুপের তৈরি দুটি টিকা ও সিনোভ্যাকের একটি টিকা জরুরিভাবে নাগরিকদের ওপর ব্যবহারের অনুমোদন পেয়েছে। চতুর্থ আরেকটি টিকা সেনাসদস্যদের দেওয়ার জন্য সবুজ সংকেত পেয়েছে।চীনের ন্যাশনাল বায়োটেক গ্রুপের এক কর্মকর্তা বলেছেন, জরুরি ব্যবহার দেখে বোঝা যাচ্ছে টিকা কাজ করছে। প্রতিষ্ঠানও আত্মবিশ্বাসী যে তাদের টিকা তিন বছর ধরে সুরক্ষা দিতে সক্ষম হবে।",22/9/2020,international
কানাডার বিরোধী দলীয় নেতা করোনায় আক্রান্ত,"কানাডার রক্ষণশীল বিরোধী দলীয় নেতা ইরিন ও’টলি শুক্রবার করোনাভাইরাসে আক্রান্ত হয়েছেন।



তার দফতরের বরাতে বার্তা সংস্থা এএফপি এমন খবর দিয়েছে।ফেডারেল পার্টির আরেক নেতার কোভিড-১৯ পজিটিভ হওয়ার এক দিন পর তিনি এ ভাইরাসে আক্রান্ত হলেন। বিবৃতিতে বলা হয়, ও’টলি ও ব্লক কুইবাকোইস নেতা ইভেস-ফ্রাঙ্কোইস ব্লানচেট উভয়ই ভালো অনুভব করছেন এবং তারা সেলফ-আইসোলেশনে রয়েছেন। এ দুই নেতা কোভিড-১৯ আক্রান্ত স্টাফদের সংস্পর্শে এসেছিলেন। ও’টলি বলেন, তার স্ত্রী ও শিশু করোনায় আক্রান্ত না হওয়ায় তিনি অনেক স্বস্তি বোধ করছেন।
",22/9/2020,international
আবুধাবিতে ইউস হোম রিয়েল এস্টেটের যাত্রা শুরু,"সংযুক্ত আরব আমিরাতের রাজধানী আবুধাবির এলেক্ট্রাতে ইউস হোম রিয়েল এস্টেট কোম্পানির যাত্রা শুরু হয়েছে।



বৃহস্পতিবার বাদআছর কোম্পানির নতুন অফিস উদ্বোধন করেন আনজুমানিয়া রজবিয়া ট্রাস্টের চেয়ারম্যান আলহাজ আবুল কাশেম নুরী।এ সময়ে প্রতিষ্ঠানটির মালিক আবুল বশরসহ বাংলাদেশ সমিতি সংযুক্ত আরব আমিরাতের সভাপতি প্রকোশলী সৈয়দ মোয়াজ্জম হোসেন, বিশিষ্ট ব্যবসায়ী আলহাজ মোহাম্মদ আব্দুল ওহাব, বিশিষ্ট ব্যবসায়ী নুর হোসেন সুমন, রাজনৈতিক ব্যক্তিত্ব আমিনুল ইসলাম টিপু, নজরুল ইসলাম, নুর আহমেদ বাদশা মিয়া, এ্যানি চৌধুরী, আবু রাসেল, সাজেদুর রহমান সাচ্চু,আহমেদ কবির রাজা, আবু তাহের, তহিদুল ইসলাম, মো. টিপু,নাজির হোসেন, সহিদ উল্যাহ এবং আবুধাবির বিশিষ্ট ব্যবসায়ী ও কমিউনিটির ব্যাক্তিরা উপস্হিত ছিলেন।
প্রতিষ্ঠানটির উদ্বোধনপূর্বে খতমে কোরআন ও দোয়া মাহফিলের আয়োজন করা হয়।
",22/9/2020,international
মার্কিনীদের কানাডার নাগরিক হওয়ার প্রবণতা বেড়েছে,"সারা বিশ্বে রয়েছে কানাডার জনপ্রিয়তা। সাম্প্রতিককালে মার্কিনীদের মধ্য যুক্তরাষ্ট্রের নাগরিকত্ব ছেড়ে কানাডার নাগরিক হওয়ার প্রবণতা বেড়েছে। বিশেষ করে ট্রাম্প মার্কিন প্রেসিডেন্ট হিসেবে নির্বাচিত হওয়ার পর মার্কিন নাগরিকত্ব ছেড়ে কানাডায় স্থায়ীভাবে বসবাসে আবেদনের সংখ্যা বাড়তে শুরু করে।



কানাডার ২০১৫ সালের তুলনায় ২০২০ সালের প্রথম আট মাসে আবেদনের সংখ্যা বেড়ে যায় দুই হাজার। এক পরিসংখ্যানে দেখা গেছে, ২০১৫ সালে যুক্তরাষ্ট্র থেকে কানাডায় স্থায়ীভাবে বসবাসের জন্য আবেদন করেছিলেন ৬ হাজার ৮০০ জন। ২০১৬ সালে সেটি হলো ৭ হাজার ৭০০-এর বেশি। ২০১৭ সালে আর একটু বেড়ে হয়েছে ৯ হাজারে। আর ২০২০ সালের আগস্ট পর্যন্ত মার্কিন নাগরিকত্ব ছেড়ে কানাডায় আসার জন্য আবেদন করেছেন ৮ হাজার ৭০০ জন।আয়তনের দিক থেকে কানাডা ৯ হাজার ৯৮৫ মিলিয়ন বর্গকিলোমিটার হলেও জনসংখ্যা মাত্র ৩৬ মিলিয়ন। যার রয়েছে ১০টি প্রভিন্স এবং ৩টি টেরিটরি।১৯৭১ সালে কানাডাই বিশ্বের প্রথম দেশ হিসেবে ঘোষণা দেয় মাল্টি কালচারিজমের, যার মূলমন্ত্র হলো সব নাগরিকের থাকবে সমান অধিকার ও দায়িত্ব। যার ফলে এ পর্যন্ত ১৭ মিলিয়নের বেশি লোক অভিবাসী হয়ে দেশটিতে এসে স্থায়ীভাবে বসবাস করছে। কানাডা শান্তি রক্ষায় সব সময় গুরুত্বপূর্ণ ভূমিকা পালন করে আসছে।ইমিগ্রেশন সংস্থার হিসাব অনুযায়ী প্রতিবছর প্রায় আড়াই লাখ অভিবাসনপ্রত্যাশী পাড়ি দেয় কানাডায়। এক সমীক্ষায় দেখা গেছে, কানাডার বিচার ব্যবস্থা, নির্বাচনী প্রক্রিয়া, শিক্ষা ব্যবস্থা, চিকিৎসা যোগাযোগ ব্যবস্থা, জীবনের নিরাপত্তা, স্থিতিশীল অর্থনীতি, শক্তিশালী ব্যাংকিং ব্যবস্থার কারণে দেশ হিসেবে বিশ্বের সবার কাছে ব্যাপক প্রশংসা কুড়িয়েছে।অন্যদিকে যুক্তরাষ্ট্র থেকে কানাডায় ইমিগ্রেশন নেয়ার অনেকগুলো কারণ রয়েছে। যেমন পরিবারের জন্য আরও ভাল ভবিষ্যত তৈরি করা, একটি ভালো কাজের-জীবন ভারসাম্য তৈরি করা, পড়াশোনা আরও বাড়ানো বা কেবল শহর জীবনের ঝামেলা থেকে বাঁচার জন্য। বিশ্বের অন্যান্য দেশ থেকে পাড়ি জমানোর চেয়ে যুক্তরাষ্ট্র থেকে কানাডা যাওয়া অনেক সহজ।কানাডার ক্যালগেরির বিশিষ্ট ব্যবসায়ী আব্দুল্লা রফিক বলেন, বসবাসের জন্য কানাডা একটি চমৎকার জায়গা যা সারা পৃথিবীতে স্বীকৃতl পৃথিবী নামক গ্রহের এমন কোনো দেশ খুঁজে পাওয়া দুষ্কর যেখান থেকে মানুষ কানাডাতে এসে আবাস গড়েনিl সর্বত্র মাল্টিকালচারের প্রভাব দৃশ্যমানl মার্কিন নাগরিকদের স্থায়ীভাবে বসবাসের কানাডায় আসার অনেকগুলো কারণের মধ্যে সরকারের ব্যবসাবান্ধব নীতি, সহজ ওয়ান স্টপ সার্ভিস উল্লেখযোগ্যlউন্নয়ন গবেষক ও সমাজতাত্ত্বিক বিশ্লেষক মাহমুদ হাসান অভিমত প্রকাশ করে বলেন, ট্রাম্প সরকারের শুরু থেকেই বহুজাতিক সংস্কৃতির প্রতি তার বিরূপ সমালোচনা এবং ধর্মনিরপেক্ষতা ও বিভিন্ন ধর্মীয় বিশ্বাসের প্রতি তার আক্রমণাত্মক মনোভাব মার্কিন যুক্তরাষ্ট্রে বসবাসকারী অনেক শান্তিপ্রিয় মানুষের মনে হতাশা তৈরি করে। সেই সঙ্গে ইমিগ্র্যান্টদের প্রতি তার বৈষম্যমূলক দৃষ্টিভঙ্গি, মেডিকেলসহ চিকিৎসা বীমায় সরকারি সহায়তার ক্ষেত্রে নানাবিধ শর্তারোপ, বর্ণবাদী ধারার উত্থান বিরাট সংখ্যক জনগোষ্ঠীর মনে বিকল্প অনুসন্ধানের সুযোগ তৈরি করে।এরই ফলশ্রুতিতে প্রতিবেশী কল্যাণ রাষ্ট্র কানাডাই তাদের প্রাধিকার তালিকায় শীর্ষে স্থান পায়।
",22/9/2020,international
ফিলিস্তিন সমস্যার সমাধান ছাড়া মধ্যপ্রাচ্যে শান্তি আসবে না: রাশিয়া,"রাশিয়া বলেছে, ইসরাইলি-ফিলিস্তিনি সংঘাতের অবসান ছাড়া মধ্যপ্রাচ্যে স্থায়ী শান্তি প্রতিষ্ঠার চিন্তা করা হবে ভুল।



মঙ্গলবার হোয়াইট হাউসে দীর্ঘ দিনের শত্রু দেশ বাহরাইন ও সংযুক্ত আরব আমিরাতের সঙ্গে ইসরাইলের সম্পর্ক স্বাভাবিক করার পর রাশিয়ার পররাষ্ট্র মন্ত্রণালয়ের বিবৃতিতে একথা বলা হয়।-খবর এএফপিররাশিয়া জানায়, এমন চুক্তির ফলে ইসরাইল ও আরব বিশ্বের অনেক দেশের মধ্যে সম্পর্ক স্বাভাবিক করার ক্ষেত্রে অগ্রগতি হলেও ফিলিস্তিন সমস্যা এখনো চরম পর্যায়ে রয়েছে। তারা জানায়, ফিলিস্তিন সমস্যার সমাধান খুঁজে বের করা ছাড়া মধ্যপ্রাচ্যের স্থায়ী স্থিতিশীলতা অর্জনের ক্ষেত্রে এটি একটি ভুল সিদ্ধান্ত হবে। 
মস্কো এ সংকট সমাধানের সমন্বিত প্রচেষ্টা জোরদারে আঞ্চলিক ও আন্তর্জাতিক নেতাদের প্রতি আহ্বান জানিয়েছে।পররাষ্ট্র মন্ত্রণালয়ের বিবৃতিতে বলা হয়, রাশিয়া এ ধরনের যৌথ প্রচেষ্টা চালানোর জন্য প্রস্তুত রয়েছে।এদিকে হোয়াইট হাউসের চিফ অব স্টাফ মার্ক মিডোসও বলেছেন, ইসরাইলের সঙ্গে সম্পর্ক স্বাভাবিকীকরণ করতে আরও পাঁচটি দেশ গুরুত্বসহকারে বিবেচনা করছে।এর আগে চলতি সপ্তাহে দখলদার রাষ্ট্রটির সঙ্গে শান্তি চুক্তি করেছে সংযুক্ত আরব আমিরাত ও বাহরাইন। বার্তা সংস্থা রয়টার্সের খবরে এমন তথ্য পাওয়া গেছে।বৃহস্পতিবার এয়ার ফোর্স ওয়ানে সাংবাদিকদের সঙ্গে আলাপকালে তিনি এসব তথ্য দিলেও সেই পাঁচটি দেশ নিয়ে বিস্তারিত কোনো বক্তব্য দেননি।উইসকনসিনে নির্বাচনী প্রচারে যোগ দিতে মার্কিন প্রেসিডেন্ট ডোনাল্ড ট্রাম্পকে বহন করে নিয়ে যাচ্ছিল এয়ার ফোর্স ওয়ান।মিডোস বলেন, তিনটি দেশই ওই অঞ্চলের। কিন্তু এর বেশি কিছু তিনি বলতে অস্বীকার করেন।আরও অনেক দেশ ইসরাইলের সঙ্গে সম্পর্ক স্বাভাবিক করতে চায় বলে আশাবাদ ব্যক্ত করেন ট্রাম্প। তবে সম্ভাব্য এসব দেশের মধ্যে ওমান একটি।দেশটির রাষ্ট্রদূত মঙ্গলবার হোয়াইট হাউসে ইসরাইলের সঙ্গে আমিরাতের শান্তি চুক্তির অনুষ্ঠানে উপস্থিত ছিলেন।সৌদি আরবও অবৈধ রাষ্ট্রটির সঙ্গে সম্পর্ক স্থাপনে অবশেষে রাজি হয়েছে বলে জানিয়েছেন ট্রাম্প।",22/9/2020,international
করোনায় মৃত্যু সাড়ে ৯ লাখ ছাড়াল,"বৈশ্বিক মহামারী কভিড-১৯ এ বিপর্যস্ত বিশ্ব। রোজ আক্রান্ত হচ্ছেন হাজার হাজার মানুষ। মৃত্যুর সংখ্যাও বেড়েই চলেছে। ইতিমধ্যে মৃত্যুর মিছিল সাড়ে ৯ লাখ ছাড়িয়ে গেছে। আর শনাক্ত রোগীর সংখ্যা তো আগেই ৩ কোটির মাইলফলক ছাড়িয়ে গেছে।



করোনাভাইরাসে আক্রান্ত ও মৃত্যুর পরিসংখ্যান রাখা আন্তর্জাতিক ওয়েবসাইট ওয়ার্ল্ডওমিটারের তথ্যানুযায়ী, শুক্রবার সকাল ১০ টা পর্যন্ত করোনায় মারা গেছেন ৯ লাখ ৫০ হাজার ৫৫৫ জন। আর আক্রান্ত হয়েছেন ৩ কোটি ৩ লাখ ৫১ হাজার ৫৮৯ জন। এদের মধ্যে সুস্থ হয়ে উঠেছেন ২ কোটি ২০ লাখ ৪১ হাজার ৩১৪ জন। করোনা সংক্রমণ ও মৃত্যুর বৈশ্বিক তালিকায় শীর্ষে থাকা যুক্তরাষ্ট্রে শনাক্ত ৬৮ লাখ সাড়ে ৪৭ হাজারের বেশি। এখন পর্যন্ত মারা গেছেন ২ লাখ ২ হাজারের বেশি মানুষ।সংক্রমণে দ্বিতীয় আর মৃত্যুতে তৃতীয় অবস্থানে থাকা ভারতে শনাক্ত হয়েছেন ৫২ লাখ ১২ হাজারের বেশি। এখন পর্যন্ত মারা গেছেন ৮৪ হাজার ৪০৪ জন।মৃত্যুতে দ্বিতীয় আর সংক্রমণে তৃতীয় স্থানে থাকা ব্রাজিলে আক্রান্ত হয়েছেন ৪৪ লাখ ৫৭ হাজারের বেশি। এখন পর্যন্ত মারা গেছেন ১ লাখ ৩৫ হাজারের বেশি মানুষ।
",22/9/2020,international
তুরস্ক তার অধিকারের প্রশ্নে কাউকে ছাড় দেবে না: এরদোগান,"তুরস্কের প্রেসিডেন্ট রিসেপ তাইয়্যেপ এরাদোগান বলেছেন, সমুদ্রসীমা নিয়ে গ্রিসের সঙ্গে যে দ্বন্দ্ব চলছে তা মীমাংসার জন্য সংলাপে বসতে তুরস্ক খোলা মন নিয়ে প্রস্তুত। তবে তুরস্ক তার অধিকারের প্রশ্নে কোনো ছাড় দেবে না।



বৃহস্পতিবার জার্মান চ্যান্সেলর অ্যাঙ্গেলা মার্কেলের সঙ্গে এক ভিডিও কনফারেন্সে এরদোগান একথা বলেন। তিনি বলেন, গ্রিসের সঙ্গে গঠনমূলক সংলাপে বসতে প্রস্তুত থাকলেও তুরস্ক ন্যায্য অবস্থানে অটল থাকবে।গ্রিস ও তুরস্কের দ্বন্দ্বে মধ্যস্থতা করার চেষ্টা করছে জার্মানি। তুরস্ক এবং গ্রিস দুটিই ন্যাটো সামরিক জোটের সদস্য।ভিডিও কনফারেন্স এরদোগান জার্মান চ্যান্সেলরকে বলেন, সংলাপের মাধ্যমে চলমান দ্বন্দ্বের মীমাংসা হতে পারে তবে এর ভিত্তি হতে হবে স্বচ্ছতা। এ সময় তিনি জোর দিয়ে বলেন, তুরস্ক তার অধিকারের প্রশ্নে চূড়ান্ত ও সক্রিয় নীতি বাস্তবায়ন করবে। আগামী সপ্তাহে ইউরোপীয় ইউনিয়নের নেতারা জরুরি বৈঠকে বসতে যাচ্ছেন যেখানে তুরস্কের ওপর নিষেধাজ্ঞা আরোপের বিষয় নিয়ে আলোচনা হবে। গ্রিস ও সাইপ্রাসের পানিসীমার কাছে বিতর্কিত এলাকায় তুরস্ক তেল-গ্যাসের অনুসন্ধান চালাচ্ছে। এজন্য আঙ্কারার ওপর নিষেধাজ্ঞা দিতে যাচ্ছে ইউরোপীয় ইউনিয়ন।",22/9/2020,international
করোনার টিকা বাজারে আসার আগেই বেচাকেনা শেষ ,"দিনের পর দিন বাড়ছে করোনাভাইরাসের সংক্রমণ। লম্বা হচ্ছে মৃত্যুর সারি। মহামারীর এমন ভয়ংকর অবস্থার মধ্যেই ভ্যাকসিন বা টিকা পাওয়ার দীর্ঘ অপেক্ষার প্রহর কমে আসার সুসংবাদও অতি নিকটে। মার্কিন প্রেসিডেন্ট ডোনাল্ড ট্রাম্পও কয়েক সপ্তাহের মধ্যে আমেরিকানদের টিকা দেয়ার ঘোষণা দিয়েছেন।



কিন্তু সবচেয়ে বড় দুঃসংবাদ হয়ে আসা তথ্য হল- বিশ্বের মাত্র ১৩ শতাংশ মানুষের প্রতিনিধিত্ব করা কয়েকটি ধনী দেশ অর্ধেকের বেশি প্রতিশ্রুত টিকা কিনে রেখেছে। বাকি টিকা উন্নয়নশীল ও অনুন্নত দেশগুলোর জন্য। এয়ারফিনিটির ডাটা বিশ্লেষণ করে দাতব্য সংস্থা অক্সফামের এক রিপোর্টে উঠে এসেছে এমন তথ্য। এএফপি।বৃহস্পতিবার অক্সফামের তথ্য মতে, বাজারের আসার দৌড়ে এগিয়ে থাকা পাঁচটি টিকা কোম্পানি- ফাইজার, সিনোভ্যাক, মডার্না, অ্যাস্ট্রাজেঙ্কা গামালিয়া বা স্পুটনিকের উৎপাদন ক্ষমতা রয়েছে ৫শ’ ৯০ কোটি ডোজ। এর মধ্যে এখন পর্যন্ত ৫শ’ ৫০ কোটি ডোজের উৎপাদন চুক্তি হয়েছে, যার মধ্যে ২শ’ ৭০ কোটি ডোজ বা মোট টিকার ৫১ শতাংশই কিনে রেখেছে কয়েকটি উন্নত দেশ। এই দেশগুলোর মধ্যে আছে- যুক্তরাষ্ট্র, যুক্তরাজ্য, ইউরোপিয়ন ইউনিয়ন, অস্ট্রেলিয়া, হংকং, জাপান, ম্যাকাউ, সুইজারল্যান্ড ও ইসরাইল। বাকি ২শ’ ৬০ কোটি টিকা কিনে বা বুকিং দিয়ে রেখেছে উন্নয়নশীল দেশগুলো। এর মধ্যে আছে বাংলাদেশ, ভারত, চীন, ব্রাজিল, ইন্দোনেশিয়া এবং মেক্সিকো।বর্তমানে ট্রায়ালের শেষ স্তরে থাকা টিকা ও মেডিসিন উৎপাদনকারী কোম্পানিগুলোর চুক্তি পর্যালোচনা করে অক্সফামের বিশ্লেষকরা বলছেন, ‘জীবন রক্ষাকারী ভ্যাকসিনটি পাওয়ার ক্ষেত্রে আপনি কোথায় বসবাস করছেন বা আপনার কত টাকা আছে সেটির ওপর নির্ভরতা থাকা উচিত নয়। নিরাপদ ও কার্যকর একটি ভ্যাকসিন উৎপাদন ও অনুমোদন গুরুত্বপূর্ণ, একই সঙ্গে সমান গুরুত্বপূর্ণ হচ্ছে যেখানে কোভিড-১৯ আছে সেখানেই ভ্যাকসিনটি সহজলভ্য ও সহনীয় দামে সরবরাহ নিশ্চিত করা।করোনাভাইরাসের টিকা বাজারে এলেও দরিদ্র দেশগুলো সহজে তা পাবে কিনা, সেটি নিয়ে উদ্বেগ-উৎকণ্ঠা ছিল আগে থেকেই। বিল গেটসসহ অনেকে সবার টিকার পাওয়ার অধিকারের ক্ষেত্রে সোচ্চার ছিলেন। কিন্তু অক্সফামের তথ্য বলছে, টিকা নিয়ে রাজনীতি হবে এবং প্রয়োজন না হলেও ধনী দেশগুলোর আগাম কিনে রাখার কারণে দরিদ্র দেশগুলোর টিকা পেতে ও আক্রান্ত মানুষকে প্রয়োজনীয় টিকা দিতে সমস্যায় পড়তে হবে। উদ্বেগের বিষয়, মডার্না করদাতাদের অর্থ থেকে ২৬০ কোটি ডলার পেয়েছে। ধারণা করা হয়েছিল এটি সবার জন্য টিকা সহজলভ্য করে দেবে; কিন্তু সংস্থাটি লাভের জন্য ধনী দেশগুলো কাছে টিকার একটি অংশ বিক্রি করে দিয়েছে বলে জানতে পেরেছে অক্সফাম।পরিস্থিতি বিবেচনায় নিয়ে অক্সফামসহ দাতব্য সংস্থাগুলো করোনার টিকাকে ‘পিপলস ভ্যাকসিন’ হিসেবে বিনামূল্যে বিতরণের আহ্বান জানিয়েছে। আর এটি সম্ভব হবে ভ্যাকসিন কোম্পানিগুলো যদি তাদের প্যাটেন্ট উন্মুক্ত করে দিয়ে টিকা উৎপাদনকে সবার জন্য উন্মুক্ত করে দেয়। ইউনিসেফ অবশ্য দরিদ্র দেশগুলোর দিকে এগিয়ে আসছে। নিন্ম ও মধ্যম আয়ের দেশগুলোতে ভ্যাকসিন সরবরাহ নিশ্চিত করার কাজে সংস্থাটি নেতৃত্ব দেবে।",22/9/2020,international
পর্যটকদের জন্য দ্বার খুলে দেয়ার সিদ্ধান্ত থাইল্যান্ডের,"থাইল্যান্ড বিদেশি পর্যটকদের অক্টোবরের শুরুর দিক থেকে বিশেষ ভিসা প্রদান শুরু করবে, যা দেশের ঝিমিয়ে পড়া পর্যটননির্ভর অর্থনীতিকে পুনরুদ্ধারে সাহায্য করবে। 
মহামারী করোনাভাইরাসের কারণে ৬ মাসের বেশি সময় বিদেশি পর্যটকদের থাইল্যান্ডে আশার ওপর নিষেধাজ্ঞা ছিল।



প্রধানমন্ত্রী প্রায়ূথ চ্যান-ওচার মন্ত্রিসভা থাইল্যান্ডে ৯০ থেকে ২৮০ দিনের মধ্যে থাকার পরিকল্পনা করে পর্যটকদের ভিসা দেয়ার প্রস্তাবকে অনুমোদন দিয়েছে, এমনটা জানিয়েছেন সরকারি মুখপাত্র ট্রাইসুরি তাইসরানকুল।তিনি বলেন, ভ্রমণকারীরা থাইল্যান্ডে আসার পরে ১৪ দিনের রাষ্ট্রীয় কোয়ারেন্টিন ভোগ করবেন এবং স্বাস্থ্য ও সুরক্ষা সংক্রান্ত বিধিগুলো মেনে চলতে হবে।
থাইল্যান্ডের অর্থনীতি অনেকটা পর্যটকনির্ভর। সারা বছরই থাইল্যান্ডে বিশ্বের পর্যটকদের পদচারণায় মুখরিত থাকে। সরকারের এমন সিদ্ধান্তের ফলে সাধারণ মানুষের দীর্ঘদিনের ক্ষতি কাটিয়ে উঠবে বলে আশা করছেন অনেকে। আবার ঘুরে দাঁড়াবে থাইল্যান্ডের অর্থনীতি। সবাই কাটিয়ে উঠবে করোনাকালীন ক্ষতি।
",22/9/2020,international
৩ কোটি ছাড়াল করোনা রোগী ,"কোভিড-১৯ মহামারী কিছুতেই নিয়ন্ত্রণে আসছে না। কোনো কোনো দেশে সংক্রমণ কমে এলেও কোনো কোনো দেশে বেড়েছে। ইতিমধ্যে বিশ্বে করোনা রোগীর সংখ্যা তিন কোটি ছাড়িয়ে গেছে। এ তথ্য ওয়ার্ল্ডওমিটারসের।




করোনাভাইরাসে মৃত্যু ও আক্রান্তের পরিসংখ্যান রাখা আন্তর্জাতিক এই সংস্থার তথ্যমতে, বৃহস্পতিবার সকাল ৯টা পর্যন্ত করোনাভাইরাস মহামারীতে এ পর্যন্ত বিশ্বের ২১৫ দেশ ও অঞ্চল আক্রান্ত হয়েছে। এ পর্যন্ত বিশ্বজুড়ে মোট আক্রান্তের সংখ্যা তিন কোটি ৩৬ হাজার ৮৬৮। এর মধ্যে ৯ লাখ ৪৫ হাজার ৯২ জনের মৃত্যু হয়েছে। ইতিমধ্যে সুস্থ হয়ে উঠেছেন দুই কোটি ১৮ লাখ ৪ হাজার ৩০ জন।বিশ্বের সবচেয়ে বেশি করোনাক্রান্ত ও মৃত্যুর শিকার হয়েছে যুক্তরাষ্ট্রের লোকজন। আক্রান্তে যুক্তরাষ্ট্রের পরেই রয়েছে ভারত। আর মৃত্যুতে লাখ পার করা ব্রাজিল যুক্তরাষ্ট্রের পরে। ২০১৯ সালের ডিসেম্বরে চীনের হুবেইপ্রদেশের রাজধানী উহান থেকে ছড়িয়ে পড়ে করোনাভাইরাস। উৎপত্তিস্থল চীনে ৮৩ হাজারেরও বেশি মানুষ আক্রান্ত হলেও সেখানে ভাইরাসটির প্রাদুর্ভাব কমে গেছে। তবে বিশ্বের অন্যান্য দেশে এই ভাইরাসের প্রকোপ বাড়ছে। বিশেষ করে এশিয়ার দেশ ভারতে ভাইরাসটি তাণ্ডব দেখাচ্ছে। গত ১১ মার্চ দুনিয়াজুড়ে মহামারী ঘোষণা করে বিশ্ব স্বাস্থ্য সংস্থা (ডব্লিউএইচও)।
ওয়ার্ল্ডওমিটারসের তথ্যানুযায়ী, এখন পর্যন্ত সবচেয়ে বেশি আক্রান্ত ও মৃতের সংখ্যা যুক্তরাষ্ট্রে। সেখানে মোট আক্রান্তের সংখ্যা ৬৮ লাখ ২৮ হাজার ৩০১। মৃত্যু হয়েছে দুই লাখ এক হাজার ৩৪৮ জনের।আক্রান্তের হিসাবে দ্বিতীয় স্থানে রয়েছে ভারত। দেশটিতে মোট আক্রান্তের সংখ্যা ৫১ লাখ ১৫ হাজার ৮৯৩। এর মধ্যে ৮৩ হাজার ২৩০ জনের মৃত্যু হয়েছে।ব্রাজিলে আক্রান্তের সংখ্যা ৪৪ লাখ ২১ হাজার ৬৮৬। এর মধ্যে এক লাখ ৩৪ হাজার ১৭৪ জনের মৃত্যু হয়েছে।উৎপত্তিস্থল চীনে আক্রান্তের সংখ্যা ৮৫ হাজার ২২৩। এর মধ্যে চার হাজার ৬৩৪ জনের মৃত্যু হয়েছে।
",22/9/2020,international
কোমা থেকে জেগে প্রথম ছবি শেয়ার করলেন নাভালনি,"জার্মানির একটি হাসপাতালে চিকিৎসাধীন রুশ বিরোধী নেতা আলেক্সেই নাভালনি কোমা থেকে সেরে উঠে প্রথম ছবি শেয়ার করেছেন।



মঙ্গলবার তিনি ইনস্টাগ্রামে নিজের ছবি পোস্ট করে তাতে লিখেছেন, আমি নাভালনি বলছি। আপনাদের মিস করছি। এখনো খুব বেশি সেরে উঠতে পারিনি। তবে মঙ্গলবার থেকে সারা দিন আমি নিজে নিজে নিঃশ্বাস নিতে পেরেছি।তিনি লেখেন, কোনো কিছুর সাহায্য নিতে হচ্ছে না। গলায় ভাল্বও নিইনি। এটা করতে পেরে আমার খুব ভালো লাগছে। গত ২০ আগস্ট রাশিয়ার ৪৪ বছর বয়সী নাভালনি রাশিয়ার একটি বিমানে করে যাওয়ার সময় আচমকা অসুস্থ হয়ে পড়েন। দু’দিন পরে তাকে জার্মানির একটি দাতব্য হাসপাতালে নিয়ে আসা হয়। 
সেখানে জার্মান চিকিৎসকরা জানান, নাভালনিকে নভিচক গ্যাস প্রয়োগ করা হয়েছে। নার্ভ গ্যাস নামের এই গ্যাসটি সোভিয়েত যুগে ব্যবহার করা হতো। ব্রিটেন দাবি করেছে, ২০১৮ সালে ইংল্যান্ডে সাবেক রুশ গোয়েন্দা সের্গেই স্ক্রিপাল ও তার মেয়ের ওপরও প্রয়োগ করা হয়েছিল।গত সোমবার জার্মান সরকার জানিয়েছে, তাদের চিকিৎসকদের তথ্যের প্রমাণ পাওয়া গেছে ফ্রান্সের ল্যাবরেটরিতেও। নাভালনিকে বিষপ্রয়োগের সঙ্গে জড়িত থাকার অভিযোগ অস্বীকার করে এই সম্পর্কে বিশদ জানানোর জন্য ক্রেমলিন জার্মানির চ্যান্সেলর অ্যাঙ্গেলা মেরকেল ও অন্য নেতাদের কাছে আহ্বান জানিয়েছিল। রুশ পররাষ্ট্রমন্ত্রী এটাকে পশ্চিমাদের একটা ‘ধোঁকাবাজি’ হিসেবে আখ্যায়িত করে বলেন, রাশিয়ার ওপর নিষেধাজ্ঞা আরোপের অজুহাত হিসেবে তারা এই চাল চেলেছে।রাশিয়ান প্রেসিডেন্ট ভ্লাদিমির পুতিনের কট্টর সমালোচক নাভালনি ২০ আগস্ট সাইবেরিয়ার শহর টমস্ক থেকে মস্কোর উদ্দেশ্যে একটি ফ্লাইটে অসুস্থ হয়ে পড়েছিলেন। পরে ফাইটটি জরুরি অবতরণ করে তাকে চিকৎসার জন্য পাঠানো হয়। আল জাজিরা ও ইয়েনি শাফাক
",22/9/2020,international
ফ্রন্টলাইন কর্মীদের জন্য আমিরাতে করোনা ভ্যাকসিনের অনুমোদন,"সংযুক্ত আরব আমিরাতে করোনার ভ্যাকসিনের প্রথম ডোজ ফ্রন্টলাইন কর্মী ও চিকিৎসকদের জন্য অনুমোদন দেয়া হয়েছে।



সোমবার (১৪ সেপ্টেম্বর) দেশটির স্বাস্থ্যমন্ত্রী আব্দুল রাহমান আল ওয়েস বলেছেন, আমিরাতে ৬ সপ্তাহব্যাপী করোনার যে ভ্যাকসিনের মানব ট্রায়াল হয়েছে সেটার ডোজ প্রয়োগের অনুমোদন পাওয়া গেছে।যারা ফ্রন্টলাইন কোভিড চিকিৎসার সঙ্গে জড়িত ছিলেন শুরুতেই তাদের এ ভ্যাকসিন দেয়া অবিলম্বে শুরু হবে।মন্ত্রী আরও বলেন, দ্রুত সময়ের মধ্যে গণমাধ্যমে এ বিষয়ে বিস্তারিত জানানো হবে। ফ্রন্টলাইন কর্মীদের পরপরই ফাইনাল পরীক্ষা শেষে সাধারণ জনগণের জন্য উন্মুক্ত করা হবে। আমিরাতে সব নাগরিক ভ্যাকসিন পাবেন।
",22/9/2020,international
রাশিয়ার পারমাণবিক ক্ষেপণাস্ত্রের হুমকির মুখোমুখি যুক্তরাজ্য!,"রাশিয়ার পারমাণবিক ক্ষেপণাস্ত্র নিয়ে যুক্তরাজ্যকে সতর্ক করেছেন দেশটির প্রতিরক্ষা গোয়েন্দা বিভাগের প্রধান লেফটেনেন্ট জেনারেল জিম হকেনহুল। তার দাবি, রাশিয়ার পারমাণবিক ক্ষমতা সম্পন্ন ক্ষেপণাস্ত্রের হুমকির মুখোমুখি রয়েছে যুক্তরাজ্য। এই ক্ষেপণাস্ত্র বছরের পর বছর ধরে পৃথিবী ভ্রমণ করতে পারে।



রোববার দি টেলিগ্রাফকে দেয়া এক সাক্ষৎকারে তিনি বলেন, গতানুগতি হুমকি থাকা সত্ত্বেও, আমরা দেখেছি 
আমাদের বিরোধীরা কৃত্রিম বুদ্ধিমত্তা, মেশিন লার্নিং (কম্পিউটার এলগরিদমের ওপর অভিজ্ঞতা) এবং অন্যান্য প্রযুক্তিতে বিনিয়োগ করছে। রাশিয়ার বিজ্ঞান ও আন্তর্জাতিক চুক্তির সীমানার কথা উল্লেখ করে তিনি বলেন, তারা সতর্ক করে দিয়ে বলছে, নিকটবর্তী অনির্দিষ্ট সময়ের মধ্যে একটি পারমাণবিক ক্ষমতাসম্পন্ন ক্ষেপণাস্ত্র তৈরি করতে পারে।প্রতিরক্ষা গোয়েন্দা প্রধান বলেন, মস্কো একটি সাবসোনিক পারমাণবিক ক্ষমতাসম্পন্ন ক্রুজ ক্ষেপণাস্ত্র সিস্টেমের পরীক্ষা করছে, যা পুরোবিশ্ব নাগালের মধ্যে রয়েছে এবং এটি অপ্রত্যাশিত দিক থেকে আক্রমণ করতে পারে। ‌'দায়িত্বহীনতার এই ধরনের কাজটি যে শাস্তিহীন হবে না, তা আমাদের অবশ্যই নিশ্চিত করতে হবে। আর তা নিশ্চিত করার জন্য আমাদের ইচ্ছা ও সক্ষমতা উভয়ই রয়েছে' যোগ করে তিনি।রাশিয়ার বিরুদ্ধে সম্প্রতি অভিযোগ উঠেছে যুক্তরাজ্য ও যুক্তরাষ্ট্রের ভোটে হস্তক্ষেপ করা ও বিরোধী দলের নেতা অ্যালেক্সি নাভালনিকে বিষ প্রয়োগের। ইয়েনি শাফাক",22/9/2020,international
ককেশাস মহড়ায় অংশ নিতে চীন-ইরানকে আমন্ত্রণ রাশিয়ার,"ককেশাস-২০২০ সামরিক মহড়ায় অংশ নিতে চীন ও ইরানসহ ছয়টি দেশকে আমন্ত্রণ জানিয়েছে রাশিয়া। মহড়া চলবে ২১ থেকে ২৬ সেপ্টেম্বর পর্যন্ত।



রুশ প্রতিরক্ষা মন্ত্রণালয় জানিয়েছে, ইরান, চীন, পাকিস্তান, বেলারুশ, আর্মেনিয়া ও মিয়ানমারকে মহড়ায় অংশ নিতে আমন্ত্রণ জানানো হয়েছে। খবর ইন্টারফেক্সের।এ ছাড়া আজারবাইজান, কাজাখস্তান ও তাজিকিস্তানসহ আরও ছয়টি দেশের প্রতিনিধিরা পর্যবেক্ষক হিসেবে উপস্থিত থাকবে। রাশিয়ার নেতৃত্বে এই যৌথ মহড়ায় ৮০ হাজার সেনা অংশ নেবে। রাশিয়ার দক্ষিণ-পশ্চিমাঞ্চলের নিরাপত্তা নিশ্চিত করা সংক্রান্ত বিষয়গুলো এ মহড়ায় গুরুত্ব পাবে বলে জানা গেছে।এর আগে চীনা প্রতিরক্ষা মন্ত্রণালয় জানিয়েছে, যৌথ মহড়ায় প্রতিরক্ষা কৌশল রপ্ত করার ওপর বিশেষ জোর দেয়া হবে। এ ছাড়া শত্রুপক্ষকে ঘেরাও করে যুদ্ধক্ষেত্রের নিয়ন্ত্রণ ও কমান্ড পরিচালনার বিষয়গুলোও গুরুত্ব পাবে।",22/9/2020,international
