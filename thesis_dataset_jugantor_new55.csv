স্বাধীন বাংলা দলের ফুটবলার নওশেরুজ্জামান আর নেই,"করোনায় আক্রান্ত হয়ে মারা গেছেন স্বাধীন বাংলা ফুটবল দলের অন্যতম সদস্য ও জাতীয় দলের সাবেক ফুটবলার কে এম নওশেরুজ্জামান। (ইন্না-লিল্লাহে...... রাজেউন)



তার বয়স হয়েছিল ৭০ বছর। সোমবার রাত সাড়ে ৯টার দিকে রাজধানীর ইবনে সিনা হাসপাতালে চিকিৎসাধীন অবস্থায় তিনি মৃত্যুবরণ করেন বলে নিশ্চিত করেছেন তার চাচাতো ভাই সাইদুজ্জামান।এর আগে কোভিড-১৯ এ আক্রান্ত হলে গত ৭ সেপ্টেম্বর ইবনে সিনা হাসপাতালে নওশেরুজ্জামানকে ভর্তি করানো হয়। পরদিন তাকে নিবিড় পর্যবেক্ষণ কেন্দ্র (আইসিইউ) তে স্থানান্তর করা হয়।কে এম নওশেরুজ্জামান ঢাকা বিশ্ববিদ্যালয়ের ব্লু, মোহামেডান স্পোর্টিং ক্লাব, ভিক্টোরিয়া স্পোর্টিং ক্লাব, ওয়ারী ক্লাব, ফায়ার সার্ভিস, ঢাকা ওয়ান্ডারার্স ক্লাব ও বাংলাদেশ ওয়াপদার হয়ে খেলেছেন। স্বাধীন বাংলা ফুটবল দলের হয়ে মু্ক্তিযুদ্ধে অংশ নিয়েছেন। খেলেছেন জাতীয় ফুটবল দলেও।",22/9/2020,covid-19
করোনা চিকিৎসায় এক্সরে ও রক্তের কিছু পরীক্ষার ভূমিকা রয়েছে,"করোনাভাইরাস (কোভিড-১৯) চিকিৎসায় এক্স-রে ও রক্তের কিছু পরীক্ষার ভূমিকা রয়েছে। শহরের হাসপাতালগুলোতে এ ব্যবস্থা থাকলেও জেলা পর্যায়ের হাসপাতালে তা বৃদ্ধি করা প্রয়োজন।



দ্বিতীয় দফার সংক্রমণ দ্রুত নির্ণয়ে বর্ধিত হারে পরীক্ষা করা প্রয়োজন। রোববার রাতে কোভিড-১৯ জাতীয় কারিগরি পরামর্শক কমিটির ২০তম অনলাইন সভায় কমিটির চেয়ারপারসন অধ্যাপক ডা. মোহাম্মদ শহিদুল্লা এসব কথা বলেন। সভায় জাতীয় পরামর্শক কমিটির সদস্য স্বাস্থ্য অধিদফতরের মহাপরিচালক অধ্যাপক ডা. এবিএম খুরশীদ আলমের সঙ্গে বিভিন্ন বিষয়ে আলোচনা করেন। কমিটির সভাপতির পক্ষে ড. এসএম আলমগীর গণমাধ্যমকে এ তথ্য জানান।এ সময় জানানো হয়, জাতীয় পরামর্শক কমিটি স্বাস্থ্য অধিদফতরের ল্যাবরেটরি কমিটির সঙ্গে যৌথভাবে কোভিড-১৯ টেস্টের নীতিমালার খসড়া চূড়ান্ত করেছে। কোভিড-১৯ এর নমুনা পরীক্ষার জন্য জনগণকে উদ্বুদ্ধ করতে পদক্ষেপ নিতে হবে। সংক্রমণ ছড়িয়ে পড়া প্রতিরোধ করতে সংক্রমিত ব্যক্তিকে দ্রুত চিহ্নিত করে আইসোলেট করতে হবে।জাতীয় পরামর্শক কমিটির সদস্যরা বলেন, কোভিড-১৯ সংক্রমণের প্রাথমিক পর্যায়ে চ্যালেঞ্জ থাকলেও বর্তমানে পরীক্ষার সক্ষমতা বৃদ্ধি, হাসপাতালের সেবার পরিধি ও মান উন্নয়ন করা হয়েছে। সরকারের ও বিভিন্ন সংস্থার পদক্ষেপের কারণেই কোভিড-১৯ সংক্রমণ নিয়ন্ত্রণে রাখা সম্ভব হয়েছে। যেসব দিকে এখনও উন্নয়ন প্রয়োজন সেসব দিকের ঘাটতিও চিহ্নিত হয়েছে, এখন ঘাটতি পূরণ করে পূর্ণ প্রস্তুতি নিতে হবে। তারা বলেন, বিভিন্ন দেশে দ্বিতীয় দফায় সংক্রমণ দেখা যাচ্ছে। আমাদের পার্শ্ববর্তী দেশ ভারতে সংক্রমণের মাত্রা অনেক বেশি। এছাড়া বিভিন্ন দেশের সঙ্গে যোগাযোগ উন্মুক্ত হচ্ছে ও হতে থাকবে। স্বাস্থ্যবিধি মানার বিষয়েও জনসাধারণের মধ্যে এক ধরনের শৈথিল্য লক্ষ করা যাচ্ছে। এ সবগুলোর কারণে আমাদের দেশেও পুনরায় সংক্রমণের আশঙ্কা রয়েছে। দ্বিতীয় দফার সংক্রমণ প্রতিরোধের পাশাপাশি সংক্রমণ হলে স্বাস্থ্যসেবা নিশ্চিত করতে পূর্ণ প্রস্তুতি নিয়ে রাখার পরামর্শ দেয়া হয়। দ্বিতীয় দফায় সংক্রমণ দ্রুত নির্ণয়ের লক্ষ্যে সতর্ক থাকার পরামর্শ দেয়া হয়। দ্বিতীয় দফার সংক্রমণ প্রতিরোধ ও নিয়ন্ত্রণে এখনই করণীয় বিষয়ে রোডম্যাপ প্রস্তুত করে সেই মোতাবেক পূর্ণ প্রস্তুতি গ্রহণ করার পরামর্শ দেয়া হয়। এরই পরিপ্রেক্ষিতে স্বাস্থ্য অধিদফতরের পক্ষ থেকে রোডম্যাপ প্রস্তুতিতে জাতীয় পরামর্শক কমিটির সহযোগিতা কামনা করা হয়। জাতীয় পরামর্শক কমিটিও তার সাব-কমিটিগুলোর মাধ্যমে এ রোডম্যাপ প্রস্তুতিতে সহযোগিতা করার ব্যাপারে আশ্বাস দেয়।কমিটি জানায়, গত কয়েক সপ্তাহ ধরেই আমাদের দেশে সংক্রমণের হার নিুমুখী, যদিও এ হার স্বস্তিকর মাত্রায় এখনও পৌঁছেনি। সম্প্রতি কিছু কিছু হাসপাতালের শয্যা খালি থাকছে, আবার অন্য রোগীর সংখ্যা প্রতিদিন বাড়ছে। অন্য রোগীদের চিকিৎসাসেবা নিশ্চিতে ও সাশ্রয় করতে কোভিড-১৯ হাসপাতালের অব্যবহৃত শয্যা সংখ্যা সংকোচনের সিদ্ধান্ত নেয়া হয়েছে। জাতীয় পরামর্শক কমিটি মনে করে এখনও আইসোলেশন কেন্দ্রের প্রয়োজন রয়েছে। তাই সংকোচন করা হলেও পুরোপুরি বন্ধ না করে ভবিষ্যতে প্রয়োজন হলে যাতে পুনরায় ব্যবহার করা যায়, সেই প্রস্তুতি নিয়ে রাখার পরামর্শ দেয়া হয়।সভায় কোভিড ভ্যাকসিন বিষয়ে স্বাস্থ্য মন্ত্রণালয় ও স্বাস্থ্য অধিদফতরের গৃহীত পদক্ষেপ নিয়ে অলোচনা করা হয়। সন্তোষ প্রকাশ করা হয়। এ ব্যাপারে ইতোমধ্যে জাতীয় পরামর্শক কমিটির দেয়া পরামর্শ বাস্তবায়ন করতে সুপারিশ করা হয়। কোভিড ভ্যাকসিনের টেকনোলজি নিয়ে এ দেশেই উৎপাদন করার সরকারের পরিকল্পনার প্রশংসা করা হয়। যদিও টিকা উৎপাদনে সারা বিশ্ব সক্রিয় তারপরও কার্যকর টিকার প্রাপ্যতা সময়সাপেক্ষ ও সময়সীমা এখনও অনিশ্চিত।

তারা বলেন, যেহেতু লকডাউন জীবিকার স্বার্থে সম্ভব নয়, তাই এ মুহূর্তে সঠিকভাবে মাস্ক পরা, সাবান দিয়ে বারবার হাত ধোয়া ও সামাজিক দূরত্ব বজায় রেখে চলাসহ সব স্বাস্থ্যবিধি মেনে চলাই কোভিড-১৯ প্রতিরোধের একমাত্র উপায়। এ ব্যাপারে জনসাধারণকে আরও সচেতন ও সক্রিয় অংশগ্রহণ নিশ্চিত করার জন্য সচেতনতামূলক কার্যক্রম জোরদার করা প্রয়োজন।কমিটির বিশেষজ্ঞরা বলেন, বিভিন্ন দেশ থেকে যাত্রীরা দেশে আসছে। এ বিষয়ে ভ্রমণ সংক্রান্ত পরামর্শ/নিয়মজারি করা প্রয়োজন। সংক্রমণ প্রতিরোধে পয়েন্ট অব এন্ট্রিতে প্রতিরোধ কার্যক্রম জোরদার করা প্রয়োজন। বিদেশ থেকে আগতদের স্ক্রিনিং, কোয়ারিন্টিন নিশ্চিত করা প্রয়োজন। প্রাতিষ্ঠানিক ও হোম কোয়ারেন্টিন নিশ্চিত করার জন্য ব্যবস্থা নিতে হবে।

এ ব্যাপারে করোনাট্রেসার অ্যাপ ব্যবহার করা যেতে পারে। কার্যকর রেফারেল ব্যবস্থার জন্য আন্তঃহাসপাতাল নেটওয়ার্ক স্থাপন করার বিষয়ে ইতোপূর্বে পরামর্শ দেয়া হয়েছে। সভায় জানানো হয়, সিলেট ওসমানী মেডিকেল কলেজ হাসপাতালে প্রযুক্তিভিত্তিক নেটওয়ার্ক স্থাপন করার পরীক্ষামূলক ব্যবস্থা নেয়া হয়েছে। এটি সফল হলে পরবর্তীতে অন্য হাসপাতালেও সম্প্রসারণ করা হবে।",22/9/2020,covid-19
অ্যান্টিজেন টেস্ট কী? এটি কীভাবে কাজ করবে? ,"বাংলাদেশে করোনাভাইরাসের দ্বিতীয় দফা সংক্রমণ দ্রুত শনাক্তকরণে র‍্যাপিড টেস্ট কিটের অনুমোদন দেয়া হয়েছে। সোমবার স্বাস্থ্য মন্ত্রণালয় এ সিদ্ধান্তের কথা জানিয়েছে।



করোনাভাইরাস শনাক্তে দেশের সব সরকারি হাসপাতাল, সরকারি পিসিআর ল্যাব এবং সব ধরনের হেলথ ইন্সটিটিউটে অ্যান্টিজেন টেস্ট শুরু করা হবে।তবে এই টেস্ট শুরু করতে হলে প্রতিষ্ঠানগুলোকে ডাব্লিউএইচও বা বিশ্ব স্বাস্থ্য সংস্থার অভ্যন্তরীণ গাইডলাইন এবং স্বাস্থ্য অধিদফতরের নীতিমালা অনুসরণ করতে হবে।স্বাস্থ্য অধিদফতরের প্রস্তাব অনুযায়ী, যেসব রোগীর মধ্যে করোনাভাইরাস সংক্রমণের উপসর্গ রয়েছে, তাদেরকে অ্যান্টিজেন টেস্ট করানো হবে। এতে যারা পজিটিভ হিসেবে চিহ্নিত হবেন, তাদেরকে আইসোলেশনে নেয়া হবে। আর যাদের ক্ষেত্রে ফলাফল নেগেটিভ আসবে, তাদেরকে পিসিআর টেস্টের জন্য পাঠানো হবে।
এ নিয়ে বিশেষ প্রতিবেদন প্রকাশ করেছে বিবিসি বাংলা। অ্যান্টিজেন টেস্ট কী?
যুক্তরাষ্ট্রের জাতীয় রোগ নিয়ন্ত্রণ ও প্রতিরোধ সংস্থা বা সিডিসি-এর তথ্য মতে, অ্যান্টিজেন টেস্ট মূলত শ্বাসযন্ত্রের সংক্রমণের ক্ষেত্রে, বিশেষ করে ইনফ্লুয়েঞ্জা ভাইরাস এবং শ্বাসযন্ত্রের অন্যান্য ভাইরাস শনাক্তের জন্য ব্যবহার করা হয়।এই টেস্টের মাধ্যমে বিশেষ ভাইরাল অ্যান্টিজেনের উপস্থিতি শনাক্ত করা হয়, যা আসলে ওই ভাইরাসে আক্রান্ত হওয়ার বিষয়টি নিশ্চিত করে।

এ বিষয়ে ভাইরোলজিস্ট তাহমিনা শারমীন বলেন, অ্যান্টিজেন টেস্টের মাধ্যমে মূলত শনাক্ত হয় একটি ভাইরাসের প্রোটিন অংশ। পিসিআর পরীক্ষার মাধ্যমে যেমন ভাইরাসের নিউক্লিয়িক অংশ শনাক্ত করা হয়, ঠিক তেমন অ্যান্টিজেনের মাধ্যমে ভাইরাসের প্রোটিন অংশ শনাক্ত করা হয়। অ্যান্টিজেন টেস্ট কীভাবে কাজ করে?যখন একজন মানুষ অসুস্থ থাকবেন, তখন তার নমুনা সংগ্রহের পর অ্যান্টিজেন পরীক্ষা করা হয়। এক্ষেত্রেও নাক বা গলা থেকে সোয়াব বা নমুনা সংগ্রহ করে দেখা হয়, সেখানে ভাইরাসের অস্তিত্ব আছে কি-না। জ্বরের সঙ্গে আরো কোভিডের অন্য উপসর্গ দেখা গেলে নমুনা পরীক্ষা এবং চিকিৎসার ব্যবস্থা করতে হবে।জ্বরের সঙ্গে আরো কোভিডের অন্য উপসর্গ দেখা গেলে নমুনা পরীক্ষা এবং চিকিৎসার ব্যবস্থা করতে হবে।পিসিআর পদ্ধতিতে খুব অল্প পরিমাণ ভাইরাসও শনাক্ত করা সম্ভব। কারণ এটি ভাইরাসকে বৃদ্ধি করে বা অ্যাম্পলিফাই করে তাকে শনাক্ত করে। অর্থাৎ এই পদ্ধতিতে ভাইরাসের ছোট একটা অংশ বা নিউক্লিয়িক এসিড থাকলেও সেটি শনাক্ত করা সম্ভব। কিন্তু অ্যান্টিজেন পরীক্ষার মাধ্যমে সেটি সম্ভব নয় বলে জানাচ্ছেন বিশেষজ্ঞরা। এটি ভাইরাসকে অ্যাম্পলিফাই করে না। এই টেস্টের মাধ্যমে শুধু ভাইরাসের উপস্থিতি জানা যায়।অনেক সময় কোন রোগীর দেহে ভাইরাসের পরিমাণ কম থাকলে সেক্ষেত্রে অ্যান্টিজেন টেস্টের মাধ্যমে তার করোনাভাইরাস পজিটিভ হওয়ার বিষয়টি নাও জানা যেতে পারে বলে জানান ভাইরোলজিস্ট তাহমিনা শারমীন।অ্যান্টিজেন টেস্টের সুবিধা অ্যান্টিজেন পরীক্ষার সবচেয়ে বড় সুবিধা হচ্ছে খুব তাড়াতাড়ি এর ফলাফল বা টেস্টের রেজাল্ট পাওয়া যায়।বিশেষজ্ঞদের মতে, খুব বেশি হলে ১৫ থেকে ২০ মিনিটের মধ্যে অ্যান্টিজেন টেস্টের ফলাফল পাওয়া সম্ভব। এছাড়া এই টেস্টে তেমন কোন ধরণের প্রযুক্তি বা যন্ত্রপাতি দরকার হয় না বলে ফিল্ডে বা মাঠ পর্যায়েই এই পরীক্ষা চালানো সম্ভব। র‍্যাপিড কিটের মতোই এই টেস্ট চালানো সম্ভব। সময় কম লাগার কারণে যুক্তরাষ্ট্র, জাপান, ভারত এই টেস্ট কিটের অনুমোদন দিয়েছে, যাতে অল্প সময়ে নমুনা পরীক্ষার সংখ্যা বাড়ানো যায়।অ্যান্টিজেন পরীক্ষার সমস্যাঅ্যান্টিজেন পরীক্ষার সমস্যা হলো, এটি শতভাগ নির্ভরযোগ্য নয়। ফলাফল কতটা নির্ভুল হবে, তা নির্ভর করে এই তিনটি বিষয়ের ওপর - কিটের মান, নমুনার মান এবং সংক্রমণের কোন পর্যায়ে পরীক্ষা করা হচ্ছে।এ কারণে কোভিড-১৯ রোগের লক্ষণ দেখা দিলে কিংবা সংক্রমিত ব্যক্তির সরাসরি সংস্পর্শে এলে তার ৫ থেকে ১০ দিনের মধ্যে পরীক্ষা করাতে হবে।অ্যান্টিজেন ডিটেক্ট করার জন্য বিশ্বের হাতে গোনা কয়েকটি প্রতিষ্ঠানের কিট নির্ভরযোগ্য।মানহীন কিট হলে বা নমুনার মান খারাপ হলে অ্যান্টিজেন টেস্টের ফলাফল 'ফলস নেগেটিভ' হতে পারে। তবে এই টেস্টে 'ফলস পজেটিভ' আসার আশঙ্কা কম বলে বিশেষজ্ঞরা জানান।তবে অ্যান্টিজেন টেস্টে ফল পজিটিভ আসলে বুঝে নিতে হবে যে ওই নমুনা সংক্রমিত। ফল যদি নেগেটিভ আসে তাহলে আরেকবার আরটি-পিসিআর পরীক্ষা করানোর পরামর্শ দিয়েছেন বিশেষজ্ঞরা।",22/9/2020,covid-19
এমপি ছোট মনির করোনায় আক্রান্ত,"টাঙ্গাইল-২ (গোপালপুর-ভূঞাপুর) আসনের সংসদ সদস্য তানভীর হাসান ছোট মনির করোনাভাইরাসে আক্রান্ত হয়েছেন। সোমবার সাংসদ ছোট মনিরসহ ১৭ জন নতুন করে করোনাভাইরাসে আক্রান্ত হন। জেলায় মোট করোনা আক্রান্তের সংখ্যা ৩ হাজার অতিক্রম করল।



এর আগে টাঙ্গাইল-৮ (বাসাইল-সখীপুর) আসনের সাংসদ ও জেলা আওয়ামী লীগের সাধারণ সম্পাদক জোয়াহেরুল ইসলাম, টাঙ্গাইল-৭ (মির্জাপুর) আসনের সাংসদ একাব্বর হোসেন সপরিবারে করোনাভাইরাসে আক্রান্ত হয়েছিলেন। তারা এখন সুস্থ।এমপি ছোট মনির জানান, জ্বর অনুভব করায় নমুনা পরীক্ষা করে তিনি আক্রান্ত বলে জানতে পারেন। সোমবার বিকালে তিনি ঢাকার উদ্দেশে রওনা হন। ঢাকায় বাংলাদেশ স্পেশালাইজড মেডিকেল হাসপাতালে ভর্তি হয়ে চিকিৎসা নেবেন বলে জানান।জেলা স্বাস্থ্য বিভাগ সূত্র জানায়, টাঙ্গাইলে প্রথম করোনা আক্রান্ত রোগী শনাক্ত হয় ৮ এপ্রিল। পরে এপ্রিল মাসে রোগীর সংখ্যা বেড়ে দাঁড়ায় ২৪ জনে। মে মাসে মোট আক্রান্তের সংখ্যা হয় ১৬৫, জুন মাসে ৬১২, জুলাই মাসে ১ হাজার ৬৩৮, আগস্ট মাসে ২ হাজার ৫৯৪ জন হয়। সর্বশেষ ২১ সেপ্টেম্বর পর্যন্ত রোগীর সংখ্যা দাঁড়াল ৩০১৭ জনে।মোট আক্রান্ত রোগীর মধ্যে দুই হাজার ৪১৪ জন সুস্থ হয়েছেন। মৃত্যুবরণ করেছেন ৫৬ জন। বর্তমানে চিকিৎসাধীন রয়েছেন ৫৪৭ জন।টাঙ্গাইলের সিভিল সার্জন ও জেলা করোনা প্রতিরোধ কমিটির সদস্য সচিব মোহাম্মদ ওয়াহীদুজ্জামান জানান, জেলায় আক্রান্ত রোগীদের মধ্যে সুস্থতার হার সন্তোষজনক।",22/9/2020,covid-19
অ্যান্টিজেন টেস্টের অনুমতি দিল স্বাস্থ্য মন্ত্রণালয়,"দেশের সব সরকারি মেডিকেল কলেজ হাসপাতাল, জেলা হাসপাতাল, সরকারি আরটিপিসিআর ল্যাবরেটরি এবং সব স্বাস্থ্য ইন্সটিটিউটে অ্যান্টিজেনভিত্তিক টেস্ট চালুর অনুমতি মিলেছে।



বিশ্ব স্বাস্থ্য সংস্থার গাইড লাইন অনুসরণ করে অ্যান্টিজেন পরীক্ষার অনুমতি দিয়েছে স্বাস্থ্য ও পরিবার কল্যাণ মন্ত্রণালয়।গত ১৭ সেপ্টেম্বর স্বাস্থ্য ও পরিবার কল্যাণ মন্ত্রণালয়ের স্বাস্থ্যসেবা বিভাগের সরকারি স্বাস্থ্য ব্যবস্থাপনা-১ অধিশাখার উপসচিব ড. বিলকিস বেগম স্বাক্ষরিত চিঠি থেকে এ তথ্য জানা গেছে। সেখানে বলা হয়েছে- স্বাস্থ্য মহাপরিচালকের প্রস্তাবনার পরিপ্রেক্ষিতে এক চিঠিতে বলা হয়, সারা দেশে অ্যান্টিজেন টেস্টের চাহিদার পরিপ্রেক্ষিতে অতি অল্পসময়ে করোনা শনাক্ত করতে স্বাস্থ্য অধিদফতরের প্রস্তাবনা ও বিশ্ব স্বাস্থ্য সংস্থার অন্তর্বর্তীকালীন গাইডেন্স অনুসরণ করে দেশের সব সরকারি মেডিকেল কলেজ হাসপাতাল, জেলা হাসপাতাল, সরকারি পিসিআর ল্যাব এবং সব স্বাস্থ্য ইন্সটিটিউটে অ্যান্টিজেনভিত্তিক টেস্ট চালুর অনুমতি প্রদান করা হয়।তবে শর্ত থাকে যে, যাচাই-বাছাইয়ের নিমিত্তে স্বাস্থ্য অধিদফতরে প্রক্রিয়াধীন কোভডি-১৯ ল্যাব সম্প্রসারণ নীতিমালাটি চূড়ান্ত হলে তা যথাযথভাবে অনুসরণ করতে হবে।
",22/9/2020,covid-19
করোনায় একদিনে আরও ৪০ জনের প্রাণহানি,"করোনাভাইরাসে গত ২৪ ঘণ্টায় দেশে আরও ৪০ জনের মৃত্যু হয়েছে। এ নিয়ে দেশে মোট ৪ হাজার ৯৭৯ জন কোভিড রোগী মারা গেলেন।



এই সময়ে দেশে ১ হাজার ৭০৫ জন কোভিড রোগী শনাক্ত হয়েছেন। এ নিয়ে দেশে মোট শনাক্ত হলেন ৩ লাখ ৫০ হাজার ৬২১ জন।এছাড়া গত ২৪ ঘণ্টায় সুস্থ হয়েছেন ২ হাজার ১৫২ জন এবং মোট সুস্থ ২ লাখ ৫৮ হাজার ৭১৭ জন।সোমবার স্বাস্থ্য অধিদফতর এক সংবাদ বিজ্ঞপ্তিতে এ তথ্য জানানো হয়েছে।এতে বলা হয়, গত ২৪ ঘণ্টায় ১৩ হাজার ৫৩টি নমুনা পরীক্ষা করে ১ হাজার ৭০৫ জনের দেহে করোনা শনাক্ত হয়েছে। মোট শনাক্ত ৩ লাখ ৫০ হাজার ৬২১।গত ২৪ ঘণ্টায় পরীক্ষা বিবেচনায় শনাক্তের হার ১৩ দশমিক ৬ শতাংশ।এই সময়ে দেশে আরও ৪০ জনের মৃত্যু হয়েছে। মারা যাওয়া রোগীদের মধ্যে ২৭ জন পুরুষ ও ১৩ জন নারী। এ নিয়ে দেশে মোট ৪ হাজার ৯৭৯ জন কোভিড রোগীর মৃত্যু হলো।এছাড়া গত ২৪ ঘণ্টায় সুস্থ হয়েছেন ২ হাজার ১৫২ জন এবং মোট সুস্থ ২ লাখ ৫৮ হাজার ৭১৭ জন।শনাক্ত বিবেচনায় সুস্থতার হার ৭৩ দশমিক ৭৯ শতাংশ ও মৃত্যু হার ১ দশমিক ৪২ শতাংশ।গত বছরের ডিসেম্বরে চীন থেকে উৎপত্তি হওয়া প্রাণঘাতী করোনাভাইরাস বাংলাদেশসহ বিশ্বের ২১৩টি দেশ ও অঞ্চলে ছড়িয়ে পড়েছে।গত ১১ মার্চ করোনাভাইরাস সংকটকে মহামারী ঘোষণা করে বিশ্ব স্বাস্থ্য সংস্থা (ডব্লিউএইচও)।বাংলাদেশে প্রথম কোভিড-১৯ রোগী শনাক্ত হন ৮ মার্চ এবং এ রোগে আক্রান্ত প্রথম রোগীর মৃত্যু হয় ১৮ মার্চ।",22/9/2020,covid-19
"করোনায় মৃত্যু ৫ হাজার  ছুঁই ছুঁই, শনাক্ত সাড়ে ৩ লাখ ছাড়াল","করোনাভাইরাসে গত ২৪ ঘণ্টায় দেশে ১ হাজার ৭০৫ জন কোভিড রোগী শনাক্ত হয়েছেন। এ নিয়ে দেশে মোট শনাক্ত হলেন ৩ লাখ ৫০ হাজার ৬২১ জন।



এই সময়ে দেশে আরও ৪০ জনের মৃত্যু হয়েছে। এ নিয়ে দেশে মোট ৪ হাজার ৯৭৯ জন কোভিড রোগী মারা গেলেন।এছাড়া গত ২৪ ঘণ্টায় সুস্থ হয়েছেন ২ হাজার ১৫২ জন এবং মোট সুস্থ ২ লাখ ৫৮ হাজার ৭১৭ জন।সোমবার স্বাস্থ্য অধিদফতর এক সংবাদ বিজ্ঞপ্তিতে এ তথ্য জানানো হয়েছে।এতে বলা হয়, গত ২৪ ঘণ্টায় ১৩ হাজার ৫৩টি নমুনা পরীক্ষা করে ১ হাজার ৭০৫ জনের দেহে করোনা শনাক্ত হয়েছে। মোট শনাক্ত ৩ লাখ ৫০ হাজার ৬২১।গত ২৪ ঘণ্টায় পরীক্ষা বিবেচনায় শনাক্তের হার ১৩ দশমিক ৬ শতাংশ।এই সময়ে দেশে আরও ৪০ জনের মৃত্যু হয়েছে। মারা যাওয়া রোগীদের মধ্যে ২৭ জন পুরুষ ও ১৩ জন নারী। এ নিয়ে দেশে মোট ৪ হাজার ৯৭৯ জন কোভিড রোগীর মৃত্যু হলো।এছাড়া গত ২৪ ঘণ্টায় সুস্থ হয়েছেন ২ হাজার ১৫২ জন এবং মোট সুস্থ ২ লাখ ৫৮ হাজার ৭১৭ জন।শনাক্ত বিবেচনায় সুস্থতার হার ৭৩ দশমিক ৭৯ শতাংশ ও মৃত্যু হার ১ দশমিক ৪২ শতাংশ।গত বছরের ডিসেম্বরে চীন থেকে উৎপত্তি হওয়া প্রাণঘাতী করোনাভাইরাস বাংলাদেশসহ বিশ্বের ২১৩টি দেশ ও অঞ্চলে ছড়িয়ে পড়েছে।গত ১১ মার্চ করোনাভাইরাস সংকটকে মহামারী ঘোষণা করে বিশ্ব স্বাস্থ্য সংস্থা (ডব্লিউএইচও)।বাংলাদেশে প্রথম কোভিড-১৯ রোগী শনাক্ত হন ৮ মার্চ এবং এ রোগে আক্রান্ত প্রথম রোগীর মৃত্যু হয় ১৮ মার্চ।",22/9/2020,covid-19
"করোনা সংক্রমণ বাড়তে পারে, প্রস্তুতি নেয়ার নির্দেশ প্রধানমন্ত্রীর","আগামী মাস কিংবা নভেম্বর থেকে আরেকবার করোনাভাইরাসের সংক্রমণ বাড়তে পারে, তাই আগেই প্রয়োজনীয় সব প্রস্তুতি নিতে সংশ্লিষ্টদের নির্দেশ দিয়েছেন প্রধানমন্ত্রী শেখ হাসিনা।
সোমবার মন্ত্রিসভার বৈঠকের পর সচিবালয়ে ব্রিফিংয়ে এ কথা জানান মন্ত্রিপরিষদ সচিব খন্দকার আনোয়ারুল ইসলাম। এর আগে প্রধানমন্ত্রী শেখ হাসিনার সভাপতিত্বে মন্ত্রিসভার ভার্চুয়াল বৈঠক অনুষ্ঠিত হয়।
তিনি বলেন, অক্টোবর-নভেম্বর থেকে আরেকবার করোনাভাইরাসের সংক্রমণ বাড়তে পারে, তাই প্রয়োজনীয় সব প্রস্তুতি নিয়ে রাখার নির্দেশ দিয়েছেন প্রধানমন্ত্রী। এছাড়া মাস্কের ব্যবহারে আরও সতর্ক হওয়ার আহ্বান জানিয়েছেন তিনি। 
কোভিড-১৯ জাতীয় কারিগরি পরামর্শক কমিটির সভাশেষে রোববার রাতে পাঠানো এক সংবাদ বিজ্ঞপ্তিতে বাংলাদেশেও কোভিড-১৯ সংক্রমণের দ্বিতীয় ঢেউ লাগার আশঙ্কার কথা জানানো হয়। 
কমিটির সভাপতি অধ্যাপক ডা. মোহাম্মদ সহিদুল্লাহর পাঠানো সংবাদ বিজ্ঞপ্তিতে বলা হয়েছে, দ্বিতীয় দফায় করোনাভাইরাস সংক্রমণের মধ্যেই বিভিন্ন দেশের সঙ্গে যোগাযোগ উন্মুক্ত হচ্ছে। কিন্তু স্বাস্থ্যবিধি মানার ক্ষেত্রে জনগণের মধ্যে শৈথিল্য দেখা যাচ্ছে।
এসব কারণে আমাদের দেশেও পুনরায় করোনা সংক্রমণের আশঙ্কা রয়েছে। দ্বিতীয় দফার সংক্রমণ প্রতিরোধের পাশাপাশি সংক্রমণ হলে স্বাস্থ্যসেবা নিশ্চিত করতে পূর্ণ প্রস্তুতি রাখতে সরকারকে পরামর্শ দিয়েছে কারিগরি পরামর্শ কমিটি। 
বিজ্ঞপ্তিতে বলা হয়েছে, গত কয়েক সপ্তাহ ধরে দেশে সংক্রমণের হার নিম্নমুখী হলেও ‘স্বস্তির’ জায়গায় পৌঁছেনি। কোভিড-১৯ চিকিৎসায় নিবেদিত কিছু হাসপাতালে শয্যা খালি থাকছে। অন্যদিকে অন্য রোগে আক্রান্ত মানুষের সংখ্যা রোজ বাড়ছে।



",22/9/2020,covid-19
চারঘাটে স্বাস্থ্য কমপ্লেক্সের আরএমও করোনায় আক্রান্ত,"রাজশাহীর চারঘাট উপজেলা স্বাস্থ্য কমপ্লেক্সের কর্তব্যরত চিকিৎসক (আরএমও) ডা. আতিকুল হক করোনাভাইরাসে আক্রান্ত হয়েছেন।



সোমবার ডা. আতিক নিজেই এ তথ্য নিশ্চিত করেছেন।উপজেলা স্বাস্থ্য কমপ্লেক্সের প্রধান ডা. আশিকুর রহমান যুগান্তরকে জানান, ডা. আতিক জ্বরসহ হালকা কাশিতে ভুগছিলেন।গত ১৭ সেপ্টেম্বর সকালে হাসপাতালে করোনা নমুনা প্রদান করেন তিনি। এর পর গত ১৯ সেপ্টেম্বর রাজশাহী মেডিকেল কলেজ হাসপাতালের ল্যাবে করোনা পরীক্ষায় তার পজিটিভ রিপোর্ট আসে।এর পর থেকে হাসপাতাল কোয়ার্টারে তিনি হোম কোয়ারেন্টিনে রয়েছেন। তিনি বর্তমানে সুস্থ রয়েছেন।",22/9/2020,covid-19
বাংলাদেশেও করোনা সংক্রমণের দ্বিতীয় ঢেউয়ের শঙ্কা,"পশ্চিমাবিশ্বের মতো বাংলাদেশেও কোভিড-১৯ সংক্রমণের দ্বিতীয় ঢেউ লাগার আশঙ্কা করছেন বিশেষজ্ঞরা। এ জন্য তারা কঠোরভাবে স্বাস্থ্যবিধি মেনে চলার ওপর জোর দিয়েছেন।



কোভিড-১৯ জাতীয় কারিগরি পরামর্শক কমিটির সভাশেষে রোববার রাতে পাঠানো এক সংবাদ বিজ্ঞপ্তিতে এই শঙ্কার কথা জানানো হয়েছে। কমিটির সভাপতি অধ্যাপক ডা. মোহাম্মদ সহিদুল্লাহর পাঠানো সংবাদ বিজ্ঞপ্তিতে বলা হয়েছে, দ্বিতীয় দফায় করোনাভাইরাস সংক্রমণের মধ্যেই বিভিন্ন দেশের সঙ্গে যোগাযোগ উন্মুক্ত হচ্ছে। কিন্তু স্বাস্থ্যবিধি মানার ক্ষেত্রে জনগণের মধ্যে শৈথিল্য দেখা যাচ্ছে।
এসব কারণে আমাদের দেশেও পুনরায় করোনা সংক্রমণের আশঙ্কা রয়েছে। দ্বিতীয় দফার সংক্রমণ প্রতিরোধের পাশাপাশি সংক্রমণ হলে স্বাস্থ্যসেবা নিশ্চিত করতে পূর্ণ প্রস্তুতি রাখতে সরকারকে পরামর্শ দিয়েছে কারিগরি পরামর্শ কমিটি। বিজ্ঞপ্তিতে বলা হয়েছে, গত কয়েক সপ্তাহ ধরে দেশে সংক্রমণের হার নিম্নমুখী হলেও ‘স্বস্তির’ জায়গায় পৌঁছেনি। কোভিড-১৯ চিকিৎসায় নিবেদিত কিছু হাসপাতালে শয্যা খালি থাকছে। অন্যদিকে অন্য রোগে আক্রান্ত মানুষের সংখ্যা রোজ বাড়ছে।
এমতাবস্থায় অন্যান্য রোগের চিকিৎসাসেবা নিশ্চিত করা, অর্থ সাশ্রয় করতে কোভিড-১৯ হাসপাতালের অব্যবহৃত শয্যা সংকোচনের সিদ্ধান্ত নিয়েছে সরকার।তবে দেশে এখনও আইসোলেশন কেন্দ্রের প্রয়োজন আছে বলে মনে করে জাতীয় পরামর্শক কমিটি। এ ক্ষেত্রে কমিটির পরামর্শ হচ্ছে- শয্যা সংখ্যা সংকোচন করা হলেও পুরোপুরি বন্ধ না করা। ভবিষ্যতে প্রয়োজন হলে যাতে পুনরায় এসব আইসোলেশন সেন্টার ব্যবহার করা যায়, সেই প্রস্তুতি নিয়ে রাখতে হবে।দ্বিতীয় দফার সংক্রমণ প্রতিরোধ ও নিয়ন্ত্রণে এখনই করণীয় বিষয় ঠিক করে সে অনুযায়ী প্রস্তুতি নিতে সরকারকে পরামর্শ দিয়েছে জাতীয় পরামর্শক কমিটি।জাতীয় কারিগরি পরামর্শক কমিটি দ্বিতীয় দফার সংক্রমণ দ্রুত নির্ণয়ের জন্য আরও বেশি পরিমাণে পরীক্ষা করার তাগিদ দিয়েছে। 
এ অবস্থায় কোভিড ১৯-এর নমুনা পরীক্ষার জন্য জনগণকে উদ্বুদ্ধ করার জন্য পদক্ষেপ নিতে বলে কমিটি। সংক্রমণ ছড়িয়ে পড়া প্রতিরোধ করতে সংক্রমিত ব্যক্তিকে দ্রুত চিহ্নিত করে আইসোলেশন নিশ্চিত করার কথা বলেছে। বিভিন্ন দেশ থেকে প্রবাসীর দেশে আসছে জানিয়ে ভ্রমণসংক্রান্ত পরামর্শ ও নিয়ম জারি করার তাগিদ দিয়েছে জাতীয় পরামর্শক কমিটি। সংক্রমণ প্রতিরোধে দেশে ঢোকার স্থানগুলোতে কার্যক্রম জোরদার করতে হবে।বিদেশ ফেরতদের স্ক্রিনিং, প্রাতিষ্ঠানিক ও হোম কোয়ারেন্টিন নিশ্চিত করার জন্য ব্যবস্থা করতে হবে। এ ব্যাপারে করোনাট্রেসার অ্যাপ ব্যবহারের কথা বলা হয়েছে। প্রসঙ্গত, করোনা পরিস্থিতি সামাল দেয়ার পর সংক্রমণ ফের বেড়ে যাওয়ায় বিরূপ পরিস্থিতিতে পড়েছে যুক্তরাজ্য ও ফ্রান্স।
বাংলাদেশে এখন সংক্রমণের চিত্র প্রায় স্থিতিশীল হলেও ফ্রান্স ও যুক্তরাজ্যের মতো সংক্রমণের দ্বিতীয় ঢেউ লাগার আশঙ্কা করা হচ্ছে। বিশেষ করে আসছে শীতে করোনা পরিস্থিতি আরও খারাপ রূপ নিতে পারে বলে সতর্ক করা হয়েছে।বাংলাদেশে করোনা সংক্রমণ ধরা পড়ে ৮ মার্চ। প্রথম মৃত্যু হয় ১৮ মার্চ। রোববার পর্যন্ত দেশে করোনা শনাক্ত রোগীর সংখ্যা দাঁড়িয়েছে ৩ লাখ ৪৮ হাজার ৯১৬ জনে। মারা গেছে ৪ হাজার ৯৩৯ জন।শুরুতে স্বাস্থ্যবিধি মেনে চলার ওপর কড়াকড়ি ও জনসচেতনতা দুটোই দেখা গিয়েছিল। কিন্তু যতই দিন গড়াচ্ছে, ততই মানুষের উদাসীনতা দেখা যাচ্ছে। গণপরিবহনগুলোতে ঠাসাঠাসি করে চলাফেরা করতে দেখা যাচ্ছে লোকজনকে। টেস্টের সংখ্যাও কমে গেছে।",22/9/2020,covid-19
কোভিড-১৯: যুক্তরাষ্ট্রে ২ লাখ মানুষের মৃত্যুর রেকর্ড ,"কোভিড-১৯ মহামারীতে মৃত্যুপুরীতে পরিণত হয়েছে যুক্তরাষ্ট্র। মৃত্যুর সংখ্যা কিছুটা কমে এলেও সংক্রমণ কমেনি সেই অর্থে। ইতিমধ্যে মৃত্যুর মিছিল ২ লাখ ছাড়িয়ে গেছে দেশটিতে। এ তথ্য ওয়ার্ল্ডওমিটারসের।



কোভিড ১৯-এ আক্রান্ত ও মৃত্যুর পরিসংখ্যান রাখা আন্তর্জাতিক এ ওয়েবসাইটের হিসাব অনুযায়ী, সোমবার সকাল ৯টা পর্যন্ত যুক্তরাষ্ট্রে মারা গেছেন ২ লাখ ৪ হাজার ১১৮ জন। পৃথিবীতে আর কোনো দেশে এত মানুষের মৃত্যুর রেকর্ড নেই মহামারীতে। আর করোনা রোগীদের মধ্যে সুস্থ হয়ে উঠেছেন ৪২ লাখ ৫০ হাজার ১৪০ জন। অসুস্থদের মধ্যে চিকিৎসাধীন ৪৪ লাখ ৫৪ হাজার ২৫৮ জন। আর ৭০ লাখ ৪ হাজার ৭৬৮ জন করোনা পজিটিভ রোগী শনাক্ত হয়েছেন এই সময়ে। 

যুক্তরাষ্ট্রে সবচেয়ে বেশি মারা গেছেন টেক্সাসে। অঙ্গরাজ্যটিতে কোভিড-১৯ এ আক্রান্ত হয়েছেন ৭ লাখ ২৫ হাজারের বেশি মানুষ। আর মারা গেছেন ১৫ হাজার ২০৬ জন। অন্যদিকে আক্রান্তে শীর্ষে ক্যালিফোর্নিয়া। অঙ্গরাজ্যটিতে ৭ লাখ ৮৬ হাজার ৪৪১ জন করোনা রোগী শনাক্ত হয়েছেন। আর মারা গেছেন ১৫ হাজার ১৮ জন। ফ্লোরিডায় ৬ লাখ ৮৩ হাজার ৭৫৪ জন আক্রান্ত, মারা গেছেন ১৩ হাজারের বেশি মানুষ। গত বছরের ডিসেম্বরে চীনের উহান থেকে ছড়িয়ে পড়া রোগটিতে গোটা পৃথিবীতে মোট রোগীর সংখ্যা দাঁড়িয়েছে ৩ কোটি ১২ লাখ ২৮ হাজার ৫৫৬ জনে। সুস্থ হয়েছেন ২ কোটি ২৮ লাখ ২১ হাজার ৪১৭ জন। বিপরীতে মারা গেছেন ৯ লাখ ৬৫ হাজার ৩৭ জন।
দ্বিতীয় স্থানে থাকা ভারতে মোট ৫৪ লাখ ৮৫ হাজার ৬১২ জন পজিটিভ হিসেবে শনাক্ত হয়েছেন। সুস্থ হয়েছেন ৪৩ লাখ ৯২ হাজার ৬৫০ জন। মারা গেছেন ৮৭ হাজার ৯০৯ জন।ব্রাজিলে ১ লাখ ৩৬ হাজার ৮৯৫ জনের প্রাণ গেছে কোভিড-১৯ রোগে। দেশটিতে মোট আক্রান্ত ৪৫ লাখ ৪৪ হাজার ৬২৯ জন।
এটিকে বৈশ্বিক মহামারী ঘোষণা করেছেন বিশ্ব স্বাস্থ্য সংস্থা।",22/9/2020,covid-19
মৃত্যুপুরী যুক্তরাষ্ট্রে করোনা রোগী ৭০ লাখ ছাড়াল,"মহামারী করোনাভাইরাসে কোণঠাসা মার্কিন জনগণ। প্রকোপ কিছুটা কমে এলেও সংক্রমণ এখনও বন্ধ হয়নি। এখনও প্রতিদিন হাজার হাজার মানুষ আক্রান্ত হচ্ছেন। মারা যাচ্ছেন শয়ে শয়ে মানুষ। ইতিমধ্যে দেশটিতে শনাক্ত রোগীর সংখ্যা ৭০ লাখ ছাড়িয়ে গেছে। এ তথ্য ওয়ার্ল্ডওমিটারসের।



কোভিড ১৯-এ আক্রান্ত ও মৃত্যুর পরিসংখ্যান রাখা আন্তর্জাতিক এ ওয়েবসাইটের হিসাব অনুযায়ী, সোমবার সকাল ৯টা পর্যন্ত যুক্তরাষ্ট্রে ৭০ লাখ ৪ হাজার ৭৬৮ জন করোনা পজিটিভ রোগী শনাক্ত হয়েছেন। মারা গেছেন ২ লাখ ৪ হাজার ১১৮ জন। আর করোনা রোগীদের মধ্যে সুস্থ হয়ে উঠেছেন ৪২ লাখ ৫০ হাজার ১৪০ জন। অসুস্থদের মধ্যে চিকিৎসাধীন ৪৪ লাখ ৫৪ হাজার ২৫৮ জন।

যুক্তরাষ্ট্রে সবচেয়ে বেশি আক্রান্ত হয়েছেন ক্যালিফোর্নিয়া অঙ্গরাজ্যে। এখানে ৭ লাখ ৮৬ হাজার ৪৪১ জন আক্রান্ত হয়েছেন। আর মারা গেছেন ১৫ হাজার ১৮ জন। টেক্সাসে আক্রান্ত হয়েছেন ৭ লাখ ২৫ হাজারের বেশি মানুষ। মারা গেছেন ১৫ হাজার ২০৬ জন। ফ্লোরিডায় ৬ লাখ ৮৩ হাজার ৭৫৪ জন আক্রান্ত, মারা গেছেন ১৩ হাজারের বেশি মানুষ। গত বছরের ডিসেম্বরে চীনের উহান থেকে ছড়িয়ে পড়া রোগটিতে গোটা পৃথিবীতে মোট রোগীর সংখ্যা দাঁড়িয়েছে ৩ কোটি ১২ লাখ ২৮ হাজার ৫৫৬ জনে। সুস্থ হয়েছেন ২ কোটি ২৮ লাখ ২১ হাজার ৪১৭ জন। বিপরীতে মারা গেছেন ৯ লাখ ৬৫ হাজার ৩৭ জন।
দ্বিতীয় স্থানে থাকা ভারতে মোট ৫৪ লাখ ৮৫ হাজার ৬১২ জন পজিটিভ হিসেবে শনাক্ত হয়েছেন। সুস্থ হয়েছেন ৪৩ লাখ ৯২ হাজার ৬৫০ জন। মারা গেছেন ৮৭ হাজার ৯০৯ জন।ব্রাজিলে ১ লাখ ৩৬ হাজার ৮৯৫ জনের প্রাণ গেছে কোভিড-১৯ রোগে। দেশটিতে মোট আক্রান্ত ৪৫ লাখ ৪৪ হাজার ৬২৯ জন।
এটিকে বৈশ্বিক মহামারী ঘোষণা করেছেন বিশ্ব স্বাস্থ্য সংস্থা।",22/9/2020,covid-19
যুক্তরাষ্ট্রে খুলছে লাখো রেস্টুরেন্ট,"করোনাভাইরাস সংক্রমণে সবেচেয়ে বেশি ক্ষতিগ্রস্ত দেশ যুক্তরাষ্ট্র এবং সবচেয়ে ক্ষতিগ্রস্ত অঙ্গরাজ্য হচ্ছে নিউইয়র্ক। করোনাভাইরাস সংক্রমণ শুরু হওয়ার পর লকডাউনে সবকিছু বন্ধ হয়ে গেলে বন্ধ হয়ে যায় সেখানকার হোটেল-রেস্টুরেন্টগুলো। তারপর কেবল বাইরে কাস্টমারদের বসানোর শর্তে সীমিত আকারে চালু হয় রেস্টুরেন্ট ব্যবসা।



এবার ৩০ সেপ্টেম্বর থেকে স্বাভাবিক হতে যাচ্ছে রেস্টুরেন্টগুলোর কার্যক্রম। খরিদদারদের হোটেল-রেস্টেুরেন্টের ভেতরে বসিয়ে খাওয়া-দাওয়া করার অনুমতি দিয়েছেন মেয়র অ্যান্ড্রু কুমো।তবে এক্ষেত্রে কাস্টমারদের মাস্ক পরিধান করা ও অন্যান্য স্বাস্থ্যবিধি মেনে রেস্টুরেন্টের ভেতরে প্রবেশের ব্যবস্থা করতে হবে।আর রেস্টুরেন্টের ধারণ ক্ষমতার মাত্র ২৫ শতাংশ কাস্টমারকে ভেতরে বসে খাওয়ানো যাবে। বাকি ৭৫ শতাংশ আসনের চেয়ার-টেবিল সরিয়ে ফেলতে হবে। ধারণা করা হচ্ছে, নিউইয়র্কের দেখাদেখি অন্য অঙ্গরাজ্যেও দেয়া হবে রেস্টুরেন্ট ব্যবহার স্বাভাবিক অনুমতি। নিউইয়র্ক পোস্ট, সিএনবিসি, ইউরো নিউজ, দ্য গার্ডিয়ান।যুক্তরাষ্ট্রের মানুষের বাইরে খাওয়া-দাওয়া করার স্বাভাবিক প্রবণতা অন্য যে কোনো দেশের মানুষের চেয়ে বেশি। ফলে প্রায় ছয়মাস পর রেস্টুরেন্টের ভেতরে বসে খাওয়ার অনুমতি পাওয়ার পর অনেকে রোমাঞ্চিত। রেস্টুরেন্ট ব্যবসায়ীরাও বলছেন, ২৫ শতাংশ আসনে ব্যবসা শুরুর বিষয়টি সীমিতপর্যায়ে হলেও ভেতরে বসিয়ে রেস্টুরেন্ট ব্যবসা পুনরায় শুরু হতে যাচ্ছে এটাই বড় কথা।যুক্তরাষ্ট্রে ৬ লাখ ৬০ হাজারের বেশি রেস্টুরেন্ট রয়েছে। এর মধ্যে নিউইয়র্ক অঙ্গরাজ্যে রয়েছে অন্তত ১৫ হাজার রেস্টুরেন্ট। এ ব্যবসা কেবল এর মালিকের রুটি-রুজির সঙ্গেই জড়িত নয়, এর সঙ্গে সংশ্লিষ্ট আছে খাবার রান্না, কাটাকাটিসহ বিভিন্নপর্যায়ে যুক্ত আরও মানুষ। যুক্তরাষ্ট্রের ছয় লাখ ৬০ হাজারের বেশি রেস্টুরেন্টের ওপর জীবিকার জন্য নির্ভরশীল এসব মানুষের সংখ্যা এক কোটি ৫০ লাখের বেশি।হোটেল ব্যবসা বন্ধ হয়ে যাওয়ায় এদের সবাই বেকার হয়ে পড়েন। সরকারি বিধিনিষেধের কারণে রেস্টুরেন্ট বন্ধ হয়ে যাওয়ায় মালিক ও কর্মচারীদের সাংবিধানিক অধিকার ক্ষুণ্ন হয়ে বলে ক্ষতিপূরণ চেয়ে মেয়র ও গভর্নরের বিরুদ্ধে নিউইয়র্কের রেস্টুরেন্ট মালিকরা মামলাও করেছিলেন।নিউইয়র্কে যখন রেস্টুরেন্ট ব্যবসা স্বাভাবিক করার উদ্যোগ নেয়া হচ্ছে, তখন ফ্রান্সে একদিনে করোনাভাইরাসে আক্রান্তের সর্বোচ্চ রেকর্ড তৈরি হয়েছে।ফ্রান্সের স্বাস্থ্য কর্তৃপক্ষ স্যান্টে ফ্রেন্স জানিয়েছে, শনিবার দেশটিতে ১৩ হাজার ৪৯৮ জনের কোভিড-১৯ সংক্রমণের রেকর্ড করা হয়। করোনাভাইরাস সংক্রমণ শুরু হওয়ার থেকে এটিই ২৪ ঘণ্টায় সর্বোচ্চ সংক্রমণ শনাক্তকরণের ঘটনা।এর একদিন আগে সর্বোচ্চ শনাক্তকরণ সংখ্যা ছিল ১৩ হাজার ২১৫টি। মার্চ মাসে করোনা সংক্রমণ শুরু হওয়ার পর থেকে এই নিয়ে ফ্রান্সে মোট সংক্রমণের সংখ্যা দাঁড়াল চার লাখ ৪২ হাজার ১৯৪ জনে। শনিবার একদিনে করোন আক্রান্ত হয়ে মারা গেছেন ২৬ জন। এ নিয়ে ফ্রান্সে করোনায় মোট প্রাণ হারিয়েছেন ৩১ হাজার ২৫৪ জন।এদিকে করোনাভাইরাসের সংক্রমণ পুনরায় বেড়ে যাওয়ার প্রেক্ষাপটে স্পেনের রাজধানী মাদ্রিদে আবারও লকডাউনসহ বিভিন্ন বিধিনিষেধের উদ্যোগ নেয়া হয়েছে। এতে সেখানকার বাসিন্দাদের মধ্যে ক্ষোভ দেখা গেছে।",22/9/2020,covid-19
করোনা বর্জ্য ব্যবস্থাপনায় চাই সামগ্রিক প্রয়াস,"বাংলাদেশের জেলা শহর কুষ্টিয়ায় বসবাস করছেন জনাব করিম। পরিবেশ সচেতন মানুষটি এ করোনাকালীন একদিন বাড়ির বাইরে বেরিয়ে দেখতে পান- রাস্তাঘাটে যেখানে-সেখানে ব্যবহৃত মাস্ক ও হ্যান্ড গ্লাভসের ছড়াছড়ি!



যেন চিপস-বিস্কুটের প্যাকেটের মতোই সব মাস্ক-গ্লাভস ব্যবহার করে ফেলে দিয়ে গেছেন সমাজের কতিপয় মানুষ! কৌতূহলবশত তিনি সেসব মাস্ক-গ্লাভস কুড়াতে শুরু করেন।নিজের সুরক্ষা মেনে টানা তিন ঘণ্টা দশ কিলোমিটার হেঁটে তিনি ১২৫টি ব্যবহৃত মাস্ক আর ডজন দুয়েক ব্যবহৃত হ্যান্ড গ্লাভস সংগ্রহ করেন। সামাজিক যোগাযোগ মাধ্যমে তার এ অভিজ্ঞতা শেয়ার করে তিনি সচেতনতা সৃষ্টির চেষ্টা করেছেন।এত গেল এক জেলা শহরের মাত্র কয়েক ঘণ্টার সংগ্রহ নমুনা। করোনা মহামারীতে মানুষের মধ্যে সংক্রমণ এড়াতে হেডকাভার, গগলস, ফেসশিল্ড ও পিপিইসহ বিভিন্ন সুরক্ষাসামগ্রী ব্যবহারের প্রবণতা বাড়ায় গত প্রায় ৫ মাসে সারা দেশে এরূপ ঝুঁকিপূর্ণ বর্জ্যরে পরিমাণ ঠিক কী পরিমাণ দাঁড়িয়েছে তা অতি সহজে অনুমেয় নয়।তিনটি বেসরকারি সংস্থার উদ্যোগে পরিচালনা করা একটি সমীক্ষার মতে, শুধু ঢাকা মহানগরে গড়ে প্রতিদিন ২০৬.২১ টন করোনা বর্জ্য তৈরি হচ্ছে; যা মাস শেষে প্রায় ৬ হাজার ১৮৬ দশমিক ৫১ টনে দাঁড়াচ্ছে।করোনায় ব্যবহৃত সুরক্ষাসামগ্রীর একটি বড় অংশ মানুষ রাস্তাঘাটে উন্মুক্ত জায়গায় ফেলে দিচ্ছে। অথচ তারা ভাবছে না এসব বর্জ্যরে মাধ্যমে পথচারীরাও সংক্রমিত হতে পারেন। ৪৯ শতাংশের বেশি নগরবাসী অন্যান্য গৃহস্থালি বর্জ্যরে সঙ্গেই তাদের ব্যবহৃত করোনা বর্জ্য রাখছে এবং তা সিটি কর্পোরেশনের কর্মীদের কাছে হস্তান্তর করছে।ওইসব বর্জ্য সাধারণ বর্জ্যরে সঙ্গে মিশে পরিবেশ ও স্বাস্থ্যগত বিপর্যয়ের আশঙ্কা তৈরি করেছে। কেউ কেউ বাড়িতে আলাদাভাবে এ করোনা বর্জ্য রাখলেও বর্জ্য সংগ্রহকারীরা তা অন্যান্য বর্জ্যরে সঙ্গেই পরিবহন ও ডাম্পিং করছে; সঙ্গে রয়েছে হাসপাতালগুলোর বিপুল পরিমাণের চিকিৎসা বর্জ্য। ফলে এসব বর্জ্য থেকে ভাইরাস ছড়িয়ে পড়ার আশঙ্কা থেকে যাচ্ছে।বিভিন্ন গবেষণায় প্রমাণিত, করোনা বর্জ্য মূলত ‘সংক্রামক বর্জ্য’। যদি বর্জ্য সংগ্রহকারীরা প্রতিরক্ষামূলক ব্যবস্থা না নিয়ে সংগ্রহ করে থাকে, তাহলে সংগ্রহকারীর সংক্রমণের ঝুঁকি বাড়ছে।অপরদিকে করোনা সুরক্ষাসামগ্রী প্লাস্টিকের তৈরি যা একবারই ব্যবহারযোগ্য। এসব পণ্য ভূমিতে বা পানিতে ৪৫০ বছর পর্যন্ত টিকে থাকতে পারে। এসব বর্জ্য সামগ্রীর মাধ্যমে আমাদের ভূমি, জলাভূমি, নদী, সমুদ্র ও পরিবেশ দূষণ হচ্ছে।জাতিসংঘের পরিবেশবিষয়ক সংস্থা ইউএনইপির জরিপ বলছে, প্রতিদিন প্রায় ৭৩ হাজার টন প্লাস্টিক বর্জ্য বাংলাদেশের ভেতর দিয়ে বঙ্গোপসাগরে গিয়ে পড়ছে। পরিমাণের দিক থেকে এটি বিশ্বে পঞ্চম। পরিবেশবিদরা বলছেন, এসব বর্জ্যরে নদী ও সাগরে যাওয়া বন্ধে দ্রুত সুষ্ঠু ব্যবস্থাপনা নিতে হবে, তা না হলে বড় পরিবেশ বিপর্যয়ের মুখে পড়বে দেশ।এসব পলিথিন ও প্লাস্টিকসামগ্রী ঢাকার ড্রেনেজ ব্যবস্থাপনায়ও প্রতিবন্ধকতা তৈরি করছে। আবার এ বর্জ্যগুলো মাটির সঙ্গে মিশে যাওয়ার পর পরিবেশের মারাত্মক সমস্যা দেখা দেবে। তাছাড়া সাধারণ বর্জ্যরে মতো যখন করোনা বর্জ্য উন্মুক্তভাবে পোড়ানো হয় তখন ঘটছে মারাত্মক বায়ুদূষণ।এমন বাস্তবতায় পলিথিনের বিকল্প হিসেবে জৈব পচনশীল পণ্য উৎপাদন বাড়ানোর পরামর্শ দিয়েছে পরিবেশ অধিদফতর।একবিংশ শতাব্দীর ‘জলবায়ু রক্ষা’, ‘পরিবেশ বাঁচাও’, ‘নিরাপদ খাদ্য নিশ্চিত কর’, এরূপ নানাবিধ চ্যালেঞ্জের সঙ্গে ‘কোভিড-১৯’ আমাদের জন্য নিয়ে এসেছে নতুন চ্যালেঞ্জ, যেখানে একইসঙ্গে নিশ্চিত করতে হবে জীবন রক্ষায় ‘স্বাস্থ্যসুরক্ষা ব্যবস্থা’ ও পরিবেশ রক্ষায় ‘সুষ্ঠু বর্জ্য ব্যবস্থাপনা’।বিশেষজ্ঞরা বলছেন, করোনাভাইরাস নির্মূলের কোনো সমাধান না আসা পর্যন্ত মাস্কসহ অন্যান্য সুরক্ষাসামগ্রী মানুষকে ব্যবহার করতেই হবে। এর কোনো বিকল্প নেই। কিন্তু সুষ্ঠু বর্জ্য ব্যবস্থাপনায় নেয়া পদক্ষেপ কতটুকু কার্যকরী, সেটাও ভাবনার বিষয়।সমাধান খুঁজে পেতে আমরা সম্ভাব্য যেসব পদক্ষেপ বাস্তবায়ন করতে পারি, তার মধ্যে সবচেয়ে গুরুত্বপূর্ণ পদক্ষেপ হচ্ছে- মানুষকে আরও ব্যাপকভাবে সচেতন করা, যেন তারা ব্যবহৃত মাস্ক বা করোনাসংশ্লিষ্ট অন্যান্য বর্জ্য যত্রতত্র না ফেলে বা আলাদা করে রাখে।এ জন্য করোনাসহ বিভিন্ন সংক্রামক বর্জ্যরে ব্যবস্থাপনা বিষয়ে জনসচেতনতা সৃষ্টিতে স্বাস্থ্য অধিদফতর, স্থানীয় সরকার বিভাগ, সিটি কর্পোরেশন, পৌরসভা, জেলা, উপজেলা ও ইউনিয়ন পর্যায়ে যৌথ উদ্যোগে ব্যাপক প্রচার চালাতে হবে। বাসাবাড়ির বর্জ্যকে সাধারণ বর্জ্য ও করোনা সুরক্ষাসামগ্রীর বর্জ্য-এ দুই ভাগে ভাগ করতে হবে।করোনায় ব্যবহৃত সুরক্ষাসামগ্রী আলাদা একটি ব্যাগে ভরে জীবাণুমুক্ত করা যেতে পারে। অথবা ব্যবহারের পর বিভিন্ন সুরক্ষাসামগ্রী একটি পেপার ব্যাগে রেখে বা সামান্য পুড়িয়ে দিয়ে একটি ময়লা ফেলার ব্যাগে ফেলা উচিত, যাতে অসাধু ব্যবসায়ীরা ফেলে দেয়া সামগ্রী পরিষ্কার করে আবার বাজারে বিক্রি করতে না পারে।কারণ, ইতোমধ্যে বর্জ্যরে স্তূপ থেকে ব্যবহৃত পিপিই, মাস্ক, ও গ্লাভস সংগ্রহ করে তা পুনরায় বিক্রয় করা হচ্ছে-এমন তথ্য স্থানীয় সংবাদমাধ্যমগুলোয় উঠে এসেছে।ব্যক্তি সচেতনতা সৃষ্টির পাশাপাশি অতি দ্রুত সারা দেশে সিটি কর্পোরেশন বা পৌরসভাগুলোকে তাদের বর্জ্য ব্যবস্থাপনা পদ্ধতি ঢেলে সাজাতে হবে। ধরনভেদে প্রতিটি বর্জ্য আলাদা আলাদাভাবে সংগ্রহ, পরিবহন, ডাম্পিং ও ধ্বংস করার ব্যবস্থা নিতে হবে। পরিবেশ অধিদফতরের নেতৃত্বে স্বাস্থ্য অধিদফতর, স্থানীয় সরকার বিভাগ ও সিটি কর্পোরেশনের সমন্বয়ে নাগরিক সমাজ, গবেষক এবং বেসরকারি উন্নয়ন সংস্থার প্রতিনিধিদের যুক্ত করে একটি ‘সংক্রামক বর্জ্য ব্যবস্থাপনা মনিটরিং সেল’ গঠন করা যেতে পারে। এ ছাড়া ‘চিকিৎসা-বর্জ্য (ব্যবস্থাপনা ও প্রক্রিয়াজাতকরণ) বিধিমালা-২০০৮’ এবং ‘সংক্রামক রোগ (প্রতিরোধ, নিয়ন্ত্রণ ও নির্মূল) আইন-২০১৮’ সংশোধন, পরিমার্জন ও পুনর্মূল্যায়ন এবং বিদ্যমান নীতিমালার যথার্থ প্রয়োগ নিশ্চিত করতে হবে। একইসঙ্গে যত্রতত্র বর্জ্য নিক্ষেপবিরোধী কঠোর আইন প্রণয়ন ও তার সুষ্ঠু প্রয়োগ নিশ্চিত করতে হবে।এখন কথা হচ্ছে, মানুষ সচেতন হলেই অথবা এসব বর্জ্য আলাদা করে রাখলেই সমস্যা সমাধান হয়ে যাবে কি না। কারণ, যারা এ বর্জ্য নেবেন তাদের জন্য এগুলো আলাদাভাবে সংগ্রহ, পরিবহন ও ডাম্পিংয়ের ব্যবস্থা করতে হবে। বর্জ্য ব্যবস্থাপনার সঙ্গে যুক্ত সব কর্মীকে সংক্রামক বর্জ্য সম্পর্কে যথেষ্ট জ্ঞান ও প্রশিক্ষণ দিতে হবে।তাদের সুরক্ষায় প্রয়োজনীয় নিরাপত্তাসামগ্রী সরবরাহ করতে হবে। রাস্তাঘাটে হলুদ কিংবা লাল রঙের নির্দিষ্ট বিন স্থাপন করা প্রয়োজন যা শুধু করোনা বর্জ্য সংরক্ষণের ক্ষেত্রে ব্যবহৃত হবে। করোনা বর্জ্য সংগ্রহ করতে ঢাকনা দেয়া বাক্স প্রয়োজন এবং বর্জ্য পরিবহনে করোনা বর্জ্যরে আলাদা গাড়ির ব্যবস্থা করা প্রয়োজন; যা অবশ্যই ঢাকনাযুক্ত হতে হবে। অপসারণস্থলে করোনা বর্জ্য ফেলে দেয়ার পর ব্যবহৃত গাড়িটিতে জীবাণুনাশক স্প্রে করতে হবে।ডিসপোজেবল মাস্ক, পিপিই, ক্যাপ, শুকভার, কাপড়ের তৈরি মাস্কসহ অন্যান্য করোনা বর্জ্য গভীর মাটিতে চাপা দিতে হবে।এ ছাড়া যে বিপুল পরিমাণ মেডিকেল বর্জ্য সৃষ্টি হচ্ছে সেগুলো কালার কোড অনুযায়ী পৃথকীকরণ, প্যাকেটজাতকরণ, পরিবহন, মজুদ ও বিনষ্টকরণের আগে অটোক্লেভস মেশিনের মাধ্যমে জীবাণুমুক্ত করে বায়োসেফটিক্যাল ব্যাগে ভরে রাখতে হবে ও পরে এসব বর্জ্য উচ্চ তাপমাত্রায় পুড়িয়ে ফেলতে হবে। করোনা বর্জ্য এবং হাসপাতালের সব ধরনের বর্জ্য বিজ্ঞানসম্মত পদ্ধতিতে ডিসপোজ করার জন্য সরকারি-বেসরকারি সমন্বয়ে একটি ব্যবস্থাপনা গড়ে তোলা দরকার।বর্তমান গাইডলাইন অনুযায়ী করোনা চিকিৎসার সঙ্গে সরাসরি জড়িত নার্স, ওয়ার্ডবয়, খাবার পরিবেশনকারী, ওষুধ বিক্রয়কর্মী, রেস্তোরাঁকর্মী ছাড়া অন্য কারও হ্যান্ড গ্লাভস ব্যবহারের দরকার নেই। সাবান দিয়ে ঠিকঠাক হাত ধোয়াই যথেষ্ট। বাংলাদেশ যেহেতু বিশ্বের অন্যতম পোশাক রফতানিকারক দেশ, তাই আমরা আশা রাখতেই পারি, অনেক কারখানা হয়তো চাইলেই দেশের ১৭ কোটি মানুষের ব্যবহারের জন্য কাপড়ের মাস্ক উৎপাদন করতে পারবে। আর তা স্বল্পমূল্যে বাজারে ছাড়লে বিপুল চাহিদা থাকায় তারা লাভবান হবে এবং মানুষের কর্মসংস্থান হবে। এমনকি বিদেশে রফতানির সুযোগও সৃষ্টি হতে পারে।সম্প্রতি করোনাভাইরাসের কারণে সৃষ্ট সুরক্ষাসামগ্রীর বর্জ্য বাসাবাড়ি থেকে পৃথকভাবে সংগ্রহ করতে রাজধানীর দুই সিটি কর্পোরেশন পচনশীল পলিথিন ব্যাগ নগরবাসীর কাছে পৌঁছে দেয়ার ঘোষণা দিয়েছিল; কিন্তু ঢাকা সিটি কর্পোরেশন এখনও সেই ব্যাগের সংস্থান পুরোপুরি করতে পারেনি। যদিও বাংলাদেশে বর্তমানে এ ব্যাগগুলো পরীক্ষামূলকভাবে দৈনিক ২ হাজার করে উৎপাদন করা হচ্ছে।বেসরকারিভাবে সোনালি ব্যাগ সংগ্রহের জন্য বাংলাদেশ পাটকল কর্পোরেশনের সঙ্গে যোগাযোগ করে ব্যর্থ হয়েছে সংস্থাটি। ফলে সুযোগ থাকা সত্ত্বেও ভেস্তে যাওয়ার পথে সংক্রামক বর্জ্য পৃথকভাবে সংগ্রহ করার পরিকল্পনা; কিন্তু এ ক্রান্তিকালের দুর্ভোগ মেটাতে সরকারি জোর প্রচেষ্টা ও সহযোগিতার মাধ্যমে সংশ্লিষ্ট বেসরকারি সংস্থাগুলোকে একত্রিত করে যদি সীমিত পরিসরেও শুধু করোনা বর্জ্য সংগ্রহের লক্ষ্যে আমাদের অন্যতম আবিষ্কার সোনালি ব্যাগের বাণিজ্যিক উৎপাদন ও সরবরাহ ত্বরান্বিত করা যায়, তাহলে আমরা পরিবেশ রক্ষায় এক বিপ্লবের সূচনা করতে সক্ষম হব। তাই আশা রাখা যায়, প্রয়োজন থেকেই আমাদের পাথেয় সৃষ্টি হবে।সুতরাং সামগ্রিক সচেতনতা, সবার আন্তরিকতা-সহযোগিতা এবং দ্রুততম সময়ে উপযুক্ত পদক্ষেপ গ্রহণ ও বাস্তবায়নই হতে পারে বর্জ্য ব্যবস্থাপনা ও করোনা প্রতিরোধে আমাদের সফলতার মূল প্রয়াস।ড. মোহাম্মদ জাহাঙ্গীর আলম : প্রফেসর, কৃষিব্যবসা ও বিপণন বিভাগ, বাংলাদেশ কৃষি বিশ্ববিদ্যালয়, ময়মনসিংহতামান্না মাসতুরা : প্রকল্প ইন্টার্ন ও এমএস গবেষক, কৃষিব্যবসা ও বিপণন বিভাগ, বাংলাদেশ কৃষি বিশ্ববিদ্যালয়",22/9/2020,covid-19
দেড় ঘণ্টায় করোনা টেস্ট,"মহামারী করোনা সংক্রমণ নির্ণয়ে নতুন একটি র‌্যাপিড টেস্ট কিট আবিষ্কার করেছে ডিএনএ নাজ নামে একটি কোম্পানি।



তাদের দাবি, কিটটি কোনো বিশেষায়িত মেডিকেল ফ্যাসিলিটি ও বিশেষজ্ঞের উপস্থিতি ছাড়া ব্যবহার করা যাবে এবং এটি ৯০ মিনিটের মধ্যে ফল দিতে সক্ষম।লন্ডনের ইমপেরিয়াল কলেজের বিজ্ঞানীরা দেখিয়েছেন, ছোট্ট একটি কম্পিউটার চিপ কীভাবে ল্যাবরেটরির কাজ করবে। করোনাভাইরাসের বর্তমান পরীক্ষায় সংক্রমণ শনাক্ত করে যে ফল পাওয়া যাচ্ছে, এ পদ্ধতিও ঠিক একই ফল দেবে। পার্থক্য হল- এ যন্ত্র ফল দিতে সময় নেবে মাত্র ৯০ মিনিট। ইংল্যান্ডের ৮টি হাসপাতাল এ যন্ত্র ব্যবহার করে করোনাভাইরাস বহনকারী রোগীদের সফলভাবে এবং দ্রুত শনাক্ত করতে সক্ষম হয়েছে। একটি ডিভাইস ব্যবহার করে দিনে ১৬টি টেস্ট করা সম্ভব।৩৮৬ জনের ওপর চালানো পরীক্ষায় জানা যায়, ৯৪ শতাংশ সময়ে ডিভাইসটি সঠিকভাবে করোনার সংক্রমণ নির্ণয় করতে সক্ষম। গবেষণাটি ল্যানসেট মাইক্রোবসে প্রকাশিত হয়েছে।গবেষকরা এ ডিভাইস ব্যবহার করে প্রাপ্ত ফলাফলের বিষয়ে বেশ আশাবাদী। তাদের দাবি, অন্যান্য র‌্যাপিড টেস্টের ক্ষেত্রে কিছু বিষয়ে ছাড় দিয়ে চিন্তা করতে হয় তবে এ কিটটি সবদিক বিবেচনায় ভালো ফল দিচ্ছে।যুক্তরাজ্য ইতোমধ্যে ৫০০০ ডিভাইস ও ৫৮ লাখ ডিজপোজেবল কার্টিজের জন্য অর্ডার দিয়েছে। তবে বিশেষজ্ঞরা যুক্তরাজ্যের সমন্বিত টেস্ট অ্যান্ড ট্রেস সিস্টেমের মধ্যে এ ডিভাইসের অন্তর্ভুক্তি এখনই দেখছেন না। যদিও তারা মনে করেন, দ্রুত একটি প্রাথমিক ধারণাবিষয়ক টেস্টের জন্য এ ডিভাইস ব্যবহার করা যেতে পারে।",22/9/2020,covid-19
রংপুরে বেড়েই চলছে করোনার নীরব সংক্রমণ,"রংপুর বিভাগে করোনাভাইরাসের নীরব সংক্রমণ বেড়েই চলছে। গত ২৪ ঘণ্টায় বিভাগের আট জেলার মধ্যে ছয়টিতে আরও ৬৫ জনের করোনা শনাক্ত হয়েছে। তাদের মধ্যে বিভিন্ন বয়সী নারী-পুরুষ রয়েছেন।



এ নিয়ে বিভাগে সর্বমোট করোনাভাইরাসে সংক্রমিত রোগীর সংখ্যা বেড়ে দাঁড়িয়েছে ১১ হাজার ৩৯৮ জনে। এই বিভাগে মৃতের সংখ্যা বেড়ে ২০৫ জনে পৌঁছেছে। সুস্থ হয়েছেন ১০ হাজার ১৬৬ জন।রোববার বিকালে রংপুর বিভাগীয় স্বাস্থ্য পরিচালকের কার্যালয় সূত্রে এসব তথ্য জানা গেছে।সূত্র জানায়, বিভাগের মধ্যে দিনাজপুর জেলায় এখন পর্যন্ত সর্বোচ্চসংখ্যক কোভিড-১৯ রোগী শনাক্ত হয়েছেন। এ জেলায় মোট শনাক্ত ৩ হাজার ২৮১ জন এবং মৃত্যু হয়েছে ৭১ জনের।এরপর রংপুর জেলায় মোট শনাক্ত ২ হাজার ৭০৩ জন এবং মৃত্যু ৪৬ জনের। গাইবান্ধা জেলায় শনাক্ত হয়েছে ১ হাজার ১১৯ জন এবং মৃত্যু ১৪ জনের।
নীলফামারী জেলায় শনাক্ত ৯৯৩ জন ও মৃত্যু ২০, ঠাকুরগাঁও জেলায় শনাক্ত হয়েছে ১ হাজার ৩৬ জন ও মৃত্যু হয়েছে ২০ জনের, কুড়িগ্রাম জেলায় শনাক্ত ৮৭২ জন ও মৃত্যু হয়েছে ১৪ জনের। লালমনিরহাট জেলায় ৮২৪ জন শনাক্ত ও মৃত্যু ৯ জনের, পঞ্চগড় জেলায় শনাক্ত হয়েছে ৫৭০ ও মৃত্যু হয়েছে ১১ জনের।করোনা সন্দেহে রংপুর বিভাগে গত ২৪ ঘণ্টায় আরও ২৭৫ জনসহ হোম কোয়ারেন্টিনে রাখা মোটসংখ্যা দাঁড়িয়েছে ৭৭ হাজার ৬৬০ জনে। একই সময়ে এই বিভাগে রোববার ১৬৯ জনসহ মোট ৭৩ হাজার ২৪৩ জনকে ছাড়পত্র দেয়া হয়েছে।",22/9/2020,covid-19
দ্বিতীয় দফায় লকডাউনে যাচ্ছে যুক্তরাজ্য?,"করোনা সংক্রমণ বাড়ছে যুক্তরাজ্যে। এ নিয়ে সতর্ক রয়েছে দেশটির সরকার। করোনাভাইরাস প্রতিরোধের কঠোর পদক্ষেপের অংশ হিসেবে অর্থদণ্ড আরোপ করতে যাচ্ছে যুক্তরাজ্য। আগামী ২৮ সেপ্টেম্বর থেকে কার্যকর হবে আইনটি।



করোনার সংক্রমণ বাড়ায় যুক্তরাজ্যে দ্বিতীয় দফা লকডাউন ঘোষণা হতে পারে বলে ইঙ্গিত দিয়েছেন দেশটির স্বাস্থ্যমন্ত্রী ম্যাট হ্যানকক। রোববার বিবিসিকে তিনি এই সম্ভাবনার কথা জানিয়েছেন।শনিবার যুক্তরাজ্যে নতুন করে আরও চার হাজার ৪২২ জনের করোনা শনাক্ত হয়েছে। ভাইরাসে আক্রান্ত হয়ে মারা গেছেন আরও ২৭ জন। করোনার এই দ্বিতীয় দফা প্রাদুর্ভাবের কারণে দ্বিতীয় দফা লকডাউনের বিষয়টি সামনে চলে এসেছে।ম্যাট হ্যানকক বলেছেন, ‘সবাই যদি নিয়ম মেনে চলে তাহলে আমরা আরও জাতীয় লকডাউন এড়াতে পারব। তবে প্রয়োজন পড়লে আমাদের তার জন্য প্রস্তুতও থাকতে হবে।’লকডাউনের সম্ভাবনার বিষয়ে তিনি বলেন, ‘আমি সম্ভাবনা বাতিল করছি না, আমি এটি দেখতে চাই না।’এদিকে দেশটিতে সেলফ আইসোলেশনের নিয়ম ভাঙলে সর্বোচ্চ ১০ হাজার ব্রিটিশ পাউন্ড বা প্রায় ১১ লাখ টাকা জরিমানা করা হচ্ছে।নতুন পদক্ষেপের মধ্যে নিম্নআয়ের জনগোষ্ঠীর জন্য ৫০০ পাউন্ড বা প্রায় ৫৫ হাজার টাকা সহায়তা করার বিষয়টিও অন্তর্ভুক্ত রয়েছে।ব্রিটিশ সরকার বলছে, করোনাভাইরাসের নমুনা পরীক্ষায় পজিটিভ এলে অথবা করোনায় আক্রান্ত কারও সহচর্যে থাকলে তাদের সেলফ আইসোলেশনের নতুন এ আইন মানতে হবে।",22/9/2020,covid-19
কোভিড-১৯ মোকাবেলায় অনুদান গ্রহণ প্রধানমন্ত্রীর,"প্রধানমন্ত্রী শেখ হাসিনা কোভিড-১৯ এর প্রভাব মোকাবেলায় সরকারি প্রচেষ্টায় সহায়তা দানে প্রধানমন্ত্রীর ত্রাণ ও কল্যাণ তহবিলের জন্য ৩৪টি বাণিজ্যিক ব্যাংকসহ কয়েকটি সংস্থার অনুদান গ্রহণ করেছেন।



প্রধানমন্ত্রী রোববার গণভবন থেকে ভিডিও কনফারেন্সের মাধ্যমে অনুদান গ্রহণ অনুষ্ঠানে যোগ দেন।প্রধানমন্ত্রীর মুখ্য সচিব ড. আহমদ কায়কাউস প্রধানমন্ত্রীর পক্ষে অনুদানের চেক গ্রহণ করেন। করোনাভাইরাস মোকাবেলায় প্রধানমন্ত্রীর ত্রাণ ও কল্যাণ তহবিলে ত্রাণ সহায়তার জন্য সংস্থাসমূহের প্রতি শেখ হাসিনা কৃতজ্ঞতা প্রকাশ করেন।বাংলাদেশ ব্যাংক অ্যাসোসিয়েশনের (বিএবি) নেতৃত্বে ব্যাংকগুলো সবচেয়ে বেশি অনুদান প্রদান করে। অনুদানদাতা বাণিজ্যিক ব্যাংকগুলো হল- এবি ব্যাংক লিমিটেড, আল-আরাফাহ ইসলামী ব্যাংক লিমিটেড, ব্যাংক এশিয়া লিমিটেড, ব্র্যাক ব্যাংক লিমিটেড, সিটি ব্যাংক লিমিটেড, ঢাকা ব্যাংক লিমিটেড, ডাচ-বাংলা ব্যাংক লিমিটেড, ইস্টার্ন ব্যাংক লিমিটেড, এক্সিম ব্যাংক লিমিটেড, ফার্স্ট সিকিউরিটি ইসলামী ব্যাংক লিমিটেড, ইসলামী ব্যাংক (বিডি) লিমিটেড, যমুনা ব্যাংক লিমিটেড, মার্কেন্টাইল ব্যাংক লিমিটেড, মিডল্যান্ড ব্যাংক লিমিটেড, মধুমতি ব্যাংক লিমিটেড, মিউচুয়াল ট্রাস্ট ব্যাংক লিমিটেড, ন্যাশনাল ব্যাংক লিমিটেড, এনসিসি ব্যাংক লিমিটেড, এনআরবি ব্যাংক লিমিটেড, এনআরবি কমার্শিয়াল ব্যাংক লিমিটেড, এনআরবি গ্লোবাল ব্যাংক লিমিটেড, ওয়ান ব্যাংক লিমিটেড, পদ্মা ব্যাংক লিমিটেড, প্রাইম ব্যাংক লিমিটেড, পূবালী ব্যাংক লিমিটেড, এসবিএসি ব্যাংক লিমিটেড, শাহজালাল ইসলামি ব্যাংক লিমিটেড, সোশ্যাল ইসলামী ব্যাংক লিমিটেড, সাউথ ইস্ট ব্যাংক লিমিটেড, স্ট্যান্ডার্ড ব্যাংক লিমিটেড, ট্রাস্ট ব্যাংক লিমিটেড, ইউনিয়ন ব্যাংক লিমিটেড, ইউনাইটেড কমার্শিয়াল ব্যাংক লিমিটেড ও উত্তরা ব্যাংক লিমিটেড।এছাড়া আরও ৬টি সংস্থা অনুদান প্রদান করে।",22/9/2020,covid-19
