আম্পায়ারের সেই ভুল নিয়ে ম্যাচ রেফারির কাছে আবেদন পাঞ্জাবের,"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে।



গতকাল দিল্লি বনাম পাঞ্জাবের ম্যাচে আম্পায়ার নিতিন মেননের ভুলে ম্যাচ হাতছাড়া হয়েছে প্রীতি জিন্তার দলটির।আম্পায়ারকে কাঠগড়ায় দাঁড় করিয়ে এ বিষয়ে টুইট করেছেন ভারতের সাবেক ওপেনার বীরেন্দ্র শেবাগ ও বিশ্লেষক আকাশ চোপড়া।ভারতের বাইরের তারকা ক্রিকেটাররাও বিষয়টি নিয়ে সোচ্চার হয়েছেন।আম্পায়ার নিতিন মেননের ওই ভুল সিদ্ধান্ত সংশ্লিষ্ট একটি ভিডিও সোশ্যাল মিডিয়ায় আপলোড করে ভারতীয় নেটিজেনদের দাবি, আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো।অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল। এবার জানা গেছে, বিষয়টিকে ছেড়ে দিতে চায় না পাঞ্জাব কর্তৃপক্ষ। এ বিষয়ে ম্যাচ রেফারি জাভাগাল শ্রীনাথের কাছে আনুষ্ঠানিক আবেদন করেছেন তারা। এর পেছনে যথেষ্ট কারণও রয়েছে। কেননা এ দুই পয়েন্টের জন্য হাতছাড়া হতে পারে তাদের প্লে-অফের টিকিট। এ বিষয়ে কিংস ইলেভেন পাঞ্জাবের প্রধান নির্বাহী সতীশ মেনন প্রেস ট্রাস্ট অব ইন্ডিয়াকে জানিয়েছেন, ‘আমরা ম্যাচ রেফারির কাছে আবেদন করেছি। মানুষ মাত্রই ভুল হয়। কিন্তু তাই বলে আইপিএলের মতো বিশ্বমানের টুর্নামেন্টে এমন ভুলের জায়গা নেই। এই একটি ভুলে আমাদের প্লে-অফের টিকিট হাতছাড়া হতে পারে। পরাজয় মানে পরাজয়ই। এটি অন্যায় হয়েছে। আমি আশা করছি নিয়ম পর্যালোচনা করা হবে যেখানে ভুলের কোনো জায়গা থাকবে না।’রিপ্লে ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন।ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে।অথচ ভিডিওতে খালি চোখেই স্পষ্টত দেখা গেছে, পপিং ক্রিজ ছুঁয়েছিলেন জর্ডান।
Use the technology available. Poor #DCvKXIP pic.twitter.com/BZbRaA571d",21/9/2020,sports
"আইপিএলে ‘পরিতোষ’ নামে খেলবেন ডি ভিলিয়ার্স, কে এই পরিতোষ?","সামাজিক যোগাযোগমাধ্যমে চমকে দিয়েছেন দক্ষিণ আফ্রিকার তারকা ব্যাটসম্যান এবি ডি ভিলিয়ার্স।



রোববার রাতে নিজের নাম বদলে রাখেন ‘পরিতোষ পান্ত’। এমনকি নিজের জার্সির পেছনেও ‘এবি’ না লিখে তিনি লিখেছেন পরিতোষ।কে এই পরিতোষ? আর হঠাৎ নিজের নাম বদলে দিলেন কেন?শুধু ভিলিয়ার্সভক্তরাই নয়, ক্রিকেটপ্রেমী বহু নেটিজেন বিষয়টি জানতে চেয়েছেন। ভক্তদের কৌতূহলও মিটিয়েছেন ডি ভিলিয়ার্স। তিনি জানিয়েছেন, এবারের আইপিএলের আসরের জন্য পরিতোষ লেখা জার্সি পরে খেলবেন তিনি। পুরো আসরজুড়েই তার ইনস্টাগ্রাম ও টুইটার অ্যাকাউন্টে পরিতোষ পান্ত নামটি দেখা যাবে।এবার ভক্তরা আরও কৌতূহলী হবেন নিশ্চিত যে, কে এই পরিতোষ পান্ত? নিজের নামের জায়গায় ওই ব্যক্তির নাম কেন লিখছেন ভিলিয়ার্স?এর জবাবও দিয়েছেন ভিলিয়ার্স। করোনা পরিস্থিতিতে একজন যোদ্ধাকে সম্মান জানাতেই এটি করছেন তিনি। ফেসবুকে এ বিষয়ে বিস্তারিত জানিয়ে ভিলিয়ার্স লিখেছেন– ‘খাবার ভাগ করে নেয়া সবসময়ই পবিত্র কাজ হিসেবে ধরে নেয়া হয়। এ কারণেই আমি পরিতোষকে স্যালুট জানাই। তিনি তার বন্ধু পূজাকে নিয়ে লকডাউনের সময় ‘দূর থেকে খাবার জোগান’ প্রজেক্ট চালু করেছেন এবং লাখো অসহায় মানুষকে খাবার দিয়েছেন। তারা আমার কোভিড হিরো এবং আইপিএলের এই সিজনে তাদের কাজের প্রতি সম্মান জানাতে আমি আমার জার্সিতে পরিতোষের নাম লিখেছি।’
",21/9/2020,sports
আম্পায়ারকে ‘ম্যান অব দ্য ম্যাচ’ দেয়া হোক: শেবাগ (ভিডিও),"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে। মাত্র দুটি ম্যাচেই বিতর্কিত কয়েকটি সিদ্ধান্ত দিয়েছেন মাঠের আম্পায়াররা।



পরে প্রযুক্তি ব্যবহার করে দেখা গেছে তারা ভুল ছিলেন। তবে এসব ভুলকে ছাপিয়ে গতকাল দিল্লি বনাম পাঞ্জাবের ম্যাচে আম্পায়ার নিতিন মেনন যে ভুলটি করেছেন, তাতেই ম্যাচ হাতছাড়া হয়েছে প্রীতি জিন্তার দলটির। এমনটিই মত ভারতসহ বিশ্বের বেশ কয়েকজন সাবেক তারকা ক্রিকেটারের।ওই ঘটনায় অনেকটা ক্ষোভ প্রকাশ করে ভারতের সাবেক ওপেনার বীরেন্দ্র শেবাগ বলেছেন, মার্কাস স্টয়নিসকে নয়, আম্পায়াকে ম্যান অব দ্য ম্যাচের পুরস্কারটি দেয়া হোক।আম্পায়ার নিতিন মেননের যেই ভুলের কারণে সুপার ওভারে গড়িয়েছে ম্যাচটি তার ভিডিও টুইটারে আপলোড করে শেবাগ লিখেছেন– ‘আমি ম্যান অব দ্য ম্যাচ পুরস্কারের সঙ্গে একমত নই। যেই আম্পায়ার শর্ট রান দিয়েছিলেন, সেই আম্পায়ারের ম্যান অব দ্য ম্যাচ পাওয়া উচিত। ওটা শর্ট রান ছিল না এবং এই ভুলই পার্থক্য গড়ে দিয়েছে ম্যাচের।’শেবাগের আপলোড করা ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন। ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে। অথচ ভিডিওতে স্পষ্টতই দেখা গেছে, পপিং ক্রিজ ছুঁয়েছিলেন জর্ডান। অর্থাৎ আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো। অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল।শেবাগের সেই টুইটের পর থেকে ভারতের সোশ্যাল মিডিয়ায় ঝড় বইছে। পাঞ্জাবভক্তরা আম্পায়ার নিতিন মেননের সমালোচনায় মেতেছেন।সেই সমালোচনার পালে হাওয়া দিয়েছেন ভারতের সাবেক ক্রিকেটার আকাশ চোপড়াও। তিনি টুইটারে লিখেছেন, ‘এটা ১ রান শর্ট ছিল না। প্রয়োজনের সময় প্রযুক্তির সাহায্য নেয়া উচিত। কিন্তু এটা হয়তো সম্ভব হতো যদি থার্ড আম্পায়ার সময়মতো এটা খেয়াল করতেন। বিষয়টি কেমন হবে যদি ২ পয়েন্টের জন্য পাঞ্জাব পরের রাউন্ডে যেতে না পারে? খুবই কঠিন!’ আম্পায়ারের ভুল সিদ্ধান্তের সেই ভিডিওটি দেখুন–
Use the technology available. Poor #DCvKXIP pic.twitter.com/BZbRaA571dI don’t agree with the man of the match choice . The umpire who gave this short run should have been man of the match.
Short Run nahin tha. And that was the difference. #DCvKXIP pic.twitter.com/7u7KKJXCLb",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
লা লিগায় প্রথম ম্যাচে হোঁচট খেল রিয়াল মাদ্রিদ,"শুরু হয়ে গেল লা লিগার নতুন মৌসুম। আর নিজেদের প্রথম ম্যাচেই হোঁচট খেয়েছে বর্তমান চ্যাম্পিয়ন রিয়াল মাদ্রিদ।



সার্জিও রামোসদের আটকে দিল রিয়াল সোসিয়েদাদ।চিরপ্রতিদ্বন্দ্বী বার্সেলোনাকে হতাশায় ডুবিয়ে চ্যাম্পিয়ন হওয়া রিয়াল গোলশূন্য ড্র করেছে সোসিয়েদাদের সঙ্গে।গত ১৮ বছরে এবারই প্রথম রিয়াল সোসিয়েদাদ ও রিয়াল মাদ্রিদের মধ্যকার কোনো ম্যাচে একটিও গোল হলো না। রোববার রাতে স্যান সেবাস্তিয়ানে সোসিয়েদাদের রক্ষণে নিয়মিতই হানা দিয়েছেন করিম বেনজেমা, রদ্রিগো, ভিনিসিয়াস জুনিয়ররা।কিন্তু কোনো আক্রমণই কাজে লাগেনি। কোচ জিদানের সব পরিকল্পনাই ব্যর্থ হয়েছে সোসিয়েদাদের রক্ষণভাগের কাছে। ম্যাচের ১৫ মিনিটের সময়ই গোল পেতে পারতেন বেনজেমা। কিন্তু গোলরক্ষক বরাবর শট মারায় ব্যর্থ হন তিনি। সার্জিও রামোস আর টনি ক্রুসও বল নিয়ে প্রতিপক্ষের ডি-বক্সে ঢুকেছেন কয়েকবার। কিন্তু ৯০ মিনিটজুড়ে চল সব প্রচেষ্টা ভেস্তে গেল। এ ছাড়া রিয়ালের একটি পেনাল্টির দাবিও প্রত্যাখ্যাত হয়েছে রেফারির কাছে।ফল পয়েন্ট ভাগাভাগি করেই সন্তুষ্ট থাকতে হয়েছে রিয়াল মাদ্রিদের। তথ্যসূত্র: গোল ডট কম
",21/9/2020,sports
"সিরিআয় ফিরেছে দর্শক, জুভেন্টাসের দাপুটে জয়","করোনা বিরতির পর এই প্রথম মাঠে দর্শক নিয়ে ফিরল ইতালিয়ান লিগ সিরিআ। আর নিজেদের প্রথম ম্যাচে দাপুটে জয় পেয়েছে বর্তমান চ্যাম্পিয়ন জুভেন্টাস।



সাম্পদোরিয়াকে ৩-০ গোলে হারিয়েছে ক্রিশ্চিয়ানো রোনাল্ডোর দল।রোববার রাতের ম্যাচে সর্বোচ্চ এক হাজার দর্শক প্রবেশে অনুমতি দেয়া হয়। ফলে স্বল্পসংখ্যক দর্শক নিয়েই নতুন মৌসুম শুরু করল সিরিআ। 
আর এত হাজার দর্শক পেয়েই যেন চাঙ্গা হয়ে গেল পিরলোর দল।রোববারের ম্যাচে অভিষেক ঘটে সুইডিশ উইঙ্গার দেয়ান কুলুসেভসকিও। আর অভিষেকেই নিজের জাত চেনালেন কুলুসেভসকিও।ম্যাচের ১৩ মিনিটেই প্রতিপক্ষের জালে বল জড়ান তিনি। ম্যাচে ২৪ মিনিটের ব্যবধান ২-০ হতে পারত। তবে ভাগ্য পক্ষে যায়নি রোনাল্ডোর। ক্রসবারে লেগে ফিরে আসে রোনাল্ডোর শট। ১-০তে সন্তুষ্ট থেকেই বিরতিতে যায় জুভেন্টাস।দ্বিতীয়ার্ধে নেমে প্রথম ৩০ মিনিটে গোলের দেখা পায়নি জুভেন্টাস। গোল শোধও করতে পারেনি সাম্পদোরিয়া। তবে ম্যাচের ৭৮ মিনিটে গোলের দেখা পান লিওনার্দো বুনোচ্চি। ব্যবধান ২-০ করেন। ৮৮ মিনিটে অবশেষে সফল হন রোনাল্ডো। রামোসের পাস থেকে কোনাকুনি শটে দুর্দান্ত গোল করেন পর্তুগিজ তারকা। ফলে ৩-০তে সাম্পদোরিয়াকে উড়িয়ে দিয়ে সিরিআয় শুভসূচনা করল জুভেন্টাস। এ জয়ে কোচ হিসেবেও চমৎকার তা প্রমাণ দিলেন কিংবদন্তি মিডফিল্ডার পিরলো। তথ্যসূত্র: মার্কা
",21/9/2020,sports
সালাউদ্দিনের নতুন প্রতিশ্রুতি ‘১৫০’,"এবার আর বিশ্বকাপে খেলার স্বপ্ন নয়। ফিফা র‌্যাংকিংয়ে উন্নতি। নতুন প্রতিশ্রুতি দিলেন কাজী সালাউদ্দিন। বাংলাদেশ ফুটবল ফেডারেশনের (বাফুফে) সভাপতি হিসেবে আবারও যদি নির্বাচিত হন, তাহলে ফিফা র‌্যাংকিংয়ে বাংলাদেশকে ১৫০তম স্থানের নিচে নিয়ে আসবেন।



আগামী ৩ অক্টোবর বাফুফের নির্বাচনে টানা চতুর্থবার সভাপতি হিসেবে প্রতিদ্বন্দ্বিতা করছেন তিনি। রোববার হোটেল সোনারগাঁওয়ে নির্বাচনের জন্য নিজের নেতৃত্বাধীন সম্মিলিত পরিষদের প্যানেল পরিচিতি এবং ইশতেহার ঘোষণা অনুষ্ঠানে আরও একগাদা প্রতিশ্রুতি দিয়েছেন সালাউদ্দিন।২০২২ কাতার বিশ্বকাপে খেলার লক্ষ্যের কথা আগে বলেছিলেন বাফুফে সভাপতি। কাল বললেন, ‘আমি বলেছিলাম, আমরা বিশ্বকাপে খেলার চেষ্টা করব।’ এবার ৩৬ দফার ইশতেহারে আরও যেসব প্রতিশ্রুতি দিয়েছে তার ২১ জনের প্যানেল সেসবের মধ্যে রয়েছে- জাতির পিতা বঙ্গবন্ধু শেখ মুজিবুর রহমানের ছোট ছেলে শেখ রাসেলের নামে অনূর্ধ্ব-১০ জাতীয় ফুটবল চ্যাম্পিয়নশিপ আয়োজন। এছাড়া বঙ্গবন্ধুর বড় ছেলে শেখ কামালের নামে অনূর্ধ্ব-১৮ কিংবা অনূর্ধ্ব-১৯ জাতীয় যুব ফুটবল চ্যাম্পিয়নশিপের আয়োজন এবং ঘরোয়া ও আন্তর্জাতিক টুর্নামেন্টগুলো নিয়মিত মাঠে গড়ানো।ফিফা র‌্যাংকিংয়ে বাংলাদেশ বর্তমানে ১৮৭তম। সেখান থেকে ১৫০-এর নিচে থাকার লক্ষ্যের কথা জানিয়েছেন সালাউদ্দিন। সেই সঙ্গে মেয়েদের ফুটবলে র‌্যাংকিংয়ে ৯০-এর আশপাশে থাকা তার লক্ষ্য।ইশতেহারে জাতীয় ফুটবল দলের জন্য দীর্ঘমেয়াদি বাস্তবসম্মত পরিকল্পনা গ্রহণ, বঙ্গবন্ধু আন্তর্জাতিক গোল্ডকাপ প্রতি বছর নিয়মিত আয়োজন, সাফ চ্যাম্পিয়নশিপ ও সাউথ এশিয়ান গেমসে শিরোপা পুনরুদ্ধার, জাতীয় দলের জন্য হাইপ্রোফাইল কোচের সঙ্গে অত্যাধুনিক সরঞ্জাম এবং ২০২৪ সালের মধ্যে ফিফা র‌্যাংকিংয়ে উন্নতির লক্ষ্যে নির্দিষ্ট পরিকল্পনা গ্রহণ করার কথা বলেছে সম্মিলিত পরিষদ।কাজী সালাউদ্দিন বলেন, ‘আমরা যখন এসেছিলাম, তখন র‌্যাংকিংয়ে ১৮০ ছিলাম। আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে। র‌্যাংকিং অনেক জিনিসের ওপর নির্ভর করে। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।’গেল বছরের ইশতেহার নিয়ে বাফুফে সভাপতি হাস্যকর কথা বলেন, ‘গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সে সম্পর্কে কিছুই জানতাম না। এবার নিজের তত্ত্বাবধানে তৈরি করেছি। তাই দুই ইশতেহারের মধ্যে অনেক ফারাক।’ জেলার ফুটবল শেষ করে দিয়ে আগামী চার বছরে সচল করার প্রতিশ্রুতি দিলেন প্যানেলের কর্তারা। নেপাল এসএ গেমসে পদক না জেতার ভয়ে নারী ফুটবল দলকে পাঠানো হয়নি বলে অভিযোগ ছিল। ইশতেহারে সেই দলকে দিয়ে শিরোপা জেতার প্রতিশ্রুতি দেয়া হয়েছে। দীর্ঘদিন ধরে একটি জিমের চাহিদা ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
এবার র‌্যাকেট ভাঙলেন জকোভিচ,"ভালো খেলতে না পেরে হতাশায় এক লাইন জাজের মুখে বল মারেন সার্বিয়ান টেনিস তারকা নোভাক জকোভিচ।



সেই ঘটনায় ডিসকোয়ালিফায়েড হয়ে ইউএস ওপেনের চতুর্থ রাউন্ড থেকে ছিটকে যান তিনি। বলতে গেলে, নিজের রাগ দমন করতে না পাড়ায় এবারের গ্র্যান্ডস্লাম হাতছাড়া হয় তার।এমন ঘটনার পর নিজেকে শুধরে নিতে পারলেন না জকোভিচ। মনের কোণে কোথাও বাসা বেধে থাকা সেই রাগ বা ক্ষোভকে নিয়ন্ত্রণে ব্যর্থ হচ্ছেন তিনি।সম্প্রতি ক্ষোভে ফেটে পড়ে আবার একটা কাণ্ড করে বসলেন নোভাক জকোভিচ। এবার ফ্রেঞ্চ ওপেনের প্রস্তুতিমূলক টুর্নামেন্ট ইতালিয়ান ওপেনে খেলতে গিয়ে রেগেমেগে ভেঙে ফেলেছেন র‌্যাকেট। ইউএস ওপেন থেকে বহিষ্কৃত হওয়ার দুই সপ্তাহের মাথায় গত রোববার জকোভিচ রোমে ইতালিয়ান ওপেনের চতুর্থ রাউন্ডে জার্মানির ডমিনিক কোফারের সঙ্গে খেলছিলেন। দ্বিতীয় সেটের ষষ্ঠ গেমে শূন্যতে তাকে ব্রেক করেন প্রতিপক্ষ। অমনি র্যা কেটটা কোর্টে ছুড়ে ফেলেন জকোভিচ। র‌্যাকেট ভেঙে গেলে আরেকটি র্যা কেট নিয়ে খেলতে হয় তাকে। এমন ঘটনায় এবার বহিষ্কৃত না হলেও তাকে সতর্ক করে দেন চেয়ার আম্পায়ার। এ বিষয়ে জকোভিচ বলেন, ‘এভাবেই রাগ কমে আমার। এটি অবশ্যই ভালো কোনো আচরণ নয়। এটিই যে প্রথম এবং শেষবারের জন্য র‌্যাকেট ভাঙলাম আমি তা নয়; আমি আগেও এটি করেছি, হয়তো ভবিষ্যতেও করব। আমি আসলে এটি করতে চাই না। কিন্তু কীভাবে যেন ঘটে যায়।’র‌্যাকেট ভাঙার ম্যাচে জকোভিচ ৯৭ র্যা ঙ্কড জার্মানকে ৬-৩, ৪-৬, ৬-৩ গেমে হারিয়ে সেমিফাইনালে উঠে গেছেন। আর কোনো দুর্ঘটনা না ঘটালে ১০০০ মাস্টার্স শিরোপা এবার তারই হতে যাচ্ছে বলে ধারণা সবার। কারণ রাফায়েল নাদাল অপ্রত্যাশিতভাবে আর্জেন্টাইন খেলোয়াড় ডিয়েগো শোয়ার্জমানের কাছে কোয়ার্টার ফাইনালে হেরে যাওয়ায় জকোভিচকে চ্যালেঞ্জ জানানোর মতো কেউ নেই। তথ্য সূত্র: নিউইয়র্ক টাইমস
",21/9/2020,sports
ইতালিয়ান ওপেন থেকে ৯ বারের চ্যাম্পিয়ন নাদালের বিদায়,"ইতালিয়ান ওপেনের কোয়ার্টার ফাইনাল থেকেই ছিটকে গেলেন প্রতিযোগিতাটির ৯ বারের চ্যাম্পিয়ন টেনিস তারকা রাফায়েল নাদাল।



আর্জেন্টিনার দিয়েগো শোয়ার্তজম্যানের কাছে খুব বাজে হেরে কোয়ার্টার ফাইনাল থেকে বিদায় নিতে হলো তাকে। শনিবার রাতে রোমে শোয়ার্তজম্যানের কাছে ৬-২, ৭-৫ গেমে হারেন ১৯টি গ্র্যান্ডস্লামজয়ী খেলোয়াড় নাদাল। ক্যারিয়ারে এই প্রথম নাদাল হার মানলেন আমেরিকান ডিয়েগো শোয়ার্তজম্যানের কাছে। নাদাল হারলেও কোয়ার্টার ফাইনালে জয় পেয়েছেন বিশ্ব র্যাংকিংয়ের শীর্ষে থাকা সার্বিয়ান তারকা নোভাক জকোভিচ। জার্মানির ডমিনিক কোয়েপফারকে ৬-৩, ৪-৬, ৬-৩ গেমে হারান ১৭টি গ্র্যান্ডস্লামজয়ী এ খেলোয়াড়। সেমিফাইনালে নরওয়ের কাস্পার রাডের মুখোমুখি হবেন জকোভিচ।তথ্যসূত্র: ইএসপিএন
",21/9/2020,sports
ফরাসি ওপেনে নেই ওসাকা,"ঝুলিতে তিনটি গ্র্যান্ড স্লাম শিরোপা থাকলেও ফরাসি ওপেনে কখনও তৃতীয় রাউন্ডের গণ্ডি পেরোতে পারেননি নাওমি ওসাকা।



এবার ইউএস ওপেন জিতে সেই গেরো খোলার ঘোষণা দিয়েছিলেন ২২ বছর বয়সী জাপানি টেনিসকন্যা। কিন্তু চোটের থাবায়শেষ পর্যন্ত রোঁলা গাঁরো জয়ের চ্যালেঞ্জটাই নিতে পারলেন না তৃতীয় বাছাই ওসাকা।হ্যামস্ট্রিংয়ের চোটের কারণে বৃহস্পতিবার ফরাসি ওপেন থেকে সরে দাঁড়ানোর কথা জানিয়েছেন তিনি।চোটটা পেয়েছিলেন গত রোববার ইউএস ওপেনের ফাইনালে। ওসাকার আগে মেয়েদের শীর্ষ বাছাই অ্যাশলি বার্টিও সরে দাঁড়িয়েছেন ফরাসি ওপেন থেকে।",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
‘ঈদের দিনও গৃহবন্দি ছিলাম’,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন।



ঈদের দিনে বাংলাদেশের জাতীয় দলের ওপেনার সৌম‍্য সরকারের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-যুগান্তর: আসসালামুআলাইকুম,ঈদ মোবারক----সৌম‍্য সরকার: ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?সৌম‍্য সরকার: আমিসহ পরিবারের সবাই ভালো আছে।যুগান্তর: এখন কোথায় আছেন?সৌম‍্য সরকার: আমি এখন গ্রামের বাড়ি সাতক্ষিরায় আছি।যুগান্তর: করোনায় ঈদ কেমন কাটল?সৌম‍্য সরকার: পরিস্থিতি আসলে ঈদ করার মতো ছিল না।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?সৌম‍্য সরকার: না ভাই, কোথায়ও যাইনি। বাসা থেকে বেরও হইনি।যুগান্তর: ঈদের জন‍্য এবার শপিং করেছেন?সৌম‍্য সরকার: আসলে এবার তেমন কিছুই হয়নি।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...?সৌম‍্য সরকার: মহামারীতে আসলে আমাদের কারো হাত নেই। একাধিক সিরিজ, এশিয়া কাপ ও বিশ্বকাপ বাতিল হওয়ায় একজন প্লেয়ার হিসেবে তো খারাপ লাগেই। তারপরও এটা বুঝতে হবে করোনায় পুরো বিশ্ব সাফার করছে। অনেক জায়গায় হয়তো খেলা শুরু হয়েছে, আমাদের দেশে এখনও খেলার পরিবেশ তৈরি হয়নি। খেলতে তো সবাই চায়, খেলা না থাকায় খারাপ লাগছে। পরিস্থিতি স্বাভাবিক হলে আশা করছি আবার খেলতে পারব।যুগান্তর: বাংলাদেশ ক্রিকেট বোর্ড (বিসিবি) চাচ্ছে শ্রীলংকার বিপক্ষে স্থগিত হওয়া সিরিজটি সেপ্টেম্বরে আয়োজন করতে, দীর্ঘ পাঁচ মাস গৃহবন্দি থাকার পর হঠাৎ আন্তর্জাতিক সিরিজ খেলা কতোটা চ‍্যালেঞ্জিং?সৌম‍্য সরকার: এই সিরিজের ব‍্যাপারে আমি আসলে তেমন কিছুই জানি না। আপনাদের মাধ‍্যমেই যতটুকু জেনেছি। অনেক দিন হলো গৃহবন্দি, মাঠে প্রাকটিসেরও সুযোগও পাইনি। ঘরের প্রাকটিস আর মাঠের প্রাকটিস রাত দিন তফাৎ। তবে সিরিজ আয়োজন হলে যে করেই হোক আমাদের ফিট হতে হবে।যুগান্তর: এ পরিস্থিতে দ্বিপাক্ষিক সিরিজ আয়োজন কতোটা চ‍্যালেঞ্জিং?সৌম‍্য সরকার: এখনকার জন‍্য বড় চ‍্যালেঞ্জ। সিরিজ শুরুর আগে আমাদের ভালোভাবে প্রস্তুত হতে হবে। শ্রীলংকা যদি প্রস্তুতি ম‍্যাচ খেলতে আগ্রহী না হয় তাহলে দ্রুত ঢাকা লিগ শুরু হলে ভালো হবে।যুগান্তর: ঈদুল আজহার আগেই মুশফিক, ইমরুল, মিঠুন, মিরাজ, তাসকিনসহ অনেকেই ব‍্যক্তিগতভাবে প্রাকটিস শুরু করেছেন। আপনি কবে প্রাকটিসে ফিরছেন?সৌম‍্য সরকার: ঢাকায় থাকলে আমিও প্রাকটিস করতাম, বাড়িতে থাকায় হয়নি। আসা করছি দ্রুত সময়ের মধ‍্যে ঢাকায় গিয়ে প্রাকটিস শুরু করতে পারব।যুগান্তর: যুগান্তরকে সময় দেয়ার জন‍্য ধন‍্যবাদ।সৌম‍্য সরকার: আপনাকেও ধন‍্যবাদ, ভালো থাকবেন।",21/9/2020,sports
জীবন নিয়ে দুশ্চিন্তা হচ্ছে,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন। ঈদের দিনে বাংলাদেশের জাতীয় দলের পেসার তাসকিন আহমেদের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-



যুগান্তর: আসসালামুআলাইকুম।তাসকিন আহমেদ: ভাই ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?তাসকিন আহমেদ: আলহামদুলিল্লাহ, আমিসহ পরিবারের সবাই ভালো আছে।যুগান্তর: করোনায় ঈদ কেমন কাটল?তাসকিন আহমেদ: আলহামদুলিল্লাহ, ভালোই কাটল।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?তাসকিন আহমেদ: না ভাই, এবার অনেক ডিফ্রেন্ট।যুগান্তর: ঈদের জন‍্য এবার শপিং করেছেন?তাসকিন আহমেদ: আসলে এবার তেমন কিছুই হয়নি।যুগান্তর: তাহলে কি পুরাতন পোশাক দিয়েই ঈদ করেছেন?তাসকিন আহমেদ: পুরাতন না, নতুনই বলা চলে। আগের কেনা অনেক পোশাক ছিল, সেই পোশাক দিয়েই আমি আর আব্বু ঈদ করেছি। নিজের জন‍্য এবার কোনো শপিং করা হয়নি। তবে করোনাভাইরাস কেন! এর চেয়ে বড় কোনো ভাইরাস হলেও মেয়েরা শপিংয়ে যাবেই, ওদের আপনি আটকাতে পারবেন না।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...? তাসকিন আহমেদ: আসলে যেটা চলে গেছে সেটা নিয়ে আফসোস করে হতাশ হয়ে কোনো লাভ নেই। এখন খেলার চেয়ে জীবন নিয়ে বেশি দুশ্চিন্তা হচ্ছে। এখন আমাদের যথা সম্ভব ভালো থাকার চেষ্টা করতে হবে।যুগান্তর: ঈদুল আজহার দিনে যুগান্তরকে সময় দেয়ার জন‍্য ধন‍্যবাদ।তাসকিন আহমেদ: আপনাকেও ধন‍্যবাদ, ভালো থাকবেন।",21/9/2020,sports
আইপিএলের জন্য বিশ্বকাপ হচ্ছে না এভাবে বলা কঠিন: শাহরিয়ার নাফীস,"মহামারী করোনাভাইরাসের কারণে এ বছর টি-টোয়েন্টি বিশ্বকাপ হচ্ছে না। তবে ক্রিকেট ইতিহাসের সবচেয়ে দ্রুত গতির পেসার শোয়েব আখতারের মতো অনেক ক্রিকেট বিশ্লেষক মনে করছেন, আইপিএলের জন্যই বিশ্বকাপ পেছানো হয়েছে। কারণ আইপিল না হলে প্রায় চার হাজার কোটি রাজস্ব হারাতো ভারতীয় ক্রিকেট কন্ট্রোল বোর্ড (বিসিসিআই)।



ঈদুল আজহার ঠিক আগের দিন জুম্মার নামাজের পূর্বে যুগান্তরকে দেয়া একান্ত সাক্ষাৎকারে এ ব্যাপারে শাহরিয়ার নাফীস বলেছেন, বিশ্বকাপ পেছানো নিয়ে বিভিন্ন জনের বিভিন্ন মতামত থাকতেই পারে, সেটা স্বাভাবিক ব্যাপার। আইপিএলের জন্য বিশ্বকাপ হচ্ছে না এভাবে বলা খুব কঠিন।বাংলাদেশ দলের প্রথম টি-টোয়েন্টি অধিনায়ক আরও বলেছেন, আইপিএল হল একটা দেশের ঘরোয়া টুর্নামেন্ট। এখানে অধিকাংশ লোকাল ক্রিকেটার, হাতে গোনা কয়েকজন বিদেশি ক্রিকেটার খেলে। আর বিশ্বকাপে বিভিন্ন দেশের অনেক প্লেয়ার থাকে। একসঙ্গে এতসব ক্রিকেটারদের কন্ট্রোল করা খুবই কঠিন।জাতীয় দলে ‘সাবেক’ হয়ে যাওয়া শাহরিয়ার নাফীস বলেন, এখন ইংল্যান্ডে যে ক্রিকেট হচ্ছে, সেখানে দুই দেশের মধ্যে খেলা হচ্ছে। সিরিজ শুরুর আগে দুই দলের ক্রিকেটারদের কোয়ারেন্টিনে রাখা সম্ভব হয়েছে। আর আইপিল ঘরোয়া টুর্নামেন্ট। এখানে একটা দলে ছয়জন বিদেশি প্লেয়ার থাকে, তাদের কন্ট্রোল করা সহজ।তিনি বলেন, টি-টোয়েন্টি বিশ্বকাপ হচ্ছে না দেখেই আইপিএল হচ্ছে। করোনার এমন কঠিন পরিস্থিতিতে আইপিএল করতে পারা ভারতীয় ক্রিকেট কন্ট্রোল বোর্ডের ক্রেডিট।করোনায় বাংলাদেশের একাধিক সিরিজ বাতিল হওয়া প্রসঙ্গে নাফীস বলেন, আসলে পরিস্থিতি আমাদের কন্ট্রোলে নেই। যদি নিয়ন্ত্রণে থাকত তখন সিরিজ না হলে লাভ-ক্ষতির প্রশ্ন উঠত। এখন খেলার চেয়ে সুস্থ থাকা, স্বাভাবিক জীবন-যাপন করাই বড় চ্যালেঞ্জ। আমার মনে হয় না স্থগিত হওয়া সিরিজগুলো নিয়ে দুশ্চিন্তার কিছু আছে। ভবিষ্যতে সিরিজগুলো হলে তা পুষিয়ে যাবে।সেপ্টেম্বরে শ্রীলঙ্কা সফরে যাবে বাংলাদেশ দল, সেই সফরের আগে ঢাকা প্রিমিয়ার লিগ শুরু হলে ভালো হবে জানিয়ে নাফীস বলেন, ঈদের পর ঢাকা লিগ শুরু হলে জাতীয় দলের ক্রিকেটাররা কিছু ম্যাচ প্র্যাকটিস করার সুযোগ পাবে। তাছাড়া ঢাকা লিগ দ্রুত শুরু না হলে লোকাল দুইশ ক্রিকেটার ও কোচিং স্টাফরা সবাই বিপদে পরে যাবে।",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
২১ সেপ্টেম্বর: টিভিতে আজকের খেলা সূচি,"শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে।



এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি। কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটআইপিএল ২০২০হায়দরাবাদ ও বাঙ্গালোরসরাসরি, গাজী টিভি ও স্টার স্পোর্টস-১, রাত ৮টামেয়েদের টি ২০ইংল্যান্ড ও ওয়েস্ট ইন্ডিজসরাসরি, সনি সিক্স, রাত ১১টা ৩০* ফুটবলইংলিশ প্রিমিয়ার লিগঅ্যাস্টন ভিলা ও শেফিল্ডউলভস ও ম্যানসিটিসরাসরি, স্পোর্টস সিলেক্ট-২, রাত ১১টা ও ১টা ১৫সেরি-এ লিগএসি মিলান ও বোলোগনাসরাসরি, সনি টেন-২, রাত ১২টা ৪৫
",21/9/2020,sports
২০ সেপ্টেম্বর: টিভিতে আজকের খেলা সূচি,"১৬৩ রান তাড়া করতে নেমে ছয় রানেই দুই উইকেট হারায় চেন্নাই। তবে আম্বাতি রাইডু (৭১) ও ফাফ ডু প্লেসির (৫৮*) হাফ সেঞ্চুরিতে সহজ জয়ে পৌঁছে যায় চেন্নাই।



এক নজরে জেনে নিই টিভি পর্দায় আজ রয়েছে যেসব খেলা-* ক্রিকেটআইপিএল ২০২০দিল্লি ও পাঞ্জাবসরাসরি, গাজী টিভি ও স্টার স্পোর্টস-১, রাত ৮টা* ফুটবলইংলিশ প্রিমিয়ার লিগসাউদাম্পটন ও টটেনহ্যামনিউক্যাসল ও ব্রাইটনসরাসরি, স্টার স্পোর্টস সিলেক্ট-২, বিকেল ৫টা ও সন্ধ্যা ৭টাচেলসি ও লিভারপুললেস্টার ও বার্নলিসরাসরি, স্টার স্পোর্টস সিলেক্ট-২, রাত ৯টা ৩০ ও ১২টালা লিগারিয়াল বেতিস ও ভায়াদোলিদরিয়াল সোসিয়েদাদ ও রিয়াল মাদ্রিদসরাসরি, ফেসবুক লাইভ, রাত ১০টা ৩০ ও ১টাসেরি-এ লিগপারমা ও নাপোলিজুভেন্টাস ও সাম্পদোরিয়াসরাসরি, সনি টেন-২, বিকেল ৪টা ৩০ ও রাত ১২টা ৪৫* টেনিসরোম মাস্টার্সসরাসরি, সনি সিক্স, সন্ধ্যা ৬টা",21/9/2020,sports
১৯ সেপ্টেম্বর: টিভিতে আজকের খেলা সূচি,"করোনাকালে মরুরাজ্যে শুরু হতে যাচ্ছে আইপিএল।
মুম্বাই ইন্ডিয়ান্স ও চেন্নাই সুপার কিংস ম্যাচ দিয়ে আজ শুরু।



এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটআইপিএল ২০২০মুম্বাই ও চেন্নাইসরাসরি, গাজী টিভিস্টার স্পোর্টস-১ ও ২, রাত ৮টা* ফুটবলইংলিশ প্রিমিয়ার লিগএভারটন ও ওয়েস্ট ব্রমলিডস ও ফুলহ্যামসরাসরি, স্টার স্পোর্টস সিলেক্ট-২বিকেল ৫টা ৩০ ও রাত ৮টাম্যানইউ ও ক্রিস্টাল প্যালেসআর্সেনাল ও ওয়েস্ট হ্যামসরাসরি, স্টার স্পোর্টস সিলেক্ট-২রাত ১০টা ৩০ ও ১টাসেরি-এ লিগফিওরেন্তিনা ও তোরিনোভেরোনা ও রোমাসরাসরি, সনি টেন-২, রাত ১০টা ও ১২টা ৪৫লা লিগাভিয়ারিয়াল ও এইবারগেতাফে ও ওসাসুনাসেল্টা ভিগো ও ভ্যালেন্সিয়াসরাসরি, ফেসবুক লাইভ, রাত ৮টা, ১০টা ৩০ ও ১টা* টেনিসরোমা মাস্টার্সসরাসরি, সনি সিক্স, বিকেল ৪টা",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
প্রধানমন্ত্রীর সঙ্গে দেখা করে বিপাকে মিসবাহ-আজহার,"পাকিস্তানের বর্তমান ঘরোয়া ক্রিকেট কাঠামো পছন্দ নয় অনেক তারকা ক্রিকেটারের। নতুন সিস্টেমের কারণে অনেক সিনিয়র খেলোয়াড় আর্থিক জটিলতায় পড়েছেন। গত বছর থেকে চালু হওয়া নতুন এই কাঠামো অবশ্য প্রধানমন্ত্রী ইমরানেরই প্রস্তাবিত।



দেশটির বিশ্বকাপজয়ী কিংবদন্তি ক্রিকেটার ইমরান খানের সঙ্গে নতুন ক্রিকেট কাঠামো নিয়ে কথা বলতে তার অফিসে যান জাতীয় দলের প্রধান নির্বাচক কাম প্রধান কোচ মিসবাহ-উল-হক, টেস্ট অধিনায়ক আজহার আলী ও অভিজ্ঞ ক্রিকেটার মোহাম্মদ হাফিজ।কিন্তু তারা যে প্রধানমন্ত্রীর সঙ্গে দেখা করতে যাচ্ছেন সেটা জানত না পাকিস্তান ক্রিকেট বোর্ড (পিসিবি)।প্রধানমন্ত্রীর অফিসে গিয়ে মিসবাহ-আজহার-হাফিজরা পিসিবির চেয়ারম্যান এহসান মানি ও প্রধান নির্বাহীকে দেখতে পেয়ে চমকিয়ে যান। আজহার আলী ও মিসবাহ-উল হক ক্রিকেট বোর্ডের চুক্তিবদ্ধ থাকা সত্ত্বেও পিসিবিকে না জানিয়ে প্রধানমন্ত্রীর সঙ্গে দেখা করতে গিয়ে বিপদেই পড়েছেন। প্রধানমন্ত্রীর সঙ্গে দেখা করতে যাওয়ার বিষয়টি কেন তারা গোপন করেছেন-সেজন্য আজহার আলী ও মিসবাহর কাছে ব্যাখ্যা চেয়েছে পিসিবি। মিসবাহ ও আজাহারের এমন আচরণে উদ্বিগ্ন পাকিস্তান ক্রিকেট বোর্ড। তাদের কর্মের ব্যাখ্যা দেয়ার জন্য আগামী সপ্তাহে ডাকা হবে।গত মৌসুম থেকেই পাকিস্তানের ঘরোয়া কাঠামোতে চালু হয় যে, শুধু ছয়টি আঞ্চলিক দল অংশ নিতে পারবে। কোনো সরকারি প্রতিষ্ঠানের ব্যানারে দল না থাকায় সিনিয়র ক্রিকেটাররা অখুশি, তাদের আয় কমছে। ডিপার্টমেন্ট দলগুলোর হয়ে খেলতে গিয়ে বেতনের পাশাপাশি তারা যে বাড়তি সুযোগ-সুবিধা পেতেন সেটিও বন্ধ হয়ে গেছে। ইমরান খানের সঙ্গে পিসিবি চেয়ারম্যান ও মিসবাহদের বৈঠক নিয়ে পাকিস্তানের সাবেক অলরাউন্ডার শহীদ আফ্রিদি বলেছেন, প্রতিটা প্রক্রিয়াকেই অন্তত দুই তিন বছর সময় দেয়া উচিত। এক বছর বা এ রকম সময় পর এই কাঠামোর ফল পাওয়া যাবে। যদি প্রধানমন্ত্রী ভেবে থাকেন এই প্রক্রিয়ায় বিশ্বমানের ক্রিকেটার উঠে আসবে, তাহলে তার সিদ্ধান্তকে আমাদের এক বছর বা ১৮ মাস সময় দেয়া উচিত। তাড়াহুড়া করা ঠিক হবে না।",21/9/2020,sports
বাবর আজমের ব্যাটিং অর্ডারে পরিবর্তন আনার পক্ষে হাফিজ,"সিরিজ না জিতলেও ইংল্যান্ডে ব্যাটে দ্যুতি ছড়িয়েছেন ৩৯ বছর বয়সী পাক অলরাউন্ডার মোহাম্মদ হাফিজ।



সিরিজে দুদলের মধ্যে সর্বোচ্চ রান তারই। ইংল্যান্ডের বিপক্ষের টি-টোয়েন্টি সিরিজে ১৭৬.১৩ স্ট্রাইক রেটে ১৫৫ রান করেছেন তিনি।এবার দৃষ্টি অপেক্ষাকৃত দুর্বল দল জিম্বাবুয়ের দিকে। আগামী মাসে (অক্টোবরে) ঘরের মাঠে জিম্বাবুয়ের বিপক্ষে সীমিত ওভারের সিরিজ রয়েছে পাকিস্তানের। সেই সিরিজ বিষয়ে নিজের মতামত দিতে গিয়ে পাকিস্তানের অর্ডারে পরিবর্তন আনার পরামর্শ দিয়েছেন হাফিজ। দলের অধিনায়ক বাবর আজমকে ব্যাটিং অর্ডারে নিচের দিকে নামিয়ে দিতে পরামর্শ দিলেন টিম ম্যানেজমেন্টকে। দেশের সেরা ব্যাটসম্যানকে এই সিরিজে নিচের দিকে খেলিয়ে ঘরোয়া ক্রিকেট থেকে ভালো ওপেনিং ব্যাটসম্যান খুঁজে বের করার বুদ্ধি দিলেন হাফিজ।সম্প্রতি একটি নিউজ চ্যানেলের সঙ্গে আলাপকালে হাফিজ বলেন, ‘আমার মনে হয় জিম্বাবুয়ের বিপক্ষে আসন্ন সিরিজে আমাদের নতুন ওপেনিং জুটি দিয়ে পরীক্ষা করা উচিত। আমার মনে হয়, বাবরের আরও নিচের দিকে খেলা উচিত। এ ধরনের সিরিজে ভালো সুযোগ থাকে বেঞ্চের শক্তি পরীক্ষা করে নেয়া এবং সিনিয়রদের বিশ্রাম দেয়ার।’জিম্বাবুয়ের বিপক্ষে তিনটি করে ওয়ানডে আর টি-টোয়েন্টি খেলবে পাকিস্তান। তথ্যসূত্র: পাকিস্তান ক্রিকেট
",21/9/2020,sports
মাশরাফি কেন অবসর নেয়নি: পাপন,"২০১৯ বিশ্বকাপ দিয়েই বাংলাদেশের সাবেক অধিনায়ক মাশরাফি বিন মুর্তজা অবসর নেবেন বলে গুঞ্জন ছিল।



কিন্তু তিনি অবসর না নেয়ায় বিস্মিত হয়েছেন দেশের ক্রিকেটপ্রেমীরা।বিশ্বকাপের পর কোন সিরিজ দিয়ে মাশরাফি তার বর্ণাঢ্য ক্যারিয়ারের ইতি টানবেন সে প্রশ্ন বারংবার এসেছে।কিন্তু অধিনায়কত্বের দায়িত্ব থেকে সরে গেলেও মাঠ ছাড়েননি মাশরাফি।এ বিষয়ে এক সাক্ষাৎকারে মাশরাফি দাবি করেন, বিশ্বকাপে পাকিস্তানের বিপক্ষে শেষ ম্যাচে অবসর নিতে চেয়েছিলেন তিনি। কিন্তু বোর্ডের অনুরোধে তিনি খেলা চালিয়ে যান। যদিও বিসিবি সভাপতি নাজমুল হাসান পাপনের মুখে শোনা গেল ভিন্নকথা।তিনি জানালেন, বিশ্বকাপে বাংলাদেশের শেষ ম্যাচে মাশরাফি কেন অবসর নেননি, তা তার জানা নেই। সম্প্রতি ক্রীড়াসাংবাদিক নোমান মোহাম্মদের 'নট আউট নোমান' অনুষ্ঠানে মাশরাফির অবসর নিয়ে প্রশ্ন করা হয় বিসিবি সভাপতি নাজমুল হাসান পাপনকে। সেই প্রশ্নের জবাবে পাল্টা প্রশ্ন করেন বিসিবি সভাপতি।তিনি বলেন, আমিও জানতে চাই মাশরাফি অবসর নেয়নি কেন? বাংলাদেশে আসার পর একটা কথা মানুষ আমাকে বলেছে। আমারও কথা হচ্ছে– মাশরাফি অবসর নেয়নি কেন? ও এ সুযোগ হাতছাড়া করল কেন? ওকে আমার সামনে এনে জিজ্ঞেস করুন, ওই সময় সে অবসর নেয়নি কেন?বোর্ড সভাপতির বক্তব্য অনুযায়ী, মাশরাফির দাবি মোতাবেক তাকে অবসর নিতে বারণ বা খেলা চালিয়ে যেতেও বলা হয়নি বোর্ড থেকে। এ সময় বিশ্বকাপে মাশরাফির পারফরম্যান্সের বিষয়টি আলোচনায় উঠে আসে।পাপনকে জানানো হয় যে, বিশ্বকাপে মাশরাফির পারফরম্যান্স নিয়ে বোর্ডের অনেক দায়িত্বশীল ব্যক্তি তাকে কটাক্ষ করেছিল, তাকে নিয়ে সমালোচনায় মেতেছিল।এমন অভিযোগ করেছিলেন মাশরাফি নিজেই।বিষয়টি অস্বীকার না করে নাজমুল হাসান পাপন বলেন, মাশরাফিকে নিয়ে এমন কটাক্ষ বোর্ডের কেউ করে থাকলে, এটা একেবারে ঠিক করেনি। এটা করা মানে মাশরাফিকে খাটো করা, যা একেবারেই অনুচিত।",21/9/2020,sports
"দিল্লি বনাম পাঞ্জাব, সম্ভাব্য একাদশ","দর্শকশূন্য মাঠে হইহুল্লোড়ে মুখর না থাকলেও ব্যাটে-বলে দারুণ এক ম্যাচ দিয়ে পর্দা উঠেছে ইন্ডিয়ান প্রিমিয়ার লিগের ১৩তম আসরের।



শনিবার রাতে করোনাপীড়িত আইপিএলে চার-ছক্কার ফুলঝুড়ি দেখেছেন ক্রিকেটপ্রেমীরা। মুম্বাই ইন্ডিয়ানসের ছোড়া ১৬৩ রানের লক্ষ্যে নেমে ৪ বল বাকি থাকতে জয় তুলে নেয় চেন্নাই সুপার কিংস। ব্যাট কথা না বললেও উইকেটের পেছনে পুরনো রূপের মহেন্দ্র সিং ধোনিকে দেখে আপ্লুত ভারতীয়রা। আজ রোববার বাংলাদেশ সময় রাত ৮টায় মুখোমুখি হচ্ছেন দুই কিংবদন্তি ক্রিকেটার। ডাগআউটে লড়বেন দুদলের হয়ে অনিল কুম্বলে ও রিকি পন্টিং। মাঠে লড়বে দিল্লি ক্যাপিটালস ও কিংস ইলেভেন পাঞ্জাব। 
দুই কিংবদন্তি ক্রিকেটার এবার কোচের ভূমিকায় মুখোমুখি।ম্যাচটির চুলচেরা বিশ্লেষণে নেমেছেন ক্রিকেটবোদ্ধারা। শেষ পাঁচবারের দেখায় চার বার জিতেছে পাঞ্জাব। তাই কাগজকলমে ব্যাটিংয়ে বলিউড অভিনেত্রী প্রীতি জিন্তার দল পাঞ্জাবকে এগিয়ে রাখছেন অনেকেই। দলে আছেন ক্যারিবীয় দানব ক্রিস গেইল ও তার দেশের নিকোলাস পুরান। সম্প্রতি দুরন্ত ফর্মে থাকা অস্ট্রেলীয় গ্লেন ম্যাক্সওয়েলও আছেন। ব্যাটিংয়ের দৃঢ়তায় আছেন কেএল রাহুল ও মায়াঙ্ক আগরওয়াল। তাদের কেউ জ্বলে উঠলে রানের পাহাড় গড়া মামুলি ব্যাপার। দিল্লি ক্যাপিটালসের হাতেও সেরা ভারতীয় ব্যাটসম্যানরা রয়েছেন। পৃথ্বী শ, শিখর ধাওয়ান, শ্রেয়স আইয়ার, ঋষভ পন্থের ওপর ভর করে আছে দলটির ব্যাটিং লাইনআপ। এ ছাড়া ওয়েস্ট ইন্ডিজের বিগহিটার শিমরন হেটমায়ার তো আছেন। বোলিংয়ে দিক দিয়ে পাঞ্জাবকে কিছু পিছিয়ে রাখছেন বোদ্ধারা। কেননা দলটির স্পিন বিভাগ আহামরি কিছু নয়, যা তাদের ভোগাতে পারে। আফগানিস্তানের মুজিব-উর-রহমান, ভারতীয় কৃষ্ণাপ্পা গৌতম, অনূর্ধ্ব-১৯ বিশ্বকাপে খেলা রবি বিষ্ণোই দিয়েই বলে ঘূর্ণি আনতে হচ্ছে। পেস বোলিংয়ে মোহাম্মদ সামির সঙ্গী ওয়েস্ট ইন্ডিজের শেল্ডন কোট্রেল। অন্যদিকে আমিরাতের মরুর বুকে যদি দিল্লির অশ্বিন, লেগস্পিনার অমিত মিশ্র, বাঁহাতি অক্ষর প্যাটেল, নেপালের লেগস্পিনার সন্দীপ লামিচানে কুপোকাত হতে পারে ম্যাক্সওয়েলরা। পেস আক্রমণে কাগিসো রাবাদা, কিমো পল, ইশান্ত শর্মাকে সমীহ করে খেলতে হবে ক্রিস গেইলদের।এক নজরে দুদলের সম্ভাব্য একাদশকিংস ইলেভেন: কেএল রাহুল, ক্রিস গেল, মায়াঙ্ক আগরওয়াল, নিকোলাস পুরান, গ্লেন ম্যাক্সওয়েল, সরফরাজ খান/মানদীপ সিংহ, কে গৌতম, মুজিব-উর-রহমান, মোহাম্মদ সামি, ঈশান পোড়েল, রবি বিষ্ণোই। দিল্লি ক্যাপিটালস: পৃথ্বী শ, শিখর ধাওয়ান, শিমরন হেটমায়ার, শ্রেয়স আইয়ার, ঋষভ পন্থ, মার্কাস স্টোইনিস/অ্যালেক্স ক্যারি, অক্ষর প্যাটেল/অমিত মিশ্র, কিমো পল, অশ্বিন, রাবাদা, ইশান্ত শর্মা। 
",21/9/2020,sports
অন্য দেশ হলে শ্রীলংকা সিরিজেই আমাকে বিবেচনা করত: আশরাফুল,"
ফিক্সিং কেলেঙ্কারিতে দোষী সাব্যস্ত হওয়ায় ক্রিকেট থেকে ছিটকে গেছেন বাংলাদেশ দলের প্রথম সুপারস্টার মোহাম্মদ আশরাফুল।



তবে শাস্তি ভোগ শেষে আবারও জাতীয় দলে ফেরার স্বপ্ন দেখেন এই ক্রিকেটার। এ জন্য শ্রীলংকা সিরিজকে লক্ষ্য রেখে মানসিক প্রস্তুতি সেরে রেখেছিলেন তিনি। কিন্তু সেই স্বপ্ন, স্বপ্নই রয়ে গেল। আশার ফুল ফুটল না আশরাফুলের। এমনকি অনুশীলন বা প্রাথমিক স্কোয়াডেও ডাক পাননি তিনি। বিষয়টিতে অনেকটা ক্ষোভের সুরে তিনি জানালেন, শ্রীলংকা সিরিজে তাকে বিবেচনা করা যেত। কিন্তু দেশের ‘ক্রিকেট সংস্কৃতির কারণেই’ তা হয়নি। এমনটিই মনে করছেন বাংলাদেশ দলের সাবেক এ অধিনায়ক।নিজের অফিশিয়াল ফেসবুক পেজে বৃহস্পতিবার ভক্তদের সঙ্গে লাইভ প্রশ্নোত্তর পর্বে শ্রীলংকা সিরিজ নিয়ে আলোচনার একপর্যায়ে এভাবে আক্ষেপ ঝরে আশরাফুলের কণ্ঠে।তিনি বলেন, ‘আমাদের এই কালচারটা হয়নি যে, ৩৬ বছরের কোনো ক্রিকেটারকে নিয়ে চিন্তা করবে। অন্য দেশ হলে শ্রীলংকা সিরিজেই হয়তো আমাকে চিন্তা করত। শ্রীলংকার সঙ্গে আমার পাঁচটা সেঞ্চুরি আছে। আর করোনার কারণে এই ৬-৭ মাস ক্রিকেট খেলা হয়নি। সবাই তো শূন্য থেকেই শুরু করেছে।’টেস্ট ইতিহাসের সর্বকনিষ্ঠ সেঞ্চুরিয়ান বোঝাতে চাইছেন, শ্রীলংকার বিপক্ষে অতীত রেকর্ড তার কথাই বলছে। আর রানিং পারফরম্যান্সের বিষয়টিও নেই এখানে। এই সিরিজে তাকে নেয়া যেতেই পারে।এর পর আশরাফুল বলেন, ‘আমাকে হয়তোবা ঘরোয়া ক্রিকেটে এক্সট্রা-অর্ডিনারি পারফরম্যান্স করেই আসতে হবে। সেটির জন্য আমি তৈরি আছি। সবাই দোয়া করবেন যেন আমি সেই জায়গায় সুযোগ পাই। ওই জায়গায় সুযোগ না পেলে আবার কঠিন। সাত বছর জাতীয় দলের বাইরে আমি। তার পরও যেভাবে দেশে এবং দেশের বাইরের মানুষেরা আমাকে এখনও সাপোর্ট করে যাচ্ছেন, আমি নিজেকে খুব ভাগ্যবান মনে করি। আর সে কারণেই এখনও আমি চেষ্টা করে যাচ্ছি। ’
",21/9/2020,sports
চ্যাম্পিয়নদের হারিয়ে জয়ে আইপিএল মিশন শুরু চেন্নাইয়ের,"প্রথম বলে বাউন্ডারি দিয়ে শুরু হওয়া আইপিএলের উদ্বোধনী ম্যাচ ছড়াল রোমাঞ্চ। প্রথম ম্যাচে ধোনির চেন্নাইয়ের কাছে হারল বর্তমান চ্যাম্পিয়ন মুম্বাই ইন্ডিয়ানস।



শনিবার বাংলাদেশ সময় রাত ৮টায় আবুধাবির শেখ জায়েদ স্টেডিয়ামে খেলাটি শুরু হয়। টসে জিতে মুম্বাই ইন্ডিয়ানসকে ব্যাটিংয়ে পাঠায় চেন্নাই।শুরুতে চেন্নাইয়ের এনগিদির লাগামহীন বোলিংয়ে উড়ন্ত সূচনা করে রোহিত শর্মা আর কুইন্টন ডি কক।এ উদ্বোধনী জুটি ২৮ বলে ৪৬ রান তোলেন। কিন্তু হঠাৎই ছন্দপতন ঘটে মুম্বাইয়ের। টানা দুই ওভারে দুই ওপেনার সাজঘরে ফেরেন।রোহিত ১০ বলে ১২ আর ডি কক ২০ বলে ৩৩ করেন।তৃতীয় উইকেটে সূর্যকুমার যাদবকে নিয়ে দারুণ এক ইনিংস খেলেন সৌরভ তিওয়ারি। ৩ উইকেটে স্কোরবোর্ডে ১২১ রান জমা করে মুম্বাই।

শেষতক ২০০ ছাড়িয়ে যাবে মুম্বাই এমনটিই ধারণা করা হচ্ছিল। কিন্তু ১৫তম ওভারে এসে রবীন্দ্র জাদেজার জোড়া ধাক্কায় সব ধারণা পাল্টে যায়। এক ওভারেই রবীন্দ্র জাদেজা দুই ব্যাটসম্যানকে সাজঘরে ফেরান।জাদেজার ঘূর্ণি বলে ডু প্লেসিসের ক্যাচে পরিণত হওয়ার আগে সৌরভ তিওয়ারি করেন ৩১ বলে ৪২ রান। তিন বল পর আউট হন ১০ বলে ১৪ রান করা অলরাউন্ডার হার্দিক পান্ডিয়া।এর পর প্রথম স্পেলে খেই হারিয়ে ফেলা লুঙ্গি এনগিদি চমক দেখান। ক্রুনাল পান্ডিয়াকে ৩ রানে ফেরান তিনি। মুম্বাইয়ের হার্ডহিটার কাইরন পোলার্ডকে ১৮ রানে ফেরান এই প্রোটিয়া পেসার। এর পর জেমস প্যাটিনসকেও আউট করেন। এনগিদির বলে আউট হওয়ার আগে জেমস ৮ বলে ১১ রন করতে সক্ষম হন।সব মিলিয়ে ৯ উইকেটে ১৬২ রানের লড়াকু পুঁজি গড়ে মুম্বাই ইন্ডিয়ানস। ১৬৩ রানের লক্ষ্য তাড়া করতে নেমে প্রথমে বিপদেই পড়ে যায় চেন্নাই সুপার কিংস। শুরুতেই মাত্র ছয় রানেই ২ উইকেট হারায় চেন্নাই। কিন্তু আম্বাতি রাইডুর ৭১ রান ও ফাফ ডু প্লেসির হার না মানা হাফ সেঞ্চুরিতে সহজ জয়ে পৌঁছে যায় চেন্নাই।মাত্র ১৪ ওভারে ফাফ ও রাইডু মিলে গড়েন ১১৫ রানের জুটি। দলীয় ১২১ রানের মাথায় ৪৮ বলে ৭১ রান করে ফেরেন রাইডু।ফাফের ব্যাট থেকে আসে ৪৪ বলে ৫৮ রানের অনবদ্য ইনিংস। স্যাম কারানের ৬ বলে ১৮ রানের ক্যামিও ইনিংসের কারণে চার বল বাকি থাকতেই ১৬৩ রানের লক্ষ্য তারা ছুঁয়ে ফেলে চেন্নাই। হাতে রয়ে যায় ৫ উইকেট।
",21/9/2020,sports
আশ্বস্ত করে যাচ্ছে শ্রীলংকা বোর্ড,"শ্রীলংকা ক্রিকেট বোর্ড এখনও সফরের ব্যাপারে বাংলাদেশকে আশ্বস্ত করে যাচ্ছে। নিজেদের স্বাস্থ্য মন্ত্রণালয়ের নির্দেশনা না পেলে কোনো চূড়ান্ত সিদ্ধান্তে যেতে পারছে না এসএলসি। আগামীকাল শ্রীলংকার সিদ্ধান্ত জানা যেতে পারে। বিসিবি এরই মধ্যে নিজেদের গুছিয়ে নিয়েছে।



শুক্রবার পরীক্ষা করানো ১৮ ক্রিকেটারের সবাই করোনা নেগেটিভ এসেছে। আজ থেকে তারা জৈব সুরক্ষা বলয়ের মধ্যে চলে যাবেন। এদিকে স্কিল ক্যাম্পের জন্য কাল ২৭ সদস্যের দল ঘোষণা করেছে বাংলাদেশ। শ্রীলংকা সফর হলে এখান থেকেই চূড়ান্ত দল ঘোষণা করবে বিসিবি।সফর ঘিরে যে পরিকল্পনা ছিল সেভাবেই এগোচ্ছে বিসিবি। শ্রীলংকা সফর নিয়ে জানতে চাইলে বিসিবির প্রধান নির্বাহী নিজামউদ্দিন চৌধুরী বলেন, ‘শ্রীলংকা বোর্ড তাদের স্বাস্থ্য মন্ত্রণালয় থেকে এখনও কোনো নির্দেশনা পায়নি। সোমবারের (আগামীকাল) মধ্যে হয়তো আমরা কিছু একটা জানতে পারব।’এদিকে প্রথমদিনের করোনা পরীক্ষায় উত্তীর্ণরা আজ বেলা সাড়ে ১১টায় টিম হোটেল সোনারগাঁওয়ে উঠতে যাচ্ছেন। হোটেল থেকে ক্রিকেটারদের মাঠে যাতায়াতের জন্য নির্দিষ্ট থাকছে দুটি বাস। বাসের দু’জন চালকের করোনা পরীক্ষা করিয়ে তাদের আইসোলেশনে রাখা হয়েছে। হোটেল সোনাগাঁও’র দুটি ফ্লোর ভাড়া নিয়েছে বিসিবি।তিন বিদেশি কোচ রাসেল ডমিঙ্গো, ওটিস গিবসন ও রায়ান কুক সেখানেই থাকছেন। হোটেলে প্রত্যেকের জন্যই থাকছে আলাদা কক্ষ। আর ক্রিকেটারদের ফ্লোরে জনসাধারণের প্রবেশ থাকবে সংরক্ষিত। আগামীকাল আরেকবার করোনা পরীক্ষা করানো হবে।এরপর ২৫ সেপ্টেম্বর আরও এক ধাপে করোনা পরীক্ষার জন্য নমুনা নেয়া হবে। স্কিল ক্যাম্পে জন্য ঘোষিত দলে দুইবার করোনা পজিটিভ হওয়া সাইফ হাসানও রয়েছেন।স্কিল ক্যাম্পের ২৭ ক্রিকেটারমুমিনুল হক, তামিম ইকবাল, মুশফিকুর রহিম, মাহমুদউল্লাহ, সাদমান ইসলাম, লিটন দাস, মেহেদী হাসান, মোহাম্মদ মিঠুন, সৌম্য সরকার, তাইজুল ইসলাম, আল-আমিন, রুবেল হোসেন, মোস্তাফিজুর রহমান, ইমরুল কায়েস, তাসকিন আহমেদ, নূরুল হাসান, শফিউল ইসলাম, ইয়াসির আলী, নাঈম হাসান, আবু জায়েদ, এবাদত হোসেন, সৈয়দ খালেদ, নাজমুল হোসেন, মোসাদ্দেক, হাসান মাহমুদ, সাইফউদ্দিন ও সাইফ হাসান।",21/9/2020,sports
আইপিএলে তারকারা কে কোন দলে ,"আজ থেকেই শুরু হলো ইন্ডিয়ান প্রিমিয়ার লিগের (আইপিএল) ১২তম আসর। ভারতে করোনাভাইরাস তুলনামূলক বেশি সংক্রমিত হওয়ায় এ বছর আইপিএল হচ্ছে সংযুক্ত আরব আমিরাতের দর্শকশূন্য স্টেডিয়ামে।



ফ্রাঞ্চাইজি এ টি-টোয়েন্টি টুর্নামেন্টে গত আসরের মতো এবছরও ৮টি দল অংশ নেবে। এই আট দলে পাকিস্তান ও বাংলাদেশ ছাড়া বিভিন্ন দেশের তারকা ক্রিকেটাররা অংশ নেবেন। সীমান্ত সমস্যার কারণে আইপিএল প্রথম আসরে অংশ নেয়ার পর রাস্তা বন্ধ হয়ে যায় পাকিস্তানিদের।বাংলাদেশ ক্রিকেট বোর্ড (বিসিবি) অনাপত্তিপত্র না দেয়ায় আইপিএলে খেলার প্রস্তাব পেয়েও অংশ নিতে পারেননি কাটার মাস্টার মোস্তাফিজুর রহমান। অন্যদিকে জুয়াড়িদের কাছ থেকে ফিক্সিংয়ের প্রস্তাব পেয়ে তা গোপন করায় এক বছর নিষিদ্ধ হন সাকিব আল হাসান। নিষেধাজ্ঞার কারণে তিনি এবছর আইপিএল খেলার সুযোগ পাননি। সবশেষ বিশ্বকাপে দুর্দান্ত পারফরম্যান্স করায় জাতীয় দলের তারকা অলরাউন্ডার সাইফ হাসানের ব্যাপারে খোঁজ খবর নিয়েছিল আইপিএলের দলগুলো। কিন্তু দুর্ভাগ্য তার আইপিএল খেলার সম্ভাবনা তৈরি করেও পিঠে চোটাক্রান্ত হওয়ায় সেই সুযোগ হাতছাড়া করেন সাইফউদ্দিন। এসব কারণেই বাংলাদেশের কোনো ক্রিকেটার এবছর আইপিএলে নেই। তারকারা কে কোন দলেমুম্বাই ইন্ডিয়ান্স: রোহিত শর্মা (অধিনায়ক), কুইন্টন ডি কক, ক্রিস লিন, কাইরন পোলার্ড, সূর্যকুমার যাদব, সৌরভ তিওয়ারি, ধাওয়াল কুলকার্নি, জসপ্রিত বুমরাহ, হার্দিক পান্ডিয়া, ট্রেন্ট বোল্ট, জয়ন্ত যাদব, ক্রুনাল পান্ডিয়া, ইশান কৃষাণ, রাহুল চাহার, নাথান কাল্টার-নিল, মিচেল ম্যাকক্লেনাঘান, শেরফানে রাদারফোর্ড, ফ্যাবিয়ান অ্যালান, মহসিন খান, প্রিন্স বলবন্ত রাই সিং, আদিতিয়া তারে, দিগিজয় দেশমুখ, অনুকুল রায় ও আনমোলপ্রীত সিং।চেন্নাই সুপার কিংস: মহেন্দ্র সিং ধোনি (অধিনায়ক), শেন ওয়াটসন, পীযুষ চাওলা, আম্বাতি রাইডু, রবীন্দ্র জাদেজা, মুরালি বিজয়, কেদার যাদব, দীপক চাহার, শার্দুল ঠাকুর, মিচেল স্যান্টনার, জশ হ্যাজেলউড, ইমরান তাহির, ফাফ ডু-প্লেসিস, ডোয়াইন ব্রাভো, লুঙ্গি এনডিগি, স্যাম কারান, এন জগদীশন, ঋতুরাজ গায়কোয়াড, কেএম আসিফ, সাই কিশোর, করণ শর্মা ও মনু কুমার।রয়েল চ্যালেঞ্জার্স ব্যাঙ্গালুরু: বিরাট কোহলি (অধিনায়ক), এবি ডিভিলিয়ার্স, পার্থিব প্যাটেল, মইন আলী, শাহবাজ আহমেদ, ক্রিস মরিস, অ্যারন ফিঞ্চ, যুজবেন্দ্র চাহাল, মোহাম্মদ সিরাজ, উমেশ যাদব, কেন রিচার্ডসন, ডেল স্টেইন, ইসুরু উদানা, গুরকীরত মান, দেবদূত পাড়িক্কল, নভদ্বীপ সাইনি, পবন নেগি, শিবম দুবে, ওয়াশিংটন সুন্দর, পবন দেশপান্ডে ও জশুয়া ফিলিপ।কলকাতা নাইট রাইডার্স: দীনেশ কার্তিক (অধিনায়ক), আন্দ্রে রাসেল, লুকি ফার্গুসন, সুনীল নারিন, প্যাট কমিন্স, ইয়ন মরগান, কুলদীপ যাদব, শুভমান গিল, সিদ্ধেশ লাড, বরুণ চক্রবর্তী, রাহুল ত্রিপাঠী, এম সিদ্ধার্থ, নিখিল নায়েক, টম ব্যান্টন, ক্রিস গ্রিন, কমলেশ নাগারকোটি, নীতীশ রানা, প্রসিদ্ধ কৃষ্ণ, রিঙ্কু সিং, সন্দীপ ওয়ারিয়ার, শিবম মাভি ও হ্যারি গার্নে।কিংস ইলেভেন পাঞ্জাব: লোকেশ রাহুল (অধিনায়ক), ক্রিস গেইল, গ্লেন ম্যাক্সওয়েল, মায়াঙ্ক আগরওয়াল, করুন নায়ার, সরফরাজ খান, মনদীপ সিং, মোহাম্মদ শামি, জিমি নিশাম, ক্রিস জর্ডান, মুজিব-উর-রহমান, আর্শদীপ সিং, হারদাস ভিলজোয়েন, নিকোলাস পুরান, শেলডন কটরিল, মুগান অশ্বিন, জগদীশ সূচিত, হরপ্রীত ব্রার, দর্শন নালকান্দে, কৃষ্ণাপ্পা গৌতম, দিপক হুডা, তেজিন্দর সিং ধিলন, প্রভসীমরণ সিং, ইশান পোড়েল ও রবি বিষ্ণোই।রাজস্থান রয়েলস: স্টিভ স্মিথ (অধিনায়ক), ডেভিড মিলার, রবিন উথাপ্পা, এন্ড্রু টাই, বেন স্টোকস, টম কারান, জস বাটলার, জোফরা আর্চার অঙ্কিত রাজপুত, মায়াঙ্ক মারকান্ডে, শ্রেয়স গোপাল, বরুণ অ্যারোন, জয়দেব উনাদকাট, মাহিপাল লোমরোর, মনন ভোরা, রিয়ান পরাগ, কার্তিক ত্যাগী, আকাশ সিং, রাহুল তেওয়াতিয়া, শশাঙ্ক সিং, যশশ্বী জয়সওয়াল, অনিরুদ্ধ যোশী, সঞ্জু স্যামসন ও অনুজ রাওয়াত।দিল্লি ক্যাপিটালস: শ্রেয়াস আয়ার (অধিনায়ক), শিখর ধাওয়ান, পৃথ্বী শ, ক্রিস ওকস, অ্যালেক্স ক্যারি, আজিঙ্কা রাহানে, রবিচন্দ্রন অশ্বিন, অমিত মিশ্র,ঋষভ পান্থ, ইশান্ত শর্মা, অক্ষর প্যাটেল, আভেশ খান, মোহিত সন্দীপ লামিচানে, কাগিসো রাবাদা, শর্মা, ললিত যাদব, হার্শা প্যাটেল, তুষার দেশপান্ডিয়া, কেমো পল, জেসন রয়, মার্কাস স্টোয়িনিস ও শিমরোন হেটমেয়ার।সানরাইজার্স হায়দরাবাদ: ডেভিড ওয়ার্নার (অধিনায়ক), জনি বেয়ারস্টো, কেন উইলিয়ামসন, মিচেল মার্শ, ঋদ্ধিমান সাহা, বিজয় শঙ্কর, ভুবনশ্বর কুমার, মোহাম্মদ নবী, রশিদ খান, খলিল আহমেদ, সন্দীপ শর্মা, সিদ্ধার্থ কৌল, টি নটরাজন, অভিষেক শর্মা, শাহবাজ নাদিম, সঞ্জয় যাদব, শ্রীবৎস গোস্বামী, ভাবানাকা সন্দীপ, মনীশ পান্ডিয়া, বিরাট সিং, বিলি স্টানলেক,প্রিয়ম গর্গ ও আব্দুল সামাদ।",21/9/2020,sports
প্রথম ম্যাচে টস হেরে ব্যাটিংয়ে মুম্বাই,"ইন্ডিয়ান প্রিমিয়ার লিগের (আইপিএল) ১২তম আসরের উদ্বোধনী ম্যাচে টস হেরে প্রথমে ব্যাট করছে মুম্বাই ইন্ডিয়ান্স।



এই রিপোর্ট লেখা পর্যন্ত রোহিত শর্মার নেতৃত্বাধীন মুম্বাই ইন্ডিয়ান্সের সংগ্রহ কোনো উইকেট না হারিয়ে ৪ ওভারে ৪৫ রান। ১২ ও ৩১ রানে ব্যাট করছেন রোহিত শর্মা ও কুইন্টন ডি কক।শনিবার বাংলাদেশ সময় রাত আটটায় আবুধাবির শেখ জায়েদ স্টেডিয়ামে খেলাটি শুরু হয়। টস জিতে প্রথমে ফিল্ডিংয়ের সিদ্ধান্ত নেন চেন্নাই সুপার কিংসের অধিনায়ক মহেন্দ্র সিং ধোনি।মুম্বাই ইন্ডিয়ান্স: রোহিত শর্মা, কুইন্টন ডি কক, সুরাইয়া কুমার যাদব, স্রেয়াশ আয়ার, সৌরভ তিওয়ারি, কায়রন পোলার্ড, হার্দিক পান্ডিয়া, করুনাল পান্ডিয়া, জেমস প্যাটিনসন, রাহুল চাহার, ট্রেন্ট বোল্ট ও যসপ্রিত বুমরাহ।চেন্নাই সুপার কিংস: শেন ওয়াটসন, মুরালি বিজয়, ফাফ ডু প্লেসিস, আম্বাতি রাইডু, মহেন্দ্র সিং ধোনি (অধিনায়ক), কেদার যাদব, রবিন্দ্র জাদেজা, পিজুশ চাওলা, দিপক চাহার, স্যাম করন ও লুঙ্গি এনডিগি।",21/9/2020,sports
জাতীয় দলের ক্যাম্পে ডাক পেলেন যারা,"শ্রীলংকান ক্রিকেট বোর্ডের বিভিন্ন শর্তের কারণে গত সপ্তাহে সফরে না যাওয়ার ঘোষণা দিয়েছিলেন বাংলাদেশ ক্রিকেট বোর্ডের (বিসিবি) সভাপতি নাজমুল হাসান পাপন।



তবে লংকান ক্রিকেট বোর্ড এখনও সফরের ব্যাপারে বাংলাদেশকে আশ্বস্ত করে যাচ্ছে। সোমবার শ্রীলংকার সিদ্ধান্ত জানা যেতে পারে।তিন ম্যাচের আসন্ন টেস্ট সিরিজকে সামনে রেখে এ মাসের শেষ দিকেই সফরে যেতে পারে বাংলাদেশ দল। এই সফরকে সামনে রেখে শনিবার স্কিল ক্যাম্পের জন্য ২৭ সদস্যের দল ঘোষণা করেছে বিসিবি।বিসিবির ঘোষিত স্কিল ক্যাম্পে আছেন- তামিম ইকবাল, সাদমান ইসলাম অনিক, সৌম্য সরকার, লিটন কুমার দাস, ইমরুল কায়েস, নাজমুল হোসেন শান্ত, মুমিনুল হক সৌরভ, মুশফিকুর রহিম, মোহাম্মদ মিঠুন, মাহমুদউল্লাহ রিয়াদ, মোসাদ্দেক হোসেন সৈকত, মেহেদী হাসান মিরাজ, তাইজুল ইসলাম, আল-আমিন হোসেন, রুবেল হোসেন।ক্যাম্পে আরও আছেন- মোস্তাফিজুর রহমান, তাসকিন আহমেদ, নুরুল হাসান সোহান, শফিউল ইসলাম, ইয়াসির আলী, নাঈম হাসান, আবু জায়েদ রাহী, এবাদত হোসেন, খালেদ আহমেদ, হাসান মাহমুদ, সাইফউদ্দিন ও সাইফ হাসান।",21/9/2020,sports
‘মালিঙ্গার ঘাটতি বুমরাহ পূরণ করতে পারবে’,"ইন্ডিয়ান প্রিমিয়ার লিগের (আইপিএল) ১২তম আসর শুরু হচ্ছে আর কিছু সময় পর। আইপিএলের গত ১১ আসরে ধারাবাহিক খেলেছেন শ্রীলংকান তারকা পেসার লাসিথ মালিঙ্গা। ব্যক্তিগত কারণে এবছর আইপিএল খেলতে পারছেন না তিনি।



মালিঙ্গার অবর্তমানে জসপ্রিত বুমরাহ লংকান পেসারের ঘাটতি পুষিয়ে নিতে পারবেন। এমনটিই মনে করছেন অস্ট্রেলিয়ার সাবেক তারকা পেসার ব্রেট লি।স্টার স্পোর্টসে ব্রেটলি বলেছেন, কয়েক বছর আগে দৃশ্যপটে আসার পর থেকে আমি সবসময়ই বুমরাহর ভক্ত। তার বোলিং অ্যাকশন আলাদা, সে দুই দিক থেকেই সুইং করাতে পারে। নতুন বলে সে খুবই ভালো, তবে আমি বেশি পছন্দ করি তার পুরোনো বলের বোলিং। এ কারণেই মনে করি, মালিঙ্গার ঘাটতি সে পূরণ করতে পারবে এবং শেষের ওভারগুলোয় ভালো করবে।তিনি আরও বলেছেন, বুমরাহ ১৪০ কিলোমিটার গতিতে নিয়মিত বল করতে পারে এবং সোজা ব্যাটসম্যানের পায়ের গোড়ায় বল ফেলতে পারে। ধারাবাহিকভাবে ইয়র্কার করে যেতে পারে, যেটা খুব কম বোলারই পারে। এজন্যই সে মালিঙ্গার অভাব পুষিয়ে দিতে পারে।লাসিথ মালিঙ্গা আইপিএল ক্যারিয়ারের পুরোটা সময় খেলেছেন মুম্বাইয়ে। ২০১৩ সালে মুম্বাই ইন্ডিয়ান্সের হয়ে আইপিএল যাত্রা শুরু হয় বুমরাহর। ফ্রাঞ্চাইজি এ টুর্নামেন্টে অভিষেকের পর থেকেই মুম্বাইয়ের হয়ে দুর্দান্ত পারফরম্যান্স করেন বুমরাহ। সেই পারফরম্যান্সের সুবাদেই ভারতীয় দলে সুযোগ পেয়ে নিজেকে প্রতিষ্ঠিত করেছেন তিনি। আইপিএলের গত আসরে বুমরাহ ১৯ উইকেট শিকার করেছিলেন। ফাইনালে উত্তেজনাপূর্ণ ম্যাচে দুর্দান্ত পারফরম্যান্স করে দলের শিরোপা জয়ে অবদান রেখে ম্যান অব দা ম্যাচ হয়েছিলেন বুমরাহ।",21/9/2020,sports
আইপিএল উদ্বোধনী ম্যাচে চেন্নাইয়ের মুখোমুখি মুম্বাই,"ইন্ডিয়ান প্রিমিয়ার লীগের ১২তম আসর শুরু আজ রাত আটটায়। ১০ নভেম্বর ফাইনালের মধ্য দিয়ে আসরের পর্দা নামবে। ভারতে করোনাভাইরাস তুলনামূলক বেশি সংক্রমিত হওয়ায় এবার আইপিএল হচ্ছে সংযুক্ত আরব আমিরাতে।



গত ২৯ মার্চ ভারতের মাটিতে শুরু হওয়ার কথা ছিলো বিশ্বের সবচেয়ে জনপ্রিয় ফ্রাঞ্চাইজি টি-টোয়েন্টি টুর্নামেন্ট আইপিএল।কিন্তু মহামারী করোনাভাইরাসের কারণে সাড়ে পাঁচ মাস পর আজ শুরু হচ্ছে এ প্রতিযোগিতাটি। করোনা সংক্রমণ এড়াতেই বিশ্বের এ জনপ্রিয় টুর্নামেন্টটি এবছর হবে দর্শকশূন্য স্টেডিয়ামে।আবু ধাবিতে টুর্নামেন্টের উদ্বোধনী ম্যাচে মুখোমুখি হবে বর্তমান চ্যাম্পিয়ন মুম্বাই ইন্ডিয়ান্স ও রানার্সআপ চেন্নাই সুপার কিংস।প্রথম ম্যাচকে সামনে রেখে নিজেদের প্রস্তুতিটা ভালোভাবেই সেড়েছে মুম্বাই ও চেন্নাই। করোনার কারণে এক মাস আগে মরুর দেশে যায় আইপিএলের আট দলের খেলোয়াড় ও অফিসিয়ালরা। করোনা টেস্ট দিয়ে কোয়ারেন্টাইন শেষে দীর্ঘদিন ধরেই মাঠে ঘাম ঝড়িয়েছেন তারা। উদ্বোধনী ম্যাচকে সামনে রেখে ভালো খেলার আশা ব্যক্ত করে মুম্বাই ইন্ডিয়ান্সের অধিনায়ক রোহিত শর্মা বলেছেন, দীর্ঘদিন পর মাঠে ফিরতে যাচ্ছি, আমরা ভালো খেলার ব্যাপারে আশাবাদি। টুর্নামেন্টের শুরুটা ভালোভাবে করতে পারলে আত্মবিশ্বাস উপরের দিকেই থাকবে। শিরোপা ধরে রাখার মিশন আমাদের। আশা করছি, শিরোপা ধরে রাখতে পারব।মুম্বাইয়ের মতো ‘ভার্চুয়াল’ সাংবাদিক সম্মেলনে চেন্নাই সুপার কিংসের প্রধান কোচ নিউজিল্যান্ডের স্টিফেন ফ্লেমিং বলেছেন, টুর্নামেন্টের অন্যতম ফেভারিট দল আমরা। প্রতিবারই দল হিসেবে আমরা ভালো খেলে আসছি, ধারাবাহিকতা অব্যাহত রেখেছি। এবারও আশা করছি এর ব্যতিক্রম হবে না। আশা করছি আমরা ভালো কিছু করতে পারব।",21/9/2020,sports
যে কারণে আইপিএলে থাকছেন না জনপ্রিয় ধারাভাষ্যকার মায়ান্তি,"এবারের আইপিএলের ধারাভাষ্যে দেখা যাবে না ভারত দলের সাবেক ক্রিকেটার স্টুয়ার্ট বিনির স্ত্রী মায়ান্তি ল্যাঙ্গারকে। শুক্রবার এ তথ্য দিয়ে মায়ান্তির ভক্ত-অনুরাগীদের হতাশ করল আইপিএল’র সম্প্রচারকারী চ্যানেল স্টার স্পোর্টস।



তবে এবার যে খবর জানা গেল তাতে হতাশা কাটিয়ে খুশিতে ভাসতেই পারেন ভক্তরা।তাহলে পুত্র সন্তানের জন্ম দিয়েছেন মায়ান্তি।মা হওয়ার সুখবর জানিয়েছের মায়ান্তি নিজেই। টুইটারে ফুটফুটে ছেলের ছবি আপলোড করে পুত্র সন্তান জন্ম দেয়ার সুসংবাদ জানান মায়ান্তি। এমন পরিস্থিতিতে তাকে সমর্থনের জন্য স্টার স্পোর্টসকে ধন্যবাদ জানিয়ে এই ধারাভাষ্যকার লেখেন, আইপিএল দেখতে চলেছি। অনেকেই আমাকে জিজ্ঞাসা করছেন। অনেকে অনুমান করছেন। শেষ পাঁচ বছরে স্টার স্পোর্টসে আমার পরিবার সবচেয়ে হাই প্রোফাইল টুর্নামেন্ট হোস্ট করতে দিয়ে আমাকে সমর্থন জুগিয়ে এসেছে। প্রয়োজনের মুহূর্তেও ওরা আমাকে সমর্থন করেছে। যখন আমি অন্তঃসত্ত্বা ছিলাম, আমার প্রয়োজন মত শো সঞ্চালনা করার সুবিধা করে দিয়েছে। ছয় সপ্তাহ আগে স্টুয়ার্ট আর আমার পুত্র সন্তান হয়েছে। জীবন আরও ভালো হয়েছে। So I’m going to love watching the IPL @StarSportsIndia all the best to the team ? @jatinsapru @suhailchandhok @cricketaakash @SanjanaGanesan @ProfDeano @scottbstyris @BrettLee_58 @Sanjog_G and the full gang!! pic.twitter.com/fZVk0NUbTiমায়ান্তির জায়গায় এবার সঞ্চালনার দায়িত্বে থাকবেন ফক্স স্পোর্টসের সঞ্চালক নাওমি মিডোস। 
",21/9/2020,sports
আইপিএল শুরুর আগেই ধোনিকে নিয়ে বিতর্ক,"ইন্ডিয়ান প্রিমিয়ার লিগের (আইপিএল) ১২তম আসর শুরু আজ রাত আটটায়। ফ্রাঞ্চাইজি এ টি-টোয়েন্টি টুর্নামেন্টের ১২তম আসরের উদ্বোধনী ম্যাচে অংশ নেবে মহেন্দ্র সিং ধোনির নেতৃত্বাধীন চেন্নাই সুপার কিংস ও রোহিত শর্মার নেতৃত্বাধীন মুম্বাই ইন্ডিয়ান্স।



তবে উদ্বোধনী ম্যাচের আগেই বির্তক শুরু ভারতীয় সাবেক সফল অধিনায়ক ধোনিকে নিয়ে। দেশকে দুটি বিশ্বকাপ ও চ্যাম্পিয়ন্স ট্রফিসহ একাধিক শিরোপা উপহার দিয়েছেন সাবেক এ অধিনায়ক। চীনের মোবাইল ফোন কোম্পানি অপোর সঙ্গে চুক্তিসই করায় তাকে নিয়ে ব্যাপক সমালোচনা হচ্ছে।সোশ্যাল মিডিয়া তথা সামাজিক যোগাযোগের মাধ্যমে অপোর এক বিজ্ঞাপনে ধোনিকে দেখা গিয়েছে। যেখানে ক্যাপশনে লেখা, ‘বি দ্য ইনফিনিট।’চীনের মোবাইল ফোন কোম্পানি অপো টুইটারে একটি ভিডিও প্রকাশ করেছে, সেই ভিডিওতে লেখা রয়েছে, ক্রিকেট মাঠে যাকে আপনারা মিস করেন, সেই এমএস ধোনি মাঠে ফিরছেন।সাম্প্রতিক সময়ে চীনের সঙ্গে সীমান্ত নিয়ে বিরোধ দেখা দেয় ভারতের। চীনা সৈন্যদের গুলিতে নিহত হয় ভারতের ২০ জওয়ান। তারপর থেকেই পুরো ভারতজুড়ে চীনবিরোধী আন্দোলন শুরু হয়। ভারতীয়রা চীনের পণ্য বর্জণের ঘোষণা দেন।ভারতীয়দের চাপেই আইপিএলের সঙ্গে ২০২২ সাল পর্যন্ত চীনের মোবাইল ফোন কোম্পানি ভিভোর সঙ্গে চুক্তি থাকা সত্ত্বেও কিছুদিন আগে সেই চুক্তি বাতিল করতে বাধ্য হয় ভারতীয় ক্রিকেট কন্ট্রোল বোর্ড (বিসিসিআই)।শুধু ক্রীড়া ফেডারেশনগুলোই নয়, তারকারাও যাতে চীনের কোনো কোম্পানির সঙ্গে সম্পর্ক রাখতে না পারেন সেজন্য সোচ্চার ভারতীয়রা। তাই তো গত সপ্তাহে সমালোচনা হয়েছিল ভারতীয় কিংবদন্তি ক্রিকেটার শচীন টেন্ডুলকারকে নিয়ে। এখন সমালোচনা হচ্ছে ধোনিকে নিয়ে। দুজনেই চীনের কোম্পানির বিজ্ঞাপনে অংশ নিয়ে বিতর্কে জড়ান।",21/9/2020,sports
হঠাৎ বাংলাদেশ দলের চাকরি ছাড়লেন ম্যাকমিলান,"দায়িত্ব নেয়ার আগেই আকস্মিকভাবে বাংলাদেশ ক্রিকেট দলের চাকরি ছাড়লেন নিউজিল্যান্ডের সাবেক ব্যাটসম্যান ক্রেইগ ম্যাকমিলান।



শনিবার এক প্রেস রিলিজের মাধ্যমে বিষয়টি নিশ্চিত করে বিসিবি থেকে জানানো হয়েছে, বাংলাদেশ ক্রিকেট দলের ব্যাটিং পরামর্শকের দায়িত্ব নিতে অপারগতার কথা জানিয়েছেন ম্যাকমিলান। তার বাবার মৃত্যুর কারণে এখন কোনো দায়িত্ব নিতে পারবেন না তিনি। এ বিষয়ে বিসিবির প্রধান নির্বাহী নিজামউদ্দিন চৌধুরী সুজন বলেছেন, ‘ম্যাকমিলান আমাদের সঙ্গে যোগাযোগ করে জানিয়েছেন যে, সম্প্রতি তার বাবা মারা গেছে। এই শোকাবহ সময়ে বাংলাদেশ দলের দায়িত্ব নেয়া সম্ভবপর নয় তার জন্য। আমরা বিষয়টি গভীরভাবে উপলব্ধি করছি। তার প্রতি আমাদের সহমর্মিতা থাকবে।’উল্লেখ্য, গত ২১ আগস্ট বাংলাদেশ জাতীয় ক্রিকেট দলের ব্যাটিং পরামর্শকের পদ থেকে নেইল ম্যাকেঞ্জি সরে দাঁড়ান। এতে অনেকটাই বিপদে পড়ে বিসিবি। আসন্ন শ্রীলক্ষা সফরকে সামনে রেখে ম্যাকেঞ্জির পদত্যাগের চারদিনের মধ্যেই ম্যাকমিলানতে নিয়োগ দিয়েছিল বিসিবি। আসন্ন শ্রীলঙ্কা সফরে ম্যাকমিলান টাইগারদের সঙ্গী হতে সরাসরি শ্রীলঙ্কায় যোগ দেয়ার কথা ছিল। কিন্তু শেষপর্যন্ত তার আর হচ্ছে না। ",21/9/2020,sports
আম্পায়ারের সেই ভুল নিয়ে ম্যাচ রেফারির কাছে আবেদন পাঞ্জাবের,"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে।



গতকাল দিল্লি বনাম পাঞ্জাবের ম্যাচে আম্পায়ার নিতিন মেননের ভুলে ম্যাচ হাতছাড়া হয়েছে প্রীতি জিন্তার দলটির।আম্পায়ারকে কাঠগড়ায় দাঁড় করিয়ে এ বিষয়ে টুইট করেছেন ভারতের সাবেক ওপেনার বীরেন্দ্র শেবাগ ও বিশ্লেষক আকাশ চোপড়া।ভারতের বাইরের তারকা ক্রিকেটাররাও বিষয়টি নিয়ে সোচ্চার হয়েছেন।আম্পায়ার নিতিন মেননের ওই ভুল সিদ্ধান্ত সংশ্লিষ্ট একটি ভিডিও সোশ্যাল মিডিয়ায় আপলোড করে ভারতীয় নেটিজেনদের দাবি, আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো।অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল। এবার জানা গেছে, বিষয়টিকে ছেড়ে দিতে চায় না পাঞ্জাব কর্তৃপক্ষ। এ বিষয়ে ম্যাচ রেফারি জাভাগাল শ্রীনাথের কাছে আনুষ্ঠানিক আবেদন করেছেন তারা। এর পেছনে যথেষ্ট কারণও রয়েছে। কেননা এ দুই পয়েন্টের জন্য হাতছাড়া হতে পারে তাদের প্লে-অফের টিকিট। এ বিষয়ে কিংস ইলেভেন পাঞ্জাবের প্রধান নির্বাহী সতীশ মেনন প্রেস ট্রাস্ট অব ইন্ডিয়াকে জানিয়েছেন, ‘আমরা ম্যাচ রেফারির কাছে আবেদন করেছি। মানুষ মাত্রই ভুল হয়। কিন্তু তাই বলে আইপিএলের মতো বিশ্বমানের টুর্নামেন্টে এমন ভুলের জায়গা নেই। এই একটি ভুলে আমাদের প্লে-অফের টিকিট হাতছাড়া হতে পারে। পরাজয় মানে পরাজয়ই। এটি অন্যায় হয়েছে। আমি আশা করছি নিয়ম পর্যালোচনা করা হবে যেখানে ভুলের কোনো জায়গা থাকবে না।’রিপ্লে ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন।ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে।অথচ ভিডিওতে খালি চোখেই স্পষ্টত দেখা গেছে, পপিং ক্রিজ ছুঁয়েছিলেন জর্ডান।
Use the technology available. Poor #DCvKXIP pic.twitter.com/BZbRaA571d",21/9/2020,sports
"আইপিএলে ‘পরিতোষ’ নামে খেলবেন ডি ভিলিয়ার্স, কে এই পরিতোষ?","সামাজিক যোগাযোগমাধ্যমে চমকে দিয়েছেন দক্ষিণ আফ্রিকার তারকা ব্যাটসম্যান এবি ডি ভিলিয়ার্স।



রোববার রাতে নিজের নাম বদলে রাখেন ‘পরিতোষ পান্ত’। এমনকি নিজের জার্সির পেছনেও ‘এবি’ না লিখে তিনি লিখেছেন পরিতোষ।কে এই পরিতোষ? আর হঠাৎ নিজের নাম বদলে দিলেন কেন?শুধু ভিলিয়ার্সভক্তরাই নয়, ক্রিকেটপ্রেমী বহু নেটিজেন বিষয়টি জানতে চেয়েছেন। ভক্তদের কৌতূহলও মিটিয়েছেন ডি ভিলিয়ার্স। তিনি জানিয়েছেন, এবারের আইপিএলের আসরের জন্য পরিতোষ লেখা জার্সি পরে খেলবেন তিনি। পুরো আসরজুড়েই তার ইনস্টাগ্রাম ও টুইটার অ্যাকাউন্টে পরিতোষ পান্ত নামটি দেখা যাবে।এবার ভক্তরা আরও কৌতূহলী হবেন নিশ্চিত যে, কে এই পরিতোষ পান্ত? নিজের নামের জায়গায় ওই ব্যক্তির নাম কেন লিখছেন ভিলিয়ার্স?এর জবাবও দিয়েছেন ভিলিয়ার্স। করোনা পরিস্থিতিতে একজন যোদ্ধাকে সম্মান জানাতেই এটি করছেন তিনি। ফেসবুকে এ বিষয়ে বিস্তারিত জানিয়ে ভিলিয়ার্স লিখেছেন– ‘খাবার ভাগ করে নেয়া সবসময়ই পবিত্র কাজ হিসেবে ধরে নেয়া হয়। এ কারণেই আমি পরিতোষকে স্যালুট জানাই। তিনি তার বন্ধু পূজাকে নিয়ে লকডাউনের সময় ‘দূর থেকে খাবার জোগান’ প্রজেক্ট চালু করেছেন এবং লাখো অসহায় মানুষকে খাবার দিয়েছেন। তারা আমার কোভিড হিরো এবং আইপিএলের এই সিজনে তাদের কাজের প্রতি সম্মান জানাতে আমি আমার জার্সিতে পরিতোষের নাম লিখেছি।’
",21/9/2020,sports
আম্পায়ারকে ‘ম্যান অব দ্য ম্যাচ’ দেয়া হোক: শেবাগ (ভিডিও),"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে। মাত্র দুটি ম্যাচেই বিতর্কিত কয়েকটি সিদ্ধান্ত দিয়েছেন মাঠের আম্পায়াররা।



পরে প্রযুক্তি ব্যবহার করে দেখা গেছে তারা ভুল ছিলেন। তবে এসব ভুলকে ছাপিয়ে গতকাল দিল্লি বনাম পাঞ্জাবের ম্যাচে আম্পায়ার নিতিন মেনন যে ভুলটি করেছেন, তাতেই ম্যাচ হাতছাড়া হয়েছে প্রীতি জিন্তার দলটির। এমনটিই মত ভারতসহ বিশ্বের বেশ কয়েকজন সাবেক তারকা ক্রিকেটারের।ওই ঘটনায় অনেকটা ক্ষোভ প্রকাশ করে ভারতের সাবেক ওপেনার বীরেন্দ্র শেবাগ বলেছেন, মার্কাস স্টয়নিসকে নয়, আম্পায়াকে ম্যান অব দ্য ম্যাচের পুরস্কারটি দেয়া হোক।আম্পায়ার নিতিন মেননের যেই ভুলের কারণে সুপার ওভারে গড়িয়েছে ম্যাচটি তার ভিডিও টুইটারে আপলোড করে শেবাগ লিখেছেন– ‘আমি ম্যান অব দ্য ম্যাচ পুরস্কারের সঙ্গে একমত নই। যেই আম্পায়ার শর্ট রান দিয়েছিলেন, সেই আম্পায়ারের ম্যান অব দ্য ম্যাচ পাওয়া উচিত। ওটা শর্ট রান ছিল না এবং এই ভুলই পার্থক্য গড়ে দিয়েছে ম্যাচের।’শেবাগের আপলোড করা ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন। ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে। অথচ ভিডিওতে স্পষ্টতই দেখা গেছে, পপিং ক্রিজ ছুঁয়েছিলেন জর্ডান। অর্থাৎ আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো। অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল।শেবাগের সেই টুইটের পর থেকে ভারতের সোশ্যাল মিডিয়ায় ঝড় বইছে। পাঞ্জাবভক্তরা আম্পায়ার নিতিন মেননের সমালোচনায় মেতেছেন।সেই সমালোচনার পালে হাওয়া দিয়েছেন ভারতের সাবেক ক্রিকেটার আকাশ চোপড়াও। তিনি টুইটারে লিখেছেন, ‘এটা ১ রান শর্ট ছিল না। প্রয়োজনের সময় প্রযুক্তির সাহায্য নেয়া উচিত। কিন্তু এটা হয়তো সম্ভব হতো যদি থার্ড আম্পায়ার সময়মতো এটা খেয়াল করতেন। বিষয়টি কেমন হবে যদি ২ পয়েন্টের জন্য পাঞ্জাব পরের রাউন্ডে যেতে না পারে? খুবই কঠিন!’ আম্পায়ারের ভুল সিদ্ধান্তের সেই ভিডিওটি দেখুন–
Use the technology available. Poor #DCvKXIP pic.twitter.com/BZbRaA571dI don’t agree with the man of the match choice . The umpire who gave this short run should have been man of the match.
Short Run nahin tha. And that was the difference. #DCvKXIP pic.twitter.com/7u7KKJXCLb",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
লা লিগায় প্রথম ম্যাচে হোঁচট খেল রিয়াল মাদ্রিদ,"শুরু হয়ে গেল লা লিগার নতুন মৌসুম। আর নিজেদের প্রথম ম্যাচেই হোঁচট খেয়েছে বর্তমান চ্যাম্পিয়ন রিয়াল মাদ্রিদ।



সার্জিও রামোসদের আটকে দিল রিয়াল সোসিয়েদাদ।চিরপ্রতিদ্বন্দ্বী বার্সেলোনাকে হতাশায় ডুবিয়ে চ্যাম্পিয়ন হওয়া রিয়াল গোলশূন্য ড্র করেছে সোসিয়েদাদের সঙ্গে।গত ১৮ বছরে এবারই প্রথম রিয়াল সোসিয়েদাদ ও রিয়াল মাদ্রিদের মধ্যকার কোনো ম্যাচে একটিও গোল হলো না। রোববার রাতে স্যান সেবাস্তিয়ানে সোসিয়েদাদের রক্ষণে নিয়মিতই হানা দিয়েছেন করিম বেনজেমা, রদ্রিগো, ভিনিসিয়াস জুনিয়ররা।কিন্তু কোনো আক্রমণই কাজে লাগেনি। কোচ জিদানের সব পরিকল্পনাই ব্যর্থ হয়েছে সোসিয়েদাদের রক্ষণভাগের কাছে। ম্যাচের ১৫ মিনিটের সময়ই গোল পেতে পারতেন বেনজেমা। কিন্তু গোলরক্ষক বরাবর শট মারায় ব্যর্থ হন তিনি। সার্জিও রামোস আর টনি ক্রুসও বল নিয়ে প্রতিপক্ষের ডি-বক্সে ঢুকেছেন কয়েকবার। কিন্তু ৯০ মিনিটজুড়ে চল সব প্রচেষ্টা ভেস্তে গেল। এ ছাড়া রিয়ালের একটি পেনাল্টির দাবিও প্রত্যাখ্যাত হয়েছে রেফারির কাছে।ফল পয়েন্ট ভাগাভাগি করেই সন্তুষ্ট থাকতে হয়েছে রিয়াল মাদ্রিদের। তথ্যসূত্র: গোল ডট কম
",21/9/2020,sports
"সিরিআয় ফিরেছে দর্শক, জুভেন্টাসের দাপুটে জয়","করোনা বিরতির পর এই প্রথম মাঠে দর্শক নিয়ে ফিরল ইতালিয়ান লিগ সিরিআ। আর নিজেদের প্রথম ম্যাচে দাপুটে জয় পেয়েছে বর্তমান চ্যাম্পিয়ন জুভেন্টাস।



সাম্পদোরিয়াকে ৩-০ গোলে হারিয়েছে ক্রিশ্চিয়ানো রোনাল্ডোর দল।রোববার রাতের ম্যাচে সর্বোচ্চ এক হাজার দর্শক প্রবেশে অনুমতি দেয়া হয়। ফলে স্বল্পসংখ্যক দর্শক নিয়েই নতুন মৌসুম শুরু করল সিরিআ। 
আর এত হাজার দর্শক পেয়েই যেন চাঙ্গা হয়ে গেল পিরলোর দল।রোববারের ম্যাচে অভিষেক ঘটে সুইডিশ উইঙ্গার দেয়ান কুলুসেভসকিও। আর অভিষেকেই নিজের জাত চেনালেন কুলুসেভসকিও।ম্যাচের ১৩ মিনিটেই প্রতিপক্ষের জালে বল জড়ান তিনি। ম্যাচে ২৪ মিনিটের ব্যবধান ২-০ হতে পারত। তবে ভাগ্য পক্ষে যায়নি রোনাল্ডোর। ক্রসবারে লেগে ফিরে আসে রোনাল্ডোর শট। ১-০তে সন্তুষ্ট থেকেই বিরতিতে যায় জুভেন্টাস।দ্বিতীয়ার্ধে নেমে প্রথম ৩০ মিনিটে গোলের দেখা পায়নি জুভেন্টাস। গোল শোধও করতে পারেনি সাম্পদোরিয়া। তবে ম্যাচের ৭৮ মিনিটে গোলের দেখা পান লিওনার্দো বুনোচ্চি। ব্যবধান ২-০ করেন। ৮৮ মিনিটে অবশেষে সফল হন রোনাল্ডো। রামোসের পাস থেকে কোনাকুনি শটে দুর্দান্ত গোল করেন পর্তুগিজ তারকা। ফলে ৩-০তে সাম্পদোরিয়াকে উড়িয়ে দিয়ে সিরিআয় শুভসূচনা করল জুভেন্টাস। এ জয়ে কোচ হিসেবেও চমৎকার তা প্রমাণ দিলেন কিংবদন্তি মিডফিল্ডার পিরলো। তথ্যসূত্র: মার্কা
",21/9/2020,sports
সালাউদ্দিনের নতুন প্রতিশ্রুতি ‘১৫০’,"এবার আর বিশ্বকাপে খেলার স্বপ্ন নয়। ফিফা র‌্যাংকিংয়ে উন্নতি। নতুন প্রতিশ্রুতি দিলেন কাজী সালাউদ্দিন। বাংলাদেশ ফুটবল ফেডারেশনের (বাফুফে) সভাপতি হিসেবে আবারও যদি নির্বাচিত হন, তাহলে ফিফা র‌্যাংকিংয়ে বাংলাদেশকে ১৫০তম স্থানের নিচে নিয়ে আসবেন।



আগামী ৩ অক্টোবর বাফুফের নির্বাচনে টানা চতুর্থবার সভাপতি হিসেবে প্রতিদ্বন্দ্বিতা করছেন তিনি। রোববার হোটেল সোনারগাঁওয়ে নির্বাচনের জন্য নিজের নেতৃত্বাধীন সম্মিলিত পরিষদের প্যানেল পরিচিতি এবং ইশতেহার ঘোষণা অনুষ্ঠানে আরও একগাদা প্রতিশ্রুতি দিয়েছেন সালাউদ্দিন।২০২২ কাতার বিশ্বকাপে খেলার লক্ষ্যের কথা আগে বলেছিলেন বাফুফে সভাপতি। কাল বললেন, ‘আমি বলেছিলাম, আমরা বিশ্বকাপে খেলার চেষ্টা করব।’ এবার ৩৬ দফার ইশতেহারে আরও যেসব প্রতিশ্রুতি দিয়েছে তার ২১ জনের প্যানেল সেসবের মধ্যে রয়েছে- জাতির পিতা বঙ্গবন্ধু শেখ মুজিবুর রহমানের ছোট ছেলে শেখ রাসেলের নামে অনূর্ধ্ব-১০ জাতীয় ফুটবল চ্যাম্পিয়নশিপ আয়োজন। এছাড়া বঙ্গবন্ধুর বড় ছেলে শেখ কামালের নামে অনূর্ধ্ব-১৮ কিংবা অনূর্ধ্ব-১৯ জাতীয় যুব ফুটবল চ্যাম্পিয়নশিপের আয়োজন এবং ঘরোয়া ও আন্তর্জাতিক টুর্নামেন্টগুলো নিয়মিত মাঠে গড়ানো।ফিফা র‌্যাংকিংয়ে বাংলাদেশ বর্তমানে ১৮৭তম। সেখান থেকে ১৫০-এর নিচে থাকার লক্ষ্যের কথা জানিয়েছেন সালাউদ্দিন। সেই সঙ্গে মেয়েদের ফুটবলে র‌্যাংকিংয়ে ৯০-এর আশপাশে থাকা তার লক্ষ্য।ইশতেহারে জাতীয় ফুটবল দলের জন্য দীর্ঘমেয়াদি বাস্তবসম্মত পরিকল্পনা গ্রহণ, বঙ্গবন্ধু আন্তর্জাতিক গোল্ডকাপ প্রতি বছর নিয়মিত আয়োজন, সাফ চ্যাম্পিয়নশিপ ও সাউথ এশিয়ান গেমসে শিরোপা পুনরুদ্ধার, জাতীয় দলের জন্য হাইপ্রোফাইল কোচের সঙ্গে অত্যাধুনিক সরঞ্জাম এবং ২০২৪ সালের মধ্যে ফিফা র‌্যাংকিংয়ে উন্নতির লক্ষ্যে নির্দিষ্ট পরিকল্পনা গ্রহণ করার কথা বলেছে সম্মিলিত পরিষদ।কাজী সালাউদ্দিন বলেন, ‘আমরা যখন এসেছিলাম, তখন র‌্যাংকিংয়ে ১৮০ ছিলাম। আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে। র‌্যাংকিং অনেক জিনিসের ওপর নির্ভর করে। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।’গেল বছরের ইশতেহার নিয়ে বাফুফে সভাপতি হাস্যকর কথা বলেন, ‘গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সে সম্পর্কে কিছুই জানতাম না। এবার নিজের তত্ত্বাবধানে তৈরি করেছি। তাই দুই ইশতেহারের মধ্যে অনেক ফারাক।’ জেলার ফুটবল শেষ করে দিয়ে আগামী চার বছরে সচল করার প্রতিশ্রুতি দিলেন প্যানেলের কর্তারা। নেপাল এসএ গেমসে পদক না জেতার ভয়ে নারী ফুটবল দলকে পাঠানো হয়নি বলে অভিযোগ ছিল। ইশতেহারে সেই দলকে দিয়ে শিরোপা জেতার প্রতিশ্রুতি দেয়া হয়েছে। দীর্ঘদিন ধরে একটি জিমের চাহিদা ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
এবার র‌্যাকেট ভাঙলেন জকোভিচ,"ভালো খেলতে না পেরে হতাশায় এক লাইন জাজের মুখে বল মারেন সার্বিয়ান টেনিস তারকা নোভাক জকোভিচ।



সেই ঘটনায় ডিসকোয়ালিফায়েড হয়ে ইউএস ওপেনের চতুর্থ রাউন্ড থেকে ছিটকে যান তিনি। বলতে গেলে, নিজের রাগ দমন করতে না পাড়ায় এবারের গ্র্যান্ডস্লাম হাতছাড়া হয় তার।এমন ঘটনার পর নিজেকে শুধরে নিতে পারলেন না জকোভিচ। মনের কোণে কোথাও বাসা বেধে থাকা সেই রাগ বা ক্ষোভকে নিয়ন্ত্রণে ব্যর্থ হচ্ছেন তিনি।সম্প্রতি ক্ষোভে ফেটে পড়ে আবার একটা কাণ্ড করে বসলেন নোভাক জকোভিচ। এবার ফ্রেঞ্চ ওপেনের প্রস্তুতিমূলক টুর্নামেন্ট ইতালিয়ান ওপেনে খেলতে গিয়ে রেগেমেগে ভেঙে ফেলেছেন র‌্যাকেট। ইউএস ওপেন থেকে বহিষ্কৃত হওয়ার দুই সপ্তাহের মাথায় গত রোববার জকোভিচ রোমে ইতালিয়ান ওপেনের চতুর্থ রাউন্ডে জার্মানির ডমিনিক কোফারের সঙ্গে খেলছিলেন। দ্বিতীয় সেটের ষষ্ঠ গেমে শূন্যতে তাকে ব্রেক করেন প্রতিপক্ষ। অমনি র্যা কেটটা কোর্টে ছুড়ে ফেলেন জকোভিচ। র‌্যাকেট ভেঙে গেলে আরেকটি র্যা কেট নিয়ে খেলতে হয় তাকে। এমন ঘটনায় এবার বহিষ্কৃত না হলেও তাকে সতর্ক করে দেন চেয়ার আম্পায়ার। এ বিষয়ে জকোভিচ বলেন, ‘এভাবেই রাগ কমে আমার। এটি অবশ্যই ভালো কোনো আচরণ নয়। এটিই যে প্রথম এবং শেষবারের জন্য র‌্যাকেট ভাঙলাম আমি তা নয়; আমি আগেও এটি করেছি, হয়তো ভবিষ্যতেও করব। আমি আসলে এটি করতে চাই না। কিন্তু কীভাবে যেন ঘটে যায়।’র‌্যাকেট ভাঙার ম্যাচে জকোভিচ ৯৭ র্যা ঙ্কড জার্মানকে ৬-৩, ৪-৬, ৬-৩ গেমে হারিয়ে সেমিফাইনালে উঠে গেছেন। আর কোনো দুর্ঘটনা না ঘটালে ১০০০ মাস্টার্স শিরোপা এবার তারই হতে যাচ্ছে বলে ধারণা সবার। কারণ রাফায়েল নাদাল অপ্রত্যাশিতভাবে আর্জেন্টাইন খেলোয়াড় ডিয়েগো শোয়ার্জমানের কাছে কোয়ার্টার ফাইনালে হেরে যাওয়ায় জকোভিচকে চ্যালেঞ্জ জানানোর মতো কেউ নেই। তথ্য সূত্র: নিউইয়র্ক টাইমস
",21/9/2020,sports
ইতালিয়ান ওপেন থেকে ৯ বারের চ্যাম্পিয়ন নাদালের বিদায়,"ইতালিয়ান ওপেনের কোয়ার্টার ফাইনাল থেকেই ছিটকে গেলেন প্রতিযোগিতাটির ৯ বারের চ্যাম্পিয়ন টেনিস তারকা রাফায়েল নাদাল।



আর্জেন্টিনার দিয়েগো শোয়ার্তজম্যানের কাছে খুব বাজে হেরে কোয়ার্টার ফাইনাল থেকে বিদায় নিতে হলো তাকে। শনিবার রাতে রোমে শোয়ার্তজম্যানের কাছে ৬-২, ৭-৫ গেমে হারেন ১৯টি গ্র্যান্ডস্লামজয়ী খেলোয়াড় নাদাল। ক্যারিয়ারে এই প্রথম নাদাল হার মানলেন আমেরিকান ডিয়েগো শোয়ার্তজম্যানের কাছে। নাদাল হারলেও কোয়ার্টার ফাইনালে জয় পেয়েছেন বিশ্ব র্যাংকিংয়ের শীর্ষে থাকা সার্বিয়ান তারকা নোভাক জকোভিচ। জার্মানির ডমিনিক কোয়েপফারকে ৬-৩, ৪-৬, ৬-৩ গেমে হারান ১৭টি গ্র্যান্ডস্লামজয়ী এ খেলোয়াড়। সেমিফাইনালে নরওয়ের কাস্পার রাডের মুখোমুখি হবেন জকোভিচ।তথ্যসূত্র: ইএসপিএন
",21/9/2020,sports
ফরাসি ওপেনে নেই ওসাকা,"ঝুলিতে তিনটি গ্র্যান্ড স্লাম শিরোপা থাকলেও ফরাসি ওপেনে কখনও তৃতীয় রাউন্ডের গণ্ডি পেরোতে পারেননি নাওমি ওসাকা।



এবার ইউএস ওপেন জিতে সেই গেরো খোলার ঘোষণা দিয়েছিলেন ২২ বছর বয়সী জাপানি টেনিসকন্যা। কিন্তু চোটের থাবায়শেষ পর্যন্ত রোঁলা গাঁরো জয়ের চ্যালেঞ্জটাই নিতে পারলেন না তৃতীয় বাছাই ওসাকা।হ্যামস্ট্রিংয়ের চোটের কারণে বৃহস্পতিবার ফরাসি ওপেন থেকে সরে দাঁড়ানোর কথা জানিয়েছেন তিনি।চোটটা পেয়েছিলেন গত রোববার ইউএস ওপেনের ফাইনালে। ওসাকার আগে মেয়েদের শীর্ষ বাছাই অ্যাশলি বার্টিও সরে দাঁড়িয়েছেন ফরাসি ওপেন থেকে।",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
‘ঈদের দিনও গৃহবন্দি ছিলাম’,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন।



ঈদের দিনে বাংলাদেশের জাতীয় দলের ওপেনার সৌম‍্য সরকারের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-যুগান্তর: আসসালামুআলাইকুম,ঈদ মোবারক----সৌম‍্য সরকার: ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?সৌম‍্য সরকার: আমিসহ পরিবারের সবাই ভালো আছে।যুগান্তর: এখন কোথায় আছেন?সৌম‍্য সরকার: আমি এখন গ্রামের বাড়ি সাতক্ষিরায় আছি।যুগান্তর: করোনায় ঈদ কেমন কাটল?সৌম‍্য সরকার: পরিস্থিতি আসলে ঈদ করার মতো ছিল না।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?সৌম‍্য সরকার: না ভাই, কোথায়ও যাইনি। বাসা থেকে বেরও হইনি।যুগান্তর: ঈদের জন‍্য এবার শপিং করেছেন?সৌম‍্য সরকার: আসলে এবার তেমন কিছুই হয়নি।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...?সৌম‍্য সরকার: মহামারীতে আসলে আমাদের কারো হাত নেই। একাধিক সিরিজ, এশিয়া কাপ ও বিশ্বকাপ বাতিল হওয়ায় একজন প্লেয়ার হিসেবে তো খারাপ লাগেই। তারপরও এটা বুঝতে হবে করোনায় পুরো বিশ্ব সাফার করছে। অনেক জায়গায় হয়তো খেলা শুরু হয়েছে, আমাদের দেশে এখনও খেলার পরিবেশ তৈরি হয়নি। খেলতে তো সবাই চায়, খেলা না থাকায় খারাপ লাগছে। পরিস্থিতি স্বাভাবিক হলে আশা করছি আবার খেলতে পারব।যুগান্তর: বাংলাদেশ ক্রিকেট বোর্ড (বিসিবি) চাচ্ছে শ্রীলংকার বিপক্ষে স্থগিত হওয়া সিরিজটি সেপ্টেম্বরে আয়োজন করতে, দীর্ঘ পাঁচ মাস গৃহবন্দি থাকার পর হঠাৎ আন্তর্জাতিক সিরিজ খেলা কতোটা চ‍্যালেঞ্জিং?সৌম‍্য সরকার: এই সিরিজের ব‍্যাপারে আমি আসলে তেমন কিছুই জানি না। আপনাদের মাধ‍্যমেই যতটুকু জেনেছি। অনেক দিন হলো গৃহবন্দি, মাঠে প্রাকটিসেরও সুযোগও পাইনি। ঘরের প্রাকটিস আর মাঠের প্রাকটিস রাত দিন তফাৎ। তবে সিরিজ আয়োজন হলে যে করেই হোক আমাদের ফিট হতে হবে।যুগান্তর: এ পরিস্থিতে দ্বিপাক্ষিক সিরিজ আয়োজন কতোটা চ‍্যালেঞ্জিং?সৌম‍্য সরকার: এখনকার জন‍্য বড় চ‍্যালেঞ্জ। সিরিজ শুরুর আগে আমাদের ভালোভাবে প্রস্তুত হতে হবে। শ্রীলংকা যদি প্রস্তুতি ম‍্যাচ খেলতে আগ্রহী না হয় তাহলে দ্রুত ঢাকা লিগ শুরু হলে ভালো হবে।যুগান্তর: ঈদুল আজহার আগেই মুশফিক, ইমরুল, মিঠুন, মিরাজ, তাসকিনসহ অনেকেই ব‍্যক্তিগতভাবে প্রাকটিস শুরু করেছেন। আপনি কবে প্রাকটিসে ফিরছেন?সৌম‍্য সরকার: ঢাকায় থাকলে আমিও প্রাকটিস করতাম, বাড়িতে থাকায় হয়নি। আসা করছি দ্রুত সময়ের মধ‍্যে ঢাকায় গিয়ে প্রাকটিস শুরু করতে পারব।যুগান্তর: যুগান্তরকে সময় দেয়ার জন‍্য ধন‍্যবাদ।সৌম‍্য সরকার: আপনাকেও ধন‍্যবাদ, ভালো থাকবেন।",21/9/2020,sports
জীবন নিয়ে দুশ্চিন্তা হচ্ছে,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন। ঈদের দিনে বাংলাদেশের জাতীয় দলের পেসার তাসকিন আহমেদের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-



যুগান্তর: আসসালামুআলাইকুম।তাসকিন আহমেদ: ভাই ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?তাসকিন আহমেদ: আলহামদুলিল্লাহ, আমিসহ পরিবারের সবাই ভালো আছে।যুগান্তর: করোনায় ঈদ কেমন কাটল?তাসকিন আহমেদ: আলহামদুলিল্লাহ, ভালোই কাটল।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?তাসকিন আহমেদ: না ভাই, এবার অনেক ডিফ্রেন্ট।যুগান্তর: ঈদের জন‍্য এবার শপিং করেছেন?তাসকিন আহমেদ: আসলে এবার তেমন কিছুই হয়নি।যুগান্তর: তাহলে কি পুরাতন পোশাক দিয়েই ঈদ করেছেন?তাসকিন আহমেদ: পুরাতন না, নতুনই বলা চলে। আগের কেনা অনেক পোশাক ছিল, সেই পোশাক দিয়েই আমি আর আব্বু ঈদ করেছি। নিজের জন‍্য এবার কোনো শপিং করা হয়নি। তবে করোনাভাইরাস কেন! এর চেয়ে বড় কোনো ভাইরাস হলেও মেয়েরা শপিংয়ে যাবেই, ওদের আপনি আটকাতে পারবেন না।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...? তাসকিন আহমেদ: আসলে যেটা চলে গেছে সেটা নিয়ে আফসোস করে হতাশ হয়ে কোনো লাভ নেই। এখন খেলার চেয়ে জীবন নিয়ে বেশি দুশ্চিন্তা হচ্ছে। এখন আমাদের যথা সম্ভব ভালো থাকার চেষ্টা করতে হবে।যুগান্তর: ঈদুল আজহার দিনে যুগান্তরকে সময় দেয়ার জন‍্য ধন‍্যবাদ।তাসকিন আহমেদ: আপনাকেও ধন‍্যবাদ, ভালো থাকবেন।",21/9/2020,sports
আইপিএলের জন্য বিশ্বকাপ হচ্ছে না এভাবে বলা কঠিন: শাহরিয়ার নাফীস,"মহামারী করোনাভাইরাসের কারণে এ বছর টি-টোয়েন্টি বিশ্বকাপ হচ্ছে না। তবে ক্রিকেট ইতিহাসের সবচেয়ে দ্রুত গতির পেসার শোয়েব আখতারের মতো অনেক ক্রিকেট বিশ্লেষক মনে করছেন, আইপিএলের জন্যই বিশ্বকাপ পেছানো হয়েছে। কারণ আইপিল না হলে প্রায় চার হাজার কোটি রাজস্ব হারাতো ভারতীয় ক্রিকেট কন্ট্রোল বোর্ড (বিসিসিআই)।



ঈদুল আজহার ঠিক আগের দিন জুম্মার নামাজের পূর্বে যুগান্তরকে দেয়া একান্ত সাক্ষাৎকারে এ ব্যাপারে শাহরিয়ার নাফীস বলেছেন, বিশ্বকাপ পেছানো নিয়ে বিভিন্ন জনের বিভিন্ন মতামত থাকতেই পারে, সেটা স্বাভাবিক ব্যাপার। আইপিএলের জন্য বিশ্বকাপ হচ্ছে না এভাবে বলা খুব কঠিন।বাংলাদেশ দলের প্রথম টি-টোয়েন্টি অধিনায়ক আরও বলেছেন, আইপিএল হল একটা দেশের ঘরোয়া টুর্নামেন্ট। এখানে অধিকাংশ লোকাল ক্রিকেটার, হাতে গোনা কয়েকজন বিদেশি ক্রিকেটার খেলে। আর বিশ্বকাপে বিভিন্ন দেশের অনেক প্লেয়ার থাকে। একসঙ্গে এতসব ক্রিকেটারদের কন্ট্রোল করা খুবই কঠিন।জাতীয় দলে ‘সাবেক’ হয়ে যাওয়া শাহরিয়ার নাফীস বলেন, এখন ইংল্যান্ডে যে ক্রিকেট হচ্ছে, সেখানে দুই দেশের মধ্যে খেলা হচ্ছে। সিরিজ শুরুর আগে দুই দলের ক্রিকেটারদের কোয়ারেন্টিনে রাখা সম্ভব হয়েছে। আর আইপিল ঘরোয়া টুর্নামেন্ট। এখানে একটা দলে ছয়জন বিদেশি প্লেয়ার থাকে, তাদের কন্ট্রোল করা সহজ।তিনি বলেন, টি-টোয়েন্টি বিশ্বকাপ হচ্ছে না দেখেই আইপিএল হচ্ছে। করোনার এমন কঠিন পরিস্থিতিতে আইপিএল করতে পারা ভারতীয় ক্রিকেট কন্ট্রোল বোর্ডের ক্রেডিট।করোনায় বাংলাদেশের একাধিক সিরিজ বাতিল হওয়া প্রসঙ্গে নাফীস বলেন, আসলে পরিস্থিতি আমাদের কন্ট্রোলে নেই। যদি নিয়ন্ত্রণে থাকত তখন সিরিজ না হলে লাভ-ক্ষতির প্রশ্ন উঠত। এখন খেলার চেয়ে সুস্থ থাকা, স্বাভাবিক জীবন-যাপন করাই বড় চ্যালেঞ্জ। আমার মনে হয় না স্থগিত হওয়া সিরিজগুলো নিয়ে দুশ্চিন্তার কিছু আছে। ভবিষ্যতে সিরিজগুলো হলে তা পুষিয়ে যাবে।সেপ্টেম্বরে শ্রীলঙ্কা সফরে যাবে বাংলাদেশ দল, সেই সফরের আগে ঢাকা প্রিমিয়ার লিগ শুরু হলে ভালো হবে জানিয়ে নাফীস বলেন, ঈদের পর ঢাকা লিগ শুরু হলে জাতীয় দলের ক্রিকেটাররা কিছু ম্যাচ প্র্যাকটিস করার সুযোগ পাবে। তাছাড়া ঢাকা লিগ দ্রুত শুরু না হলে লোকাল দুইশ ক্রিকেটার ও কোচিং স্টাফরা সবাই বিপদে পরে যাবে।",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
২১ সেপ্টেম্বর: টিভিতে আজকের খেলা সূচি,"শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে।



এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি। কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটআইপিএল ২০২০হায়দরাবাদ ও বাঙ্গালোরসরাসরি, গাজী টিভি ও স্টার স্পোর্টস-১, রাত ৮টামেয়েদের টি ২০ইংল্যান্ড ও ওয়েস্ট ইন্ডিজসরাসরি, সনি সিক্স, রাত ১১টা ৩০* ফুটবলইংলিশ প্রিমিয়ার লিগঅ্যাস্টন ভিলা ও শেফিল্ডউলভস ও ম্যানসিটিসরাসরি, স্পোর্টস সিলেক্ট-২, রাত ১১টা ও ১টা ১৫সেরি-এ লিগএসি মিলান ও বোলোগনাসরাসরি, সনি টেন-২, রাত ১২টা ৪৫
",21/9/2020,sports
২০ সেপ্টেম্বর: টিভিতে আজকের খেলা সূচি,"১৬৩ রান তাড়া করতে নেমে ছয় রানেই দুই উইকেট হারায় চেন্নাই। তবে আম্বাতি রাইডু (৭১) ও ফাফ ডু প্লেসির (৫৮*) হাফ সেঞ্চুরিতে সহজ জয়ে পৌঁছে যায় চেন্নাই।



এক নজরে জেনে নিই টিভি পর্দায় আজ রয়েছে যেসব খেলা-* ক্রিকেটআইপিএল ২০২০দিল্লি ও পাঞ্জাবসরাসরি, গাজী টিভি ও স্টার স্পোর্টস-১, রাত ৮টা* ফুটবলইংলিশ প্রিমিয়ার লিগসাউদাম্পটন ও টটেনহ্যামনিউক্যাসল ও ব্রাইটনসরাসরি, স্টার স্পোর্টস সিলেক্ট-২, বিকেল ৫টা ও সন্ধ্যা ৭টাচেলসি ও লিভারপুললেস্টার ও বার্নলিসরাসরি, স্টার স্পোর্টস সিলেক্ট-২, রাত ৯টা ৩০ ও ১২টালা লিগারিয়াল বেতিস ও ভায়াদোলিদরিয়াল সোসিয়েদাদ ও রিয়াল মাদ্রিদসরাসরি, ফেসবুক লাইভ, রাত ১০টা ৩০ ও ১টাসেরি-এ লিগপারমা ও নাপোলিজুভেন্টাস ও সাম্পদোরিয়াসরাসরি, সনি টেন-২, বিকেল ৪টা ৩০ ও রাত ১২টা ৪৫* টেনিসরোম মাস্টার্সসরাসরি, সনি সিক্স, সন্ধ্যা ৬টা",21/9/2020,sports
১৯ সেপ্টেম্বর: টিভিতে আজকের খেলা সূচি,"করোনাকালে মরুরাজ্যে শুরু হতে যাচ্ছে আইপিএল।
মুম্বাই ইন্ডিয়ান্স ও চেন্নাই সুপার কিংস ম্যাচ দিয়ে আজ শুরু।



এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটআইপিএল ২০২০মুম্বাই ও চেন্নাইসরাসরি, গাজী টিভিস্টার স্পোর্টস-১ ও ২, রাত ৮টা* ফুটবলইংলিশ প্রিমিয়ার লিগএভারটন ও ওয়েস্ট ব্রমলিডস ও ফুলহ্যামসরাসরি, স্টার স্পোর্টস সিলেক্ট-২বিকেল ৫টা ৩০ ও রাত ৮টাম্যানইউ ও ক্রিস্টাল প্যালেসআর্সেনাল ও ওয়েস্ট হ্যামসরাসরি, স্টার স্পোর্টস সিলেক্ট-২রাত ১০টা ৩০ ও ১টাসেরি-এ লিগফিওরেন্তিনা ও তোরিনোভেরোনা ও রোমাসরাসরি, সনি টেন-২, রাত ১০টা ও ১২টা ৪৫লা লিগাভিয়ারিয়াল ও এইবারগেতাফে ও ওসাসুনাসেল্টা ভিগো ও ভ্যালেন্সিয়াসরাসরি, ফেসবুক লাইভ, রাত ৮টা, ১০টা ৩০ ও ১টা* টেনিসরোমা মাস্টার্সসরাসরি, সনি সিক্স, বিকেল ৪টা",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
মেসির সঙ্গে শান্তি চান বার্তোমেউ,"শতভাগ সাফল্যে নতুন মৌসুমের প্রস্তুতিপর্ব শেষ করল বার্সেলোনা। শনিবার ন্যুক্যাম্পে প্রাক-মৌসুমের শেষ প্রীতি ম্যাচে এলচেকে ১-০ গোলে হারিয়ে টানা অষ্টমবার জোয়ান গাম্পার ট্রফি জিতেছে কাতালানরা।



দ্বিতীয় মিনিটে ম্যাচের ভাগ্যনির্ধারণী একমাত্র গোলটি করেন ফরাসি ফরোয়ার্ড আঁতোয়া গ্রিজমান। নতুন মৌসুম শুরুর আগে এ নিয়ে তিনটি প্রস্তুতি ম্যাচের সবগুলোই জিতল বার্সা। ২৭ সেপ্টেম্বর ভিয়ারিয়ালের বিপক্ষে ম্যাচ দিয়ে নতুন লা লিগা মৌসুম শুরু করবে রোনাল্ড কোমানের দল।লিগ মিশন শুরুর আগে মর্যাদার গাম্পার ট্রফি জেতার চেয়েও বার্সা সমর্থকরা হয়তো বেশি স্বস্তি পেয়েছে ক্লাব সভাপতির ঘোষণায়। অধিনায়ক লিওনেল মেসিকে নিয়ে ঝড় থামার পর গত পরশু প্রথম মুখ খুললেন বার্সা সভাপতি জোসেপ মারিয়া বার্তোমেউ। সাদা পতাকা উড়িয়ে জানালেন, সব তিক্ততা পেছনে ফেলে মেসির সঙ্গে শান্তি স্থাপন করতে চান তিনি। বার্তোমেউ প্রশাসনের একের পর এক হটকারী সিদ্ধান্তে ক্ষুব্ধ হয়ে বার্সা ছাড়তে চেয়েছিলেন মেসি। কিন্তু চুক্তির মারপ্যাঁচে সব ভেস্তে দেন বার্সা সভাপতি।ভালোবাসার ক্লাবকে আদালতে তুলতে চাননি বলে শেষ পর্যন্ত ইচ্ছার বিরুদ্ধে ন্যুক্যাম্পে থেকে গেলেও মেসি বলেছিলেন, ক্লাব সভাপতি তার সঙ্গে প্রতারণা করেছেন। এ নিয়ে অনেক জল ঘোলা হলেও মেসির থেকে যাওয়াকে নিজের সাফল্য হিসেবেই দেখছেন বার্তোমেউ। তবে মেসির সঙ্গে নতুন করে আর দ্বন্দ্বে জড়াতে চান না তিনি।শনিবার কাতালান টিভি চ্যানেলকে দেয়া এক সাক্ষাৎকারে বার্তোমেউ বলেছেন, ‘মেসির সঙ্গে আর কোনো বিরোধে যেতে চাই না আমি। সে আমাদের অধিনায়ক, দলের নেতা। সে বিশ্বের সর্বকালের সেরা খেলোয়াড়। মেসি থাকা মানেই সাফল্যের নিশ্চয়তা। আমরা কঠিন সময় পেছনে ফেলে এসেছি। মেসিকে ধরে রাখতে পারায় নিজেদের অভিনন্দন জানানো উচিত আমাদের। বিশ্বের সেরা খেলোয়াড়ের আমাদের ঘরেই থাকা উচিত। আমরা চাই এখানেই সে তার ক্যারিয়ার শেষ করবে। যা বলার সে বলেছে। এরপর আবার ক্লাবের জন্য নিজেকে উজাড় করে দিচ্ছে। নতুন কোচ কোমানকে নিয়ে সে রোমাঞ্চিত। আমরাও মেসিকে নিয়ে নতুন প্রকল্প শুরু করতে পেরে রোমাঞ্চিত।’এদিকে মেসি থেকে গেলেও বার্তোমেউকে হটাতে গণভোট আয়োজনের জন্য ২০ হাজারের বেশি স্বাক্ষর জোগাড় করে ফেলেছে বার্সা সমর্থকরা। তবে এ নিয়ে কোনো ভ্রুক্ষেপ নেই বার্সা সভাপতির, ‘এই মুহূর্তে বোর্ডের কেউ সরে দাঁড়ানোর কথা ভাবছে না। তবে আমরা গণতন্ত্রে বিশ্বাসী।’",21/9/2020,sports
টটেনহ্যামে ফিরে খুশি বেল,"টটেনহ্যামে নিজের প্রথম মেয়াদে দু’বার ইংলিশ প্রিমিয়ার লিগের বর্ষসেরা খেলোয়াড় নির্বাচিত হয়েছিলেন গ্যারেথ বেল।



দ্বিতীয় মেয়াদে লক্ষ্য দলের এক যুগের শিরোপাখরার অবসান ঘটানো। শনিবার রিয়াল মাদ্রিদ থেকে এক বছরের জন্য ধারে খেলার চুক্তিতে টটেনহ্যামে ফিরেছেন ৩১ বছর বয়সী ওয়েলস তারকা।২০১৩ সালে টটেনহ্যাম থেকে বেলকে আনতে ট্রান্সফার ফি’র তৎকালীন বিশ্বরেকর্ড (৮৬ মিলিয়ন পাউন্ড) গড়তে হয়েছিল রিয়ালকে। কোচ জিনেদিন জিদানের সঙ্গে ঝামেলায় জড়িয়ে গত দুই বছর নিয়মিত খেলার সুযোগ না পেলেও রিয়ালের জার্সিতে ১৩টি শিরোপা জিতেছেন বেল।সেই অভিজ্ঞতা পুঁজি করেই টটেনহ্যামে নিজের দ্বিতীয় অধ্যায় রাঙাতে চান তিনি, ‘সব সময়ই ভেবেছি এখানে একদিন ফিরব আমি। অবশেষে সুযোগটা পেলাম। মাদ্রিদ থেকে অনেক শিরোপা জেতার অভিজ্ঞতা ও চ্যাম্পিয়ন মানসিকতা নিয়ে নিজের ঘরে ফিরেছি। আশা করি, টটেনহ্যামের সাজঘরে সেটা ছড়িয়ে দিতে পারব। এবার সম্ভাব্য সব শিরোপার জন্যই আমরা লড়ব। আমি ক্ষুধার্ত, আমি উজ্জীবিত। নতুন শুরুর জন্য আর তর সইছে না।’তর না সইলেও চোটের কারণে টটেনহ্যামের জার্সিতে পুনরাভিষেকের জন্য অক্টোবরের শেষ সপ্তাহ পর্যন্ত অপেক্ষা করতে হবে বেলকে।",21/9/2020,sports
‘লাথি মেরেও মেসিকে থামানো যায় না’,"গুঞ্জন সত্য প্রমাণিত হয়নি। স্প্যানিশ ক্লাব বার্সেলোনা ছেড়ে ইংলিশ ক্লাব ম্যানচেস্টার সিটিতে যোগ দেননি লিওনেল মেসি। তবে বার্সেলোনার ম্যানেজমেন্ট চুক্তিবিষয়ক জটিলতার সৃষ্টি না করলে, ২০২০-২১ মৌসুমেই ম্যানসিটির জার্সিতে দেখা যেত মেসিকে।



তা না হলেও, আগামী মৌসুমে ঠিকই ম্যানসিটিতে নাম লেখাতে পারেন আর্জেন্টাইন জাদুকর। তবে আপাতত মেসি ম্যানসিটিতে না আসায় তৃপ্তির নিঃশ্বাস ফেলছেন প্রিমিয়ার লিগের বর্তমান চ্যাম্পিয়ন লিভারপুলের লেফট ব্যাক অ্যান্ডি রবার্টসন। কেননা মেসিকে লিগ ম্যাচে সামলানোর দায়িত্ব যে পড়ত তারই ওপর। যা কিনা মানসিকভাবে খুবই চ্যালেঞ্জিং একটি বিষয় বলে মনে করেন রবার্টসন।দ্য টাইমসকে এ স্কটিশ ডিফেন্ডার বলেছেন, ‘আমি মোটেও উত্তেজিত ছিলাম না। কেননা ম্যানসিটিকে অনন্য পর্যায়ে নিয়ে যেতেন মেসি। তারা (ম্যানসিটি) এখনই বিশ্বমানের দল। এর সঙ্গে আবার বিশ্বের সেরা খেলোয়াড়কে দলে পেলে... আপনি যখন মেসির বিপক্ষে খেলেন, তখন দু’বার ভাবতে বাধ্য। কেননা সে কখন ডানে, কখন বামে যাবে-কেউ জানে না। মানসিকভাবে এটা বেশ কঠিন।’এসময় রবার্টসন জানান, অনেকেই যে মনে করে ফাউল করে অথবা লাথি মেরে মেসিকে থামিয়ে দেয়া যাবে, সেটি পুরোপুরি ভুল ধারণা। কেননা বিশ্বের অন্যতম সেরা ফুটবলার লাথি হজম করেও উঠে দাঁড়ান পর মুহূর্তে এবং বল পায়ে নিয়ে ত্রাস ছড়ান প্রতিপক্ষ শিবিরে। রবার্টসনের ভাষ্য, ‘মানুষ প্রায়ই মনে করে, মেসিকে থামানোর একমাত্র উপায় হল লাথি মারা।কিন্তু সে সঙ্গে সঙ্গে উঠে দাঁড়ায় এবং বুঝিয়ে দেয়, বলটা আমাকে দাও। সত্যিই অসাধারণ খেলোয়াড়। সে যখন বুটজোড়া তুলে রাখবে তখন সর্বকালের সেরা খেলোয়াড় হিসেবে পেলে এবং দিয়েগো ম্যারাডোনার কাতারেই থাকবে।’",21/9/2020,sports
ফিফা র‌্যাংকিং নিয়ে যা বললেন সালাউদ্দিন,"বাংলাদেশ ফুটবল ফেডারেশনের (বাফুফে) সভাপতি কাজী সালাউদ্দিন বলেছেন, আমরা যখন নির্বাচিত হয়ে বাফুফেতে এসেছিলাম, তখন র‌্যাংকিংয়ে ১৮০তে ছিল, আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে।



দেশের এই কিংবদন্তি ফুটবলার আরও বলেছেন, র‌্যাংকিং অনেক জিনিসের ওপর নির্ভর করে হয়। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।আগামী ৩ অক্টোবর বাফুফের নির্বাচন। এ নিয়ে চারবার বাফুফে সভাপতি হিসেবে নির্বাচন করতে যাচ্ছেন কাজী সালাউদ্দিন। গত ১২ বছরে একাধিক প্রতিশ্রুতি দিয়েছেন তিনি। কিন্তু কোনো প্রতিশ্রুতিই বাস্তবে রূপ দিতে পারেননি। আগের ইশতেহারে ২০২২ সালের বিশ্বকাপে বাংলাদেশ দলকে খেলার স্বপ্ন দেখিয়েছিলেন কাজী সালাউদ্দিন। এবার বলছেন বাংলাদেশ দলকে ফিফা র‌্যাংকিংয়ে ১৫০তম স্থানের নিচে নিয়ে আসবেন।",21/9/2020,sports
সড়ক দুর্ঘটনায় নিহত ঘানার ছয় ফুটবলার,"সড়ক দুর্ঘটনায় প্রাণ হারিয়েছেন ঘানার বয়সভিত্তিক দলের ছয় কিশোর ফুটবলার।



শনিবার নিজেদের অফিশিয়াল ওয়েবসাইটে এ খবর নিশ্চিত করেছে ঘানা ফুটবল অ্যাসোসিয়েশন (জিএফএ)।কিশোর ফুটবলারদের বহনকারী বাসটি নদীতে পড়ে গেলে ছয়জন ফুটবলার নিহত এবং আহত হয় আরও ৩০ জন। দুর্ঘটনাটি ঘটেছে ঘানার আশান্তি রাজ্যের কুমাসি-অফিনসো রোডে।দেশটির জাতীয় কিশোর কমিটিও (এনজেসি) ছয় কিশোর ফুটবলারের মৃত্যুর খবর নিশ্চিত করেছে। নিহত ছয় কিশোর ফুটবলার এবং তাদের পরিবারের প্রতি গভীর শোক প্রকাশ করেছে জিএফএ ও এনজেসি।
",21/9/2020,sports
ইশতেহার নিয়ে কিছুই জানতেন না সালাউদ্দিন!,"বাংলাদেশ ফুটবল ফেডারেশনে (বাফুফে) গত ১২ বছর ধরেই সভাপতির চেয়ার দখল করে আছেন কাজী সালাউদ্দিন। আগামী ৩ অক্টোবর ফের বাফুফে নির্বাচন। চতুর্থবারের মতো সভাপতির চেয়ার দখলের লড়াইয়ে আছেন কিংবদন্তি এই ফুটবলার।



রোববার রাজধানীর একটি পাঁচ তারকা হোটেলে আসন্ন নির্বাচনে নিজের প্যানেলের ইশতেহার ঘোষণা করার পর কাজী সালাউদ্দিন বলেছেন, গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সেই ইশতেহার সম্পর্কে কিছুই জানতাম না। এবার নিজের তত্ত্বাবধানে তৈরি করেছেন। তাই দুই ইশতেহারের মধ্যে অনেক ফারাক।দীর্ঘদিন ধরে একটি জিমের চাহিদা ছিল ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।সিলেট বিকেএসপির একাডেমিতে ক্যাম্প করে লাখ লাখ টাকা বাকি রেখে চলে আসে বাফুফে। অথচ দেশের আনাচে-কানাচে ব্যক্তিগত ও বেসরকারি উদ্যোগে পরিচালিত ফুটবল একাডেমিগুলোকে একাডেমি অ্যাক্রিডিটেশন স্কিমে আনতে চায় সম্মিলিত পরিষদ। ২০১৬ সালের নির্বাচনে ২৫টি প্রতিশ্রুতি ছিল সালাউদ্দিনের ইশতেহারে। চার বছর পর ১১টি প্রতিশ্রুতি বাড়িয়ে ইশতেহার দিল সালাউদ্দিনের সম্মিলিত পরিষদ।",21/9/2020,sports
‘মেসির সঙ্গে যা হয়েছে তা নিয়ে আর ভাবতে চাই না’,"বার্সেলোনা সভাপতি জোসেপ মারিয়া বার্তোমেউ বলেছেন, লিওনেল মেসির সঙ্গে আমার যা হওয়ার তা হয়ে গেছে। এখন সেসব নিয়ে আর ভাবতে চাই না।



শনিবার কাতালান টেলিভিশন চ্যানেলকে দেয়া এক সাক্ষাৎকারে বার্তোমেউ বলেছেন, সভাপতি হিসেবে আমি মেসির সঙ্গে কোনো ধরনের বিরোধে জড়াতে পারি না। মেসি আমাদের অধিনায়ক। সম্প্রতি তার সঙ্গে আমার মাঠে দেখা হয়েছে এবং আমরা দুজনই কথা বলেছি।বার্তোমেউ আরও বলেছেন, বোর্ড কিংবা কোনো কোচিং স্টাফকে আমি বিশ্বের সেরা খেলোয়াড়কে দল ছাড়ার জন্য অনুমতি দিতে পারি না। দলে তার প্রয়াজন আছে। সবকিছু আমাদের ঘরের মধ্যেই আলোচনা হবে। এখন শুধু সব খেলোয়াড় ও সমর্থকের সহযোগিতা প্রয়োজন।তিনি আরও বলেছেন, মেসি যেহেতু আমাদের দলেই আছে সে কারণে আমাদের নিজেদের তাকে অভিনন্দন জানানো উচিত। নতুন কোচ রোনাল্ড কোম্যানও তাকে পছন্দ করেন। সবচেয়ে গুরুত্বপূর্ণ হচ্ছে মেসি তার ঘরের ক্লাব বার্সার হয়ে খেলছে। আমরা চাই এখানে থেকেই সে অবসরে যাক।",21/9/2020,sports
নতুন কোচের অধীনে প্রথম শিরোপা জিতল বার্সেলোনা,"
নতুন কোচের অধীনে বার্সেলোনা যে বেশ চাঙ্গা হয়ে গেছে, তা গত তিন ম্যাচে ভালোই বোঝা গেছে।



গত মৌসুমের ব্যর্থতা ঝেড়ে ফেলে নতুন মৌসুম শুরুর আগেই চমৎকার সাফল্য পেয়েছেন রোনাল্ড কোম্যানের শিষ্যরা। প্রথম দুটি ফ্রেন্ডলি ম্যাচে জয়ের পর এবার এলচেকে ১-০ গোলে হারিয়ে গাম্পার ট্রফি জিতে নিল মেসির দল।মূলত প্রতি মৌসুমের শুরুতে বার্সেলোনার প্রতিষ্ঠাতা সদস্য, সাবেক খেলোয়াড় ও সভাপতি হুয়ান গাম্পারের নামানুসারে এই গাম্পার ট্রফির আয়োজন করা হয়। গত ৫৪ মৌসুম ধরেই হয়ে এসেছে এক ম্যাচের আয়োজন। এবার গাম্পার ট্রফিতে বার্সেলোনার প্রতিপক্ষ হয়েছে পাঁচ মৌসুম পর লা লিগায় ফেরা এলচে। শনিবার রাতে ঘরের মাঠ ক্যাম্প ন্যুতে অনুষ্ঠিত ম্যাচের শুরুতেই একমাত্র গোল করেন অ্যান্তনিও গ্রিজম্যান।বাকি সময়জুড়ে আর কোনো গোল হয়নি। গোলের দেখা পায়নি লিওনেল মেসি, আনসু ফাতি ও ফিলিপ্প কুটিনহোরা। গ্রিজম্যানের ওই এক গোলেই শিরোপা ঘরে তুলল বার্সেলোনা।তথ্যসূত্র: গোল ডটকম
",21/9/2020,sports
আজ সম্মিলিত পরিষদের ইশতেহার ঘোষণা,"গত ১২ বছরে তিনবার নির্বাচনী ইশতেহার দিয়েছেন কাজী সালাউদ্দিন। কিন্তু বাস্তবে তার কিছুই করে দেখাতে পারেননি তিনি।



আজ আরও একটি নির্বাচনী ইশতেহার দেবেন।বেলা ১২টায় হোটেল সোনারগাঁওয়ে এই ইশতেহার ঘোষণা করবে সালাউদ্দিন নেতৃত্বাধীন সম্মিলিত পরিষদ।বাংলাদেশ ফুটবল ফেডারেশনের (বাফুফে) নির্বাচনে সভাপতি পদে সালাউদ্দিনের প্রতিদ্বন্দ্বী সাবেক তারকা ফুটবলার বাদল রায় ও শফিকুল ইসলাম মানিক। ইশতেহার ঘোষণার পরদিন বাফুফে ভবনে প্রথম, দ্বিতীয়, তৃতীয় বিভাগ লিগের পুরস্কার তুলে দেয়া হবে চ্যাম্পিয়ন ও রানার্সআপ দলের হাতে।",21/9/2020,sports
জীবন-মৃত্যুর সন্ধিক্ষণে নওশেরুজ্জামান,"জীবন-মৃত্যুর সন্ধিক্ষণে স্বাধীন বাংলা ফুটবল দলের অন্যতম সদস্য কেএম নওশেরুজ্জামান।



গেল মাসে করোনায় আক্রান্ত হন তিনি।তবে শরীরে অক্সিজেনের মাত্রা কমে যাওয়ায় তাকে প্রথম মুগদা জেনারেল হাসপাতালে ভর্তি করা হয়। পরবর্তীতে রাজধানীর গ্রিনলাইফ হাসপাতালে স্থানান্তর করে নিবিড় পরিচর্যা কেন্দ্রে (আইসিইউ) লাইফ সাপোর্টে রাখা হয় তাকে।",21/9/2020,sports
টটেনহ্যামে বেল,"রিয়াল মাদ্রিদ ছেড়ে শেষ পর্যন্ত সাবেক ঠিকানা টটেনহ্যামেই ফিরে গেলেন গ্যারেড বেল। শনিবার এক বছরের জন্য ধারে খেলা চুক্তিতে টটেনহ্যামে যোগ দিয়েছেন এই ওয়েলস তারকা।



এদিকে বায়ার্ন মিউনিখ থেকে এসেছেন স্প্যানিশ মিডফিল্ডার থিয়াগো আলকান্তারা। এবার উলভস থেকে দিয়োগো জোতাকে দলে টানছে লিভারপুল। পর্তুগিজ ফরোয়ার্ডকে ৪৫ মিলিয়ন পাউন্ডে কিনতে রাজি হয়েছে ইংলিশ প্রিমিয়ার লিগ চ্যাম্পিয়নরা। বিবিসির প্রতিবেদনে বলা হয়েছে, ২৩ বছর বয়সী এই ফুটবলারের সঙ্গে পাঁচ বছরের চুক্তি করতে যাচ্ছে লিভারপুল।চলতি মৌসুমে তৃতীয় খেলোয়াড় হিসেবে জোতার সঙ্গে চুক্তি করতে যাচ্ছে লিভারপুল। ২০১৭ সালে লা লিগার দল অ্যাটলেটিকো মাদ্রিদ থেকে ধারে উলভসে যোগ দেন জোতা। এক বছর পর এই ফরোয়ার্ডকে এক কোটি ২৮ লাখ পাউন্ডে কিনে নেয় দলটি। উলভসের হয়ে ১৩১ ম্যাচে ৪৪ গোল করেছেন তিনি।",21/9/2020,sports
থিয়াগোর পর জোতাকে নিল লিভারপুল,"বায়ার্ন মিউনিখ থেকে এসেছেন স্প্যানিশ মিডফিল্ডার থিয়াগো আলকান্তারা।



এবার উলভস থেকে দিয়োগো জোতাকে দলে টানছে লিভারপুল। পর্তুগিজ ফরোয়ার্ডকে ৪৫ মিলিয়ন পাউন্ডে কিনতে রাজি হয়েছে ইংলিশ প্রিমিয়ার লিগ চ্যাম্পিয়নরা। বিবিসির প্রতিবেদনে বলা হয়েছে, ২৩ বছর বয়সী এই ফুটবলারের সঙ্গে পাঁচ বছরের চুক্তি করতে যাচ্ছে লিভারপুল।চলতি মৌসুমে তৃতীয় খেলোয়াড় হিসেবে জোতার সঙ্গে চুক্তি করতে যাচ্ছে লিভারপুল। ২০১৭ সালে লা লিগার দল অ্যাটলেটিকো মাদ্রিদ থেকে ধারে উলভসে যোগ দেন জোতা।এক বছর পর এই ফরোয়ার্ডকে এক কোটি ২৮ লাখ পাউন্ডে কিনে নেয় দলটি। উলভসের হয়ে ১৩১ ম্যাচে ৪৪ গোল করেছেন তিনি। ",21/9/2020,sports
ইরানের খালেদ বসুন্ধরা কিংসে,"নতুন মৌসুমের জন্য এশিয়ান কোটায় ইরান থেকে একজন ডিফেন্ডার খালেদ শাফিকে আনছে বসুন্ধরা কিংস। লিগ চ্যাম্পিয়নদের তাঁবুতে খালেদ হলেন চতুর্থ বিদেশি।



এর আগে এই ক্লাবে চুক্তিভুক্ত হয়েছেন আর্জেন্টিনার হার্নান বার্কোস এবং ব্রাজিলের রবিনহো ও ফার্নান্দেজ। তিনজনই আক্রমণভাগের ফুটবলার। নতুন ফুটবল মৌসুমে বিদেশি কোটা কমিয়ে চারজনে করা হয়েছে। একটি ক্লাব সর্বোচ্চ চারজন বিদেশি রেজিস্ট্রেশন করতে পারবে এবং চারজনই একসঙ্গে মাঠে নামতে পারবেন।৩৩ বছর বয়সী ইরানী ডিফেন্ডার আগে খেলেছেন নিজ দেশের সেপাহান স্পোর্টস ক্লাবে। ২০১৮-১৯ মৌসুমে এই ক্লাবের হয়ে ১৩ ম্যাচ খেলে একটি গোলও করেছেন এ ডিফেন্ডার। নিজ দেশের বাইরে দক্ষিণ কোরিয়ার কে-লিগে এফসি সিউলের হয়ে খেলেন খালেদ। যদিও ২০১৭ সালে কোরিয়ান ক্লাবটির জার্সিতে ২ ম্যাচ খেলার পর সমঝোতার মাধ্যমে চুক্তি বাতিল করেছিলেন।চার বিদেশির মধ্যে আর্জেন্টিনার হার্নান বার্কোস এএফসি কাপে বসুন্ধরার হয়ে একটি ম্যাচ খেলেছেন। ওই ম্যাচে টিসি স্পোর্টসকে হারানো ৫-১ গোলের মধ্যে চারটিই এসেছিল বার্কোসের পা থেকে।",21/9/2020,sports
তিতের অধিনায়ক নেইমার,"করোনা বিরতিতে পাল্টে গেছে অনেক কিছু। পিছিয়ে যাওয়া বিশ্বকাপ বাছাইপর্বে প্রথম দুই ম্যাচের জন্য প্রথম পছন্দের গোলকিপার আলিসনকে ফিরে পেয়েছেন ব্রাজিলের কোচ তিতে।



লা লিগার শেষ ভাগে রিয়াল মাদ্রিদের শিরোপা জয়ের মিশনে আলো ছড়ানোর পুরস্কারস্বরূপ জাতীয় দলে ডাক পেয়েছেন তরুণ ফরোয়ার্ড রদ্রিগো।লিঁওর তরুণ মিডফিল্ডার ব্রুনো গিমারেসও প্রথমবারের মতো ডাক পেয়েছেন ব্রাজিল দলে। ক্লাব ফুটবলে সম্প্রতি দুই ম্যাচ নিষিদ্ধ হওয়া পিএসজি ফরোয়ার্ড নেইমারের ওপর আস্থা রেখে তাকেই অধিনায়ক নির্বাচন করেছেন তিতে।নেইমারের নেতৃত্বেই ২০২২ বিশ্বকাপ বাছাইপর্বে নিজেদের প্রথম দুই ম্যাচে আগামী মাসে বলিভিয়া ও পেরুর বিপক্ষে মাঠে নামবে পাঁচবারের বিশ্ব চ্যাম্পিয়নরা। এর জন্য শুক্রবার ২৩ সদস্যের দল ঘোষণা করেন তিতে। আগামী ৯ অক্টোবর ঘরের মাঠেবলিভিয়ার বিপক্ষে ম্যাচের চারদিন পর পেরুর মাঠে খেলবে ব্রাজিল। প্রাথমিক সূচি অনুযায়ী ম্যাচ দুটি হওয়ার কথা ছিল গত মার্চে। তবে বিশ্বব্যাপী করোনাভাইরাসের ছোবলে দুই দফায় সূচি স্থগিত হয়। অবশেষে গত বৃহস্পতিবার ফিফার পক্ষ থেকে জানানো হয়, পরিবর্তিত পরিকল্পনা অনুযায়ী অক্টোবরে মাঠে গড়াবে দক্ষিণ আমেরিকা অঞ্চলের বিশ্বকাপ বাছাইপর্ব। এর পরদিনই দল ঘোষণা করল ব্রাজিল।ব্রাজিল দলগোলকিপার : আলিসন, ওয়েভারতন, সান্তোস।ডিফেন্ডার : দানিলো, গাব্রিয়েল মেনিনো, রেনান লোদি, আলেক্স তেলেস, থিয়াগো সিলভা, মার্কিনিয়োস, ফেলিপে, রদ্রিগো কাইয়ো।মিডফিল্ডার : কাসেমিরো, ফারিনহো, ব্রুনো গিমারেস, দগলাস লুইস, এভেরতন রিবেইরো, ফিলিপে কুতিনহো।ফরোয়ার্ড : নেইমার, এভেরতন, গ্যাব্রিয়েল জেসুস, রদ্রিগো, রবার্তো ফিরমিনো, রিচার্লিসন।",21/9/2020,sports
এবার আইনি লড়াইয়ে জিতলেন মেসি,"এখন থেকে নিজের নামকে ‘ট্রেডমার্ক’ হিসেবে ব্যবহার করতে পারবেন বার্সা অধিনায়ক ও আর্জেন্টাইন সুপারস্টার লিওনেল মেসি।



২০১১ সালে স্পোর্টসওয়ার ব্র্যান্ড হিসেবে নিজের ডাকনাম ব্যবহার করার আবেদন জানিয়েছিলেন মেসি। কিন্তু মেসির সেই আবেদনে সে সময় সাড়া দেননি ইউরোপীয় ইউনিয়নের (ইইউ) শীর্ষ আদালত।৯ বছর আইনি লড়াই শেষে এবার রায় মেসির পক্ষেই গেল। লড়াইয়ে জিতে গেলেন মেসি। বুধবার ইইউ শীর্ষ আদালত রায় দিয়েছে, এখন থেকে স্পোর্টসওয়ার ব্র্যান্ড হিসেবে নিজের ডাকনাম ব্যবহার করতে বাধা নেই মেসির। যুক্তরাজ্যভিত্তিক গণমাধ্যম দ্য সান জানিয়েছে, সে সময় মেসির আবেদন নাকচ করে দেয়ার জন্য একমাত্র দায়ী ছিল ‘ম্যাসি’ (massi) নামের একটি স্প্যানিশ সাইক্লিং ব্র্যান্ড।ইংরেজিতে নামের বানানে ভিন্নতা থাকলেও উচ্চারণে মিল থাকায় বিভ্রান্তি তৈরি হতে পারে এমন যুক্তি দেখানো হয় তখন। এই যুক্তি দেখিয়ে মেসির আবেদন চ্যালেঞ্জ করেছিল ম্যাসি’ (massi) সাইক্লিং ব্র্যান্ড। আবেদনে জিতে যায় কোম্পানিটি।কিন্তু হার না মেনে পরে মেসি এ বিষয়ে রায় পেতে ‘দ্য ইউরোপিয়ান কোর্ট অব জাস্টিস’-এ আপিল করেন। সেই আপিলের রায় এবার তার পক্ষে এলো। রায়ে ইউরোপিয়ান কোর্ট অব জাস্টিস বলেছে, বিশ্বসেরা এই তারকা ফুটবলার ও সাইক্লিং ব্র্যান্ডের নামে অনেকটা মিল থাকলেও সাধারণ মানুষ দুই ব্র্যান্ডের মধ্যে পার্থক্য বুঝতে পারবেন। সেই প্রেক্ষিতে ২০১৮ সালে ইইউ’র ফৌজদারি আলাদতে তোলা চ্যালেঞ্জটি খারিজ করে দেয়া হয়।এই রায়ের ফলে এখন থেকে যে কোনো ব্যবসায়িক উদ্দেশ্যে নিজের নাম ব্যবহার করতে পারবেন আর্জেন্টাইন ফরোয়ার্ড।তথ্যসূত্র: দ্য সান, বিবিসি",21/9/2020,sports
আম্পায়ারের সেই ভুল নিয়ে ম্যাচ রেফারির কাছে আবেদন পাঞ্জাবের,"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে।



গতকাল দিল্লি বনাম পাঞ্জাবের ম্যাচে আম্পায়ার নিতিন মেননের ভুলে ম্যাচ হাতছাড়া হয়েছে প্রীতি জিন্তার দলটির।আম্পায়ারকে কাঠগড়ায় দাঁড় করিয়ে এ বিষয়ে টুইট করেছেন ভারতের সাবেক ওপেনার বীরেন্দ্র শেবাগ ও বিশ্লেষক আকাশ চোপড়া।ভারতের বাইরের তারকা ক্রিকেটাররাও বিষয়টি নিয়ে সোচ্চার হয়েছেন।আম্পায়ার নিতিন মেননের ওই ভুল সিদ্ধান্ত সংশ্লিষ্ট একটি ভিডিও সোশ্যাল মিডিয়ায় আপলোড করে ভারতীয় নেটিজেনদের দাবি, আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো।অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল। এবার জানা গেছে, বিষয়টিকে ছেড়ে দিতে চায় না পাঞ্জাব কর্তৃপক্ষ। এ বিষয়ে ম্যাচ রেফারি জাভাগাল শ্রীনাথের কাছে আনুষ্ঠানিক আবেদন করেছেন তারা। এর পেছনে যথেষ্ট কারণও রয়েছে। কেননা এ দুই পয়েন্টের জন্য হাতছাড়া হতে পারে তাদের প্লে-অফের টিকিট। এ বিষয়ে কিংস ইলেভেন পাঞ্জাবের প্রধান নির্বাহী সতীশ মেনন প্রেস ট্রাস্ট অব ইন্ডিয়াকে জানিয়েছেন, ‘আমরা ম্যাচ রেফারির কাছে আবেদন করেছি। মানুষ মাত্রই ভুল হয়। কিন্তু তাই বলে আইপিএলের মতো বিশ্বমানের টুর্নামেন্টে এমন ভুলের জায়গা নেই। এই একটি ভুলে আমাদের প্লে-অফের টিকিট হাতছাড়া হতে পারে। পরাজয় মানে পরাজয়ই। এটি অন্যায় হয়েছে। আমি আশা করছি নিয়ম পর্যালোচনা করা হবে যেখানে ভুলের কোনো জায়গা থাকবে না।’রিপ্লে ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন।ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে।অথচ ভিডিওতে খালি চোখেই স্পষ্টত দেখা গেছে, পপিং ক্রিজ ছুঁয়েছিলেন জর্ডান।
Use the technology available. Poor #DCvKXIP pic.twitter.com/BZbRaA571d",21/9/2020,sports
"আইপিএলে ‘পরিতোষ’ নামে খেলবেন ডি ভিলিয়ার্স, কে এই পরিতোষ?","সামাজিক যোগাযোগমাধ্যমে চমকে দিয়েছেন দক্ষিণ আফ্রিকার তারকা ব্যাটসম্যান এবি ডি ভিলিয়ার্স।



রোববার রাতে নিজের নাম বদলে রাখেন ‘পরিতোষ পান্ত’। এমনকি নিজের জার্সির পেছনেও ‘এবি’ না লিখে তিনি লিখেছেন পরিতোষ।কে এই পরিতোষ? আর হঠাৎ নিজের নাম বদলে দিলেন কেন?শুধু ভিলিয়ার্সভক্তরাই নয়, ক্রিকেটপ্রেমী বহু নেটিজেন বিষয়টি জানতে চেয়েছেন। ভক্তদের কৌতূহলও মিটিয়েছেন ডি ভিলিয়ার্স। তিনি জানিয়েছেন, এবারের আইপিএলের আসরের জন্য পরিতোষ লেখা জার্সি পরে খেলবেন তিনি। পুরো আসরজুড়েই তার ইনস্টাগ্রাম ও টুইটার অ্যাকাউন্টে পরিতোষ পান্ত নামটি দেখা যাবে।এবার ভক্তরা আরও কৌতূহলী হবেন নিশ্চিত যে, কে এই পরিতোষ পান্ত? নিজের নামের জায়গায় ওই ব্যক্তির নাম কেন লিখছেন ভিলিয়ার্স?এর জবাবও দিয়েছেন ভিলিয়ার্স। করোনা পরিস্থিতিতে একজন যোদ্ধাকে সম্মান জানাতেই এটি করছেন তিনি। ফেসবুকে এ বিষয়ে বিস্তারিত জানিয়ে ভিলিয়ার্স লিখেছেন– ‘খাবার ভাগ করে নেয়া সবসময়ই পবিত্র কাজ হিসেবে ধরে নেয়া হয়। এ কারণেই আমি পরিতোষকে স্যালুট জানাই। তিনি তার বন্ধু পূজাকে নিয়ে লকডাউনের সময় ‘দূর থেকে খাবার জোগান’ প্রজেক্ট চালু করেছেন এবং লাখো অসহায় মানুষকে খাবার দিয়েছেন। তারা আমার কোভিড হিরো এবং আইপিএলের এই সিজনে তাদের কাজের প্রতি সম্মান জানাতে আমি আমার জার্সিতে পরিতোষের নাম লিখেছি।’
",21/9/2020,sports
আম্পায়ারকে ‘ম্যান অব দ্য ম্যাচ’ দেয়া হোক: শেবাগ (ভিডিও),"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে। মাত্র দুটি ম্যাচেই বিতর্কিত কয়েকটি সিদ্ধান্ত দিয়েছেন মাঠের আম্পায়াররা।



পরে প্রযুক্তি ব্যবহার করে দেখা গেছে তারা ভুল ছিলেন। তবে এসব ভুলকে ছাপিয়ে গতকাল দিল্লি বনাম পাঞ্জাবের ম্যাচে আম্পায়ার নিতিন মেনন যে ভুলটি করেছেন, তাতেই ম্যাচ হাতছাড়া হয়েছে প্রীতি জিন্তার দলটির। এমনটিই মত ভারতসহ বিশ্বের বেশ কয়েকজন সাবেক তারকা ক্রিকেটারের।ওই ঘটনায় অনেকটা ক্ষোভ প্রকাশ করে ভারতের সাবেক ওপেনার বীরেন্দ্র শেবাগ বলেছেন, মার্কাস স্টয়নিসকে নয়, আম্পায়াকে ম্যান অব দ্য ম্যাচের পুরস্কারটি দেয়া হোক।আম্পায়ার নিতিন মেননের যেই ভুলের কারণে সুপার ওভারে গড়িয়েছে ম্যাচটি তার ভিডিও টুইটারে আপলোড করে শেবাগ লিখেছেন– ‘আমি ম্যান অব দ্য ম্যাচ পুরস্কারের সঙ্গে একমত নই। যেই আম্পায়ার শর্ট রান দিয়েছিলেন, সেই আম্পায়ারের ম্যান অব দ্য ম্যাচ পাওয়া উচিত। ওটা শর্ট রান ছিল না এবং এই ভুলই পার্থক্য গড়ে দিয়েছে ম্যাচের।’শেবাগের আপলোড করা ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন। ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে। অথচ ভিডিওতে স্পষ্টতই দেখা গেছে, পপিং ক্রিজ ছুঁয়েছিলেন জর্ডান। অর্থাৎ আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো। অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল।শেবাগের সেই টুইটের পর থেকে ভারতের সোশ্যাল মিডিয়ায় ঝড় বইছে। পাঞ্জাবভক্তরা আম্পায়ার নিতিন মেননের সমালোচনায় মেতেছেন।সেই সমালোচনার পালে হাওয়া দিয়েছেন ভারতের সাবেক ক্রিকেটার আকাশ চোপড়াও। তিনি টুইটারে লিখেছেন, ‘এটা ১ রান শর্ট ছিল না। প্রয়োজনের সময় প্রযুক্তির সাহায্য নেয়া উচিত। কিন্তু এটা হয়তো সম্ভব হতো যদি থার্ড আম্পায়ার সময়মতো এটা খেয়াল করতেন। বিষয়টি কেমন হবে যদি ২ পয়েন্টের জন্য পাঞ্জাব পরের রাউন্ডে যেতে না পারে? খুবই কঠিন!’ আম্পায়ারের ভুল সিদ্ধান্তের সেই ভিডিওটি দেখুন–
Use the technology available. Poor #DCvKXIP pic.twitter.com/BZbRaA571dI don’t agree with the man of the match choice . The umpire who gave this short run should have been man of the match.
Short Run nahin tha. And that was the difference. #DCvKXIP pic.twitter.com/7u7KKJXCLb",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
লা লিগায় প্রথম ম্যাচে হোঁচট খেল রিয়াল মাদ্রিদ,"শুরু হয়ে গেল লা লিগার নতুন মৌসুম। আর নিজেদের প্রথম ম্যাচেই হোঁচট খেয়েছে বর্তমান চ্যাম্পিয়ন রিয়াল মাদ্রিদ।



সার্জিও রামোসদের আটকে দিল রিয়াল সোসিয়েদাদ।চিরপ্রতিদ্বন্দ্বী বার্সেলোনাকে হতাশায় ডুবিয়ে চ্যাম্পিয়ন হওয়া রিয়াল গোলশূন্য ড্র করেছে সোসিয়েদাদের সঙ্গে।গত ১৮ বছরে এবারই প্রথম রিয়াল সোসিয়েদাদ ও রিয়াল মাদ্রিদের মধ্যকার কোনো ম্যাচে একটিও গোল হলো না। রোববার রাতে স্যান সেবাস্তিয়ানে সোসিয়েদাদের রক্ষণে নিয়মিতই হানা দিয়েছেন করিম বেনজেমা, রদ্রিগো, ভিনিসিয়াস জুনিয়ররা।কিন্তু কোনো আক্রমণই কাজে লাগেনি। কোচ জিদানের সব পরিকল্পনাই ব্যর্থ হয়েছে সোসিয়েদাদের রক্ষণভাগের কাছে। ম্যাচের ১৫ মিনিটের সময়ই গোল পেতে পারতেন বেনজেমা। কিন্তু গোলরক্ষক বরাবর শট মারায় ব্যর্থ হন তিনি। সার্জিও রামোস আর টনি ক্রুসও বল নিয়ে প্রতিপক্ষের ডি-বক্সে ঢুকেছেন কয়েকবার। কিন্তু ৯০ মিনিটজুড়ে চল সব প্রচেষ্টা ভেস্তে গেল। এ ছাড়া রিয়ালের একটি পেনাল্টির দাবিও প্রত্যাখ্যাত হয়েছে রেফারির কাছে।ফল পয়েন্ট ভাগাভাগি করেই সন্তুষ্ট থাকতে হয়েছে রিয়াল মাদ্রিদের। তথ্যসূত্র: গোল ডট কম
",21/9/2020,sports
"সিরিআয় ফিরেছে দর্শক, জুভেন্টাসের দাপুটে জয়","করোনা বিরতির পর এই প্রথম মাঠে দর্শক নিয়ে ফিরল ইতালিয়ান লিগ সিরিআ। আর নিজেদের প্রথম ম্যাচে দাপুটে জয় পেয়েছে বর্তমান চ্যাম্পিয়ন জুভেন্টাস।



সাম্পদোরিয়াকে ৩-০ গোলে হারিয়েছে ক্রিশ্চিয়ানো রোনাল্ডোর দল।রোববার রাতের ম্যাচে সর্বোচ্চ এক হাজার দর্শক প্রবেশে অনুমতি দেয়া হয়। ফলে স্বল্পসংখ্যক দর্শক নিয়েই নতুন মৌসুম শুরু করল সিরিআ। 
আর এত হাজার দর্শক পেয়েই যেন চাঙ্গা হয়ে গেল পিরলোর দল।রোববারের ম্যাচে অভিষেক ঘটে সুইডিশ উইঙ্গার দেয়ান কুলুসেভসকিও। আর অভিষেকেই নিজের জাত চেনালেন কুলুসেভসকিও।ম্যাচের ১৩ মিনিটেই প্রতিপক্ষের জালে বল জড়ান তিনি। ম্যাচে ২৪ মিনিটের ব্যবধান ২-০ হতে পারত। তবে ভাগ্য পক্ষে যায়নি রোনাল্ডোর। ক্রসবারে লেগে ফিরে আসে রোনাল্ডোর শট। ১-০তে সন্তুষ্ট থেকেই বিরতিতে যায় জুভেন্টাস।দ্বিতীয়ার্ধে নেমে প্রথম ৩০ মিনিটে গোলের দেখা পায়নি জুভেন্টাস। গোল শোধও করতে পারেনি সাম্পদোরিয়া। তবে ম্যাচের ৭৮ মিনিটে গোলের দেখা পান লিওনার্দো বুনোচ্চি। ব্যবধান ২-০ করেন। ৮৮ মিনিটে অবশেষে সফল হন রোনাল্ডো। রামোসের পাস থেকে কোনাকুনি শটে দুর্দান্ত গোল করেন পর্তুগিজ তারকা। ফলে ৩-০তে সাম্পদোরিয়াকে উড়িয়ে দিয়ে সিরিআয় শুভসূচনা করল জুভেন্টাস। এ জয়ে কোচ হিসেবেও চমৎকার তা প্রমাণ দিলেন কিংবদন্তি মিডফিল্ডার পিরলো। তথ্যসূত্র: মার্কা
",21/9/2020,sports
সালাউদ্দিনের নতুন প্রতিশ্রুতি ‘১৫০’,"এবার আর বিশ্বকাপে খেলার স্বপ্ন নয়। ফিফা র‌্যাংকিংয়ে উন্নতি। নতুন প্রতিশ্রুতি দিলেন কাজী সালাউদ্দিন। বাংলাদেশ ফুটবল ফেডারেশনের (বাফুফে) সভাপতি হিসেবে আবারও যদি নির্বাচিত হন, তাহলে ফিফা র‌্যাংকিংয়ে বাংলাদেশকে ১৫০তম স্থানের নিচে নিয়ে আসবেন।



আগামী ৩ অক্টোবর বাফুফের নির্বাচনে টানা চতুর্থবার সভাপতি হিসেবে প্রতিদ্বন্দ্বিতা করছেন তিনি। রোববার হোটেল সোনারগাঁওয়ে নির্বাচনের জন্য নিজের নেতৃত্বাধীন সম্মিলিত পরিষদের প্যানেল পরিচিতি এবং ইশতেহার ঘোষণা অনুষ্ঠানে আরও একগাদা প্রতিশ্রুতি দিয়েছেন সালাউদ্দিন।২০২২ কাতার বিশ্বকাপে খেলার লক্ষ্যের কথা আগে বলেছিলেন বাফুফে সভাপতি। কাল বললেন, ‘আমি বলেছিলাম, আমরা বিশ্বকাপে খেলার চেষ্টা করব।’ এবার ৩৬ দফার ইশতেহারে আরও যেসব প্রতিশ্রুতি দিয়েছে তার ২১ জনের প্যানেল সেসবের মধ্যে রয়েছে- জাতির পিতা বঙ্গবন্ধু শেখ মুজিবুর রহমানের ছোট ছেলে শেখ রাসেলের নামে অনূর্ধ্ব-১০ জাতীয় ফুটবল চ্যাম্পিয়নশিপ আয়োজন। এছাড়া বঙ্গবন্ধুর বড় ছেলে শেখ কামালের নামে অনূর্ধ্ব-১৮ কিংবা অনূর্ধ্ব-১৯ জাতীয় যুব ফুটবল চ্যাম্পিয়নশিপের আয়োজন এবং ঘরোয়া ও আন্তর্জাতিক টুর্নামেন্টগুলো নিয়মিত মাঠে গড়ানো।ফিফা র‌্যাংকিংয়ে বাংলাদেশ বর্তমানে ১৮৭তম। সেখান থেকে ১৫০-এর নিচে থাকার লক্ষ্যের কথা জানিয়েছেন সালাউদ্দিন। সেই সঙ্গে মেয়েদের ফুটবলে র‌্যাংকিংয়ে ৯০-এর আশপাশে থাকা তার লক্ষ্য।ইশতেহারে জাতীয় ফুটবল দলের জন্য দীর্ঘমেয়াদি বাস্তবসম্মত পরিকল্পনা গ্রহণ, বঙ্গবন্ধু আন্তর্জাতিক গোল্ডকাপ প্রতি বছর নিয়মিত আয়োজন, সাফ চ্যাম্পিয়নশিপ ও সাউথ এশিয়ান গেমসে শিরোপা পুনরুদ্ধার, জাতীয় দলের জন্য হাইপ্রোফাইল কোচের সঙ্গে অত্যাধুনিক সরঞ্জাম এবং ২০২৪ সালের মধ্যে ফিফা র‌্যাংকিংয়ে উন্নতির লক্ষ্যে নির্দিষ্ট পরিকল্পনা গ্রহণ করার কথা বলেছে সম্মিলিত পরিষদ।কাজী সালাউদ্দিন বলেন, ‘আমরা যখন এসেছিলাম, তখন র‌্যাংকিংয়ে ১৮০ ছিলাম। আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে। র‌্যাংকিং অনেক জিনিসের ওপর নির্ভর করে। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।’গেল বছরের ইশতেহার নিয়ে বাফুফে সভাপতি হাস্যকর কথা বলেন, ‘গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সে সম্পর্কে কিছুই জানতাম না। এবার নিজের তত্ত্বাবধানে তৈরি করেছি। তাই দুই ইশতেহারের মধ্যে অনেক ফারাক।’ জেলার ফুটবল শেষ করে দিয়ে আগামী চার বছরে সচল করার প্রতিশ্রুতি দিলেন প্যানেলের কর্তারা। নেপাল এসএ গেমসে পদক না জেতার ভয়ে নারী ফুটবল দলকে পাঠানো হয়নি বলে অভিযোগ ছিল। ইশতেহারে সেই দলকে দিয়ে শিরোপা জেতার প্রতিশ্রুতি দেয়া হয়েছে। দীর্ঘদিন ধরে একটি জিমের চাহিদা ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
এবার র‌্যাকেট ভাঙলেন জকোভিচ,"ভালো খেলতে না পেরে হতাশায় এক লাইন জাজের মুখে বল মারেন সার্বিয়ান টেনিস তারকা নোভাক জকোভিচ।



সেই ঘটনায় ডিসকোয়ালিফায়েড হয়ে ইউএস ওপেনের চতুর্থ রাউন্ড থেকে ছিটকে যান তিনি। বলতে গেলে, নিজের রাগ দমন করতে না পাড়ায় এবারের গ্র্যান্ডস্লাম হাতছাড়া হয় তার।এমন ঘটনার পর নিজেকে শুধরে নিতে পারলেন না জকোভিচ। মনের কোণে কোথাও বাসা বেধে থাকা সেই রাগ বা ক্ষোভকে নিয়ন্ত্রণে ব্যর্থ হচ্ছেন তিনি।সম্প্রতি ক্ষোভে ফেটে পড়ে আবার একটা কাণ্ড করে বসলেন নোভাক জকোভিচ। এবার ফ্রেঞ্চ ওপেনের প্রস্তুতিমূলক টুর্নামেন্ট ইতালিয়ান ওপেনে খেলতে গিয়ে রেগেমেগে ভেঙে ফেলেছেন র‌্যাকেট। ইউএস ওপেন থেকে বহিষ্কৃত হওয়ার দুই সপ্তাহের মাথায় গত রোববার জকোভিচ রোমে ইতালিয়ান ওপেনের চতুর্থ রাউন্ডে জার্মানির ডমিনিক কোফারের সঙ্গে খেলছিলেন। দ্বিতীয় সেটের ষষ্ঠ গেমে শূন্যতে তাকে ব্রেক করেন প্রতিপক্ষ। অমনি র্যা কেটটা কোর্টে ছুড়ে ফেলেন জকোভিচ। র‌্যাকেট ভেঙে গেলে আরেকটি র্যা কেট নিয়ে খেলতে হয় তাকে। এমন ঘটনায় এবার বহিষ্কৃত না হলেও তাকে সতর্ক করে দেন চেয়ার আম্পায়ার। এ বিষয়ে জকোভিচ বলেন, ‘এভাবেই রাগ কমে আমার। এটি অবশ্যই ভালো কোনো আচরণ নয়। এটিই যে প্রথম এবং শেষবারের জন্য র‌্যাকেট ভাঙলাম আমি তা নয়; আমি আগেও এটি করেছি, হয়তো ভবিষ্যতেও করব। আমি আসলে এটি করতে চাই না। কিন্তু কীভাবে যেন ঘটে যায়।’র‌্যাকেট ভাঙার ম্যাচে জকোভিচ ৯৭ র্যা ঙ্কড জার্মানকে ৬-৩, ৪-৬, ৬-৩ গেমে হারিয়ে সেমিফাইনালে উঠে গেছেন। আর কোনো দুর্ঘটনা না ঘটালে ১০০০ মাস্টার্স শিরোপা এবার তারই হতে যাচ্ছে বলে ধারণা সবার। কারণ রাফায়েল নাদাল অপ্রত্যাশিতভাবে আর্জেন্টাইন খেলোয়াড় ডিয়েগো শোয়ার্জমানের কাছে কোয়ার্টার ফাইনালে হেরে যাওয়ায় জকোভিচকে চ্যালেঞ্জ জানানোর মতো কেউ নেই। তথ্য সূত্র: নিউইয়র্ক টাইমস
",21/9/2020,sports
ইতালিয়ান ওপেন থেকে ৯ বারের চ্যাম্পিয়ন নাদালের বিদায়,"ইতালিয়ান ওপেনের কোয়ার্টার ফাইনাল থেকেই ছিটকে গেলেন প্রতিযোগিতাটির ৯ বারের চ্যাম্পিয়ন টেনিস তারকা রাফায়েল নাদাল।



আর্জেন্টিনার দিয়েগো শোয়ার্তজম্যানের কাছে খুব বাজে হেরে কোয়ার্টার ফাইনাল থেকে বিদায় নিতে হলো তাকে। শনিবার রাতে রোমে শোয়ার্তজম্যানের কাছে ৬-২, ৭-৫ গেমে হারেন ১৯টি গ্র্যান্ডস্লামজয়ী খেলোয়াড় নাদাল। ক্যারিয়ারে এই প্রথম নাদাল হার মানলেন আমেরিকান ডিয়েগো শোয়ার্তজম্যানের কাছে। নাদাল হারলেও কোয়ার্টার ফাইনালে জয় পেয়েছেন বিশ্ব র্যাংকিংয়ের শীর্ষে থাকা সার্বিয়ান তারকা নোভাক জকোভিচ। জার্মানির ডমিনিক কোয়েপফারকে ৬-৩, ৪-৬, ৬-৩ গেমে হারান ১৭টি গ্র্যান্ডস্লামজয়ী এ খেলোয়াড়। সেমিফাইনালে নরওয়ের কাস্পার রাডের মুখোমুখি হবেন জকোভিচ।তথ্যসূত্র: ইএসপিএন
",21/9/2020,sports
ফরাসি ওপেনে নেই ওসাকা,"ঝুলিতে তিনটি গ্র্যান্ড স্লাম শিরোপা থাকলেও ফরাসি ওপেনে কখনও তৃতীয় রাউন্ডের গণ্ডি পেরোতে পারেননি নাওমি ওসাকা।



এবার ইউএস ওপেন জিতে সেই গেরো খোলার ঘোষণা দিয়েছিলেন ২২ বছর বয়সী জাপানি টেনিসকন্যা। কিন্তু চোটের থাবায়শেষ পর্যন্ত রোঁলা গাঁরো জয়ের চ্যালেঞ্জটাই নিতে পারলেন না তৃতীয় বাছাই ওসাকা।হ্যামস্ট্রিংয়ের চোটের কারণে বৃহস্পতিবার ফরাসি ওপেন থেকে সরে দাঁড়ানোর কথা জানিয়েছেন তিনি।চোটটা পেয়েছিলেন গত রোববার ইউএস ওপেনের ফাইনালে। ওসাকার আগে মেয়েদের শীর্ষ বাছাই অ্যাশলি বার্টিও সরে দাঁড়িয়েছেন ফরাসি ওপেন থেকে।",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
‘ঈদের দিনও গৃহবন্দি ছিলাম’,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন।



ঈদের দিনে বাংলাদেশের জাতীয় দলের ওপেনার সৌম‍্য সরকারের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-যুগান্তর: আসসালামুআলাইকুম,ঈদ মোবারক----সৌম‍্য সরকার: ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?সৌম‍্য সরকার: আমিসহ পরিবারের সবাই ভালো আছে।যুগান্তর: এখন কোথায় আছেন?সৌম‍্য সরকার: আমি এখন গ্রামের বাড়ি সাতক্ষিরায় আছি।যুগান্তর: করোনায় ঈদ কেমন কাটল?সৌম‍্য সরকার: পরিস্থিতি আসলে ঈদ করার মতো ছিল না।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?সৌম‍্য সরকার: না ভাই, কোথায়ও যাইনি। বাসা থেকে বেরও হইনি।যুগান্তর: ঈদের জন‍্য এবার শপিং করেছেন?সৌম‍্য সরকার: আসলে এবার তেমন কিছুই হয়নি।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...?সৌম‍্য সরকার: মহামারীতে আসলে আমাদের কারো হাত নেই। একাধিক সিরিজ, এশিয়া কাপ ও বিশ্বকাপ বাতিল হওয়ায় একজন প্লেয়ার হিসেবে তো খারাপ লাগেই। তারপরও এটা বুঝতে হবে করোনায় পুরো বিশ্ব সাফার করছে। অনেক জায়গায় হয়তো খেলা শুরু হয়েছে, আমাদের দেশে এখনও খেলার পরিবেশ তৈরি হয়নি। খেলতে তো সবাই চায়, খেলা না থাকায় খারাপ লাগছে। পরিস্থিতি স্বাভাবিক হলে আশা করছি আবার খেলতে পারব।যুগান্তর: বাংলাদেশ ক্রিকেট বোর্ড (বিসিবি) চাচ্ছে শ্রীলংকার বিপক্ষে স্থগিত হওয়া সিরিজটি সেপ্টেম্বরে আয়োজন করতে, দীর্ঘ পাঁচ মাস গৃহবন্দি থাকার পর হঠাৎ আন্তর্জাতিক সিরিজ খেলা কতোটা চ‍্যালেঞ্জিং?সৌম‍্য সরকার: এই সিরিজের ব‍্যাপারে আমি আসলে তেমন কিছুই জানি না। আপনাদের মাধ‍্যমেই যতটুকু জেনেছি। অনেক দিন হলো গৃহবন্দি, মাঠে প্রাকটিসেরও সুযোগও পাইনি। ঘরের প্রাকটিস আর মাঠের প্রাকটিস রাত দিন তফাৎ। তবে সিরিজ আয়োজন হলে যে করেই হোক আমাদের ফিট হতে হবে।যুগান্তর: এ পরিস্থিতে দ্বিপাক্ষিক সিরিজ আয়োজন কতোটা চ‍্যালেঞ্জিং?সৌম‍্য সরকার: এখনকার জন‍্য বড় চ‍্যালেঞ্জ। সিরিজ শুরুর আগে আমাদের ভালোভাবে প্রস্তুত হতে হবে। শ্রীলংকা যদি প্রস্তুতি ম‍্যাচ খেলতে আগ্রহী না হয় তাহলে দ্রুত ঢাকা লিগ শুরু হলে ভালো হবে।যুগান্তর: ঈদুল আজহার আগেই মুশফিক, ইমরুল, মিঠুন, মিরাজ, তাসকিনসহ অনেকেই ব‍্যক্তিগতভাবে প্রাকটিস শুরু করেছেন। আপনি কবে প্রাকটিসে ফিরছেন?সৌম‍্য সরকার: ঢাকায় থাকলে আমিও প্রাকটিস করতাম, বাড়িতে থাকায় হয়নি। আসা করছি দ্রুত সময়ের মধ‍্যে ঢাকায় গিয়ে প্রাকটিস শুরু করতে পারব।যুগান্তর: যুগান্তরকে সময় দেয়ার জন‍্য ধন‍্যবাদ।সৌম‍্য সরকার: আপনাকেও ধন‍্যবাদ, ভালো থাকবেন।",21/9/2020,sports
জীবন নিয়ে দুশ্চিন্তা হচ্ছে,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন। ঈদের দিনে বাংলাদেশের জাতীয় দলের পেসার তাসকিন আহমেদের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-



যুগান্তর: আসসালামুআলাইকুম।তাসকিন আহমেদ: ভাই ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?তাসকিন আহমেদ: আলহামদুলিল্লাহ, আমিসহ পরিবারের সবাই ভালো আছে।যুগান্তর: করোনায় ঈদ কেমন কাটল?তাসকিন আহমেদ: আলহামদুলিল্লাহ, ভালোই কাটল।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?তাসকিন আহমেদ: না ভাই, এবার অনেক ডিফ্রেন্ট।যুগান্তর: ঈদের জন‍্য এবার শপিং করেছেন?তাসকিন আহমেদ: আসলে এবার তেমন কিছুই হয়নি।যুগান্তর: তাহলে কি পুরাতন পোশাক দিয়েই ঈদ করেছেন?তাসকিন আহমেদ: পুরাতন না, নতুনই বলা চলে। আগের কেনা অনেক পোশাক ছিল, সেই পোশাক দিয়েই আমি আর আব্বু ঈদ করেছি। নিজের জন‍্য এবার কোনো শপিং করা হয়নি। তবে করোনাভাইরাস কেন! এর চেয়ে বড় কোনো ভাইরাস হলেও মেয়েরা শপিংয়ে যাবেই, ওদের আপনি আটকাতে পারবেন না।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...? তাসকিন আহমেদ: আসলে যেটা চলে গেছে সেটা নিয়ে আফসোস করে হতাশ হয়ে কোনো লাভ নেই। এখন খেলার চেয়ে জীবন নিয়ে বেশি দুশ্চিন্তা হচ্ছে। এখন আমাদের যথা সম্ভব ভালো থাকার চেষ্টা করতে হবে।যুগান্তর: ঈদুল আজহার দিনে যুগান্তরকে সময় দেয়ার জন‍্য ধন‍্যবাদ।তাসকিন আহমেদ: আপনাকেও ধন‍্যবাদ, ভালো থাকবেন।",21/9/2020,sports
আইপিএলের জন্য বিশ্বকাপ হচ্ছে না এভাবে বলা কঠিন: শাহরিয়ার নাফীস,"মহামারী করোনাভাইরাসের কারণে এ বছর টি-টোয়েন্টি বিশ্বকাপ হচ্ছে না। তবে ক্রিকেট ইতিহাসের সবচেয়ে দ্রুত গতির পেসার শোয়েব আখতারের মতো অনেক ক্রিকেট বিশ্লেষক মনে করছেন, আইপিএলের জন্যই বিশ্বকাপ পেছানো হয়েছে। কারণ আইপিল না হলে প্রায় চার হাজার কোটি রাজস্ব হারাতো ভারতীয় ক্রিকেট কন্ট্রোল বোর্ড (বিসিসিআই)।



ঈদুল আজহার ঠিক আগের দিন জুম্মার নামাজের পূর্বে যুগান্তরকে দেয়া একান্ত সাক্ষাৎকারে এ ব্যাপারে শাহরিয়ার নাফীস বলেছেন, বিশ্বকাপ পেছানো নিয়ে বিভিন্ন জনের বিভিন্ন মতামত থাকতেই পারে, সেটা স্বাভাবিক ব্যাপার। আইপিএলের জন্য বিশ্বকাপ হচ্ছে না এভাবে বলা খুব কঠিন।বাংলাদেশ দলের প্রথম টি-টোয়েন্টি অধিনায়ক আরও বলেছেন, আইপিএল হল একটা দেশের ঘরোয়া টুর্নামেন্ট। এখানে অধিকাংশ লোকাল ক্রিকেটার, হাতে গোনা কয়েকজন বিদেশি ক্রিকেটার খেলে। আর বিশ্বকাপে বিভিন্ন দেশের অনেক প্লেয়ার থাকে। একসঙ্গে এতসব ক্রিকেটারদের কন্ট্রোল করা খুবই কঠিন।জাতীয় দলে ‘সাবেক’ হয়ে যাওয়া শাহরিয়ার নাফীস বলেন, এখন ইংল্যান্ডে যে ক্রিকেট হচ্ছে, সেখানে দুই দেশের মধ্যে খেলা হচ্ছে। সিরিজ শুরুর আগে দুই দলের ক্রিকেটারদের কোয়ারেন্টিনে রাখা সম্ভব হয়েছে। আর আইপিল ঘরোয়া টুর্নামেন্ট। এখানে একটা দলে ছয়জন বিদেশি প্লেয়ার থাকে, তাদের কন্ট্রোল করা সহজ।তিনি বলেন, টি-টোয়েন্টি বিশ্বকাপ হচ্ছে না দেখেই আইপিএল হচ্ছে। করোনার এমন কঠিন পরিস্থিতিতে আইপিএল করতে পারা ভারতীয় ক্রিকেট কন্ট্রোল বোর্ডের ক্রেডিট।করোনায় বাংলাদেশের একাধিক সিরিজ বাতিল হওয়া প্রসঙ্গে নাফীস বলেন, আসলে পরিস্থিতি আমাদের কন্ট্রোলে নেই। যদি নিয়ন্ত্রণে থাকত তখন সিরিজ না হলে লাভ-ক্ষতির প্রশ্ন উঠত। এখন খেলার চেয়ে সুস্থ থাকা, স্বাভাবিক জীবন-যাপন করাই বড় চ্যালেঞ্জ। আমার মনে হয় না স্থগিত হওয়া সিরিজগুলো নিয়ে দুশ্চিন্তার কিছু আছে। ভবিষ্যতে সিরিজগুলো হলে তা পুষিয়ে যাবে।সেপ্টেম্বরে শ্রীলঙ্কা সফরে যাবে বাংলাদেশ দল, সেই সফরের আগে ঢাকা প্রিমিয়ার লিগ শুরু হলে ভালো হবে জানিয়ে নাফীস বলেন, ঈদের পর ঢাকা লিগ শুরু হলে জাতীয় দলের ক্রিকেটাররা কিছু ম্যাচ প্র্যাকটিস করার সুযোগ পাবে। তাছাড়া ঢাকা লিগ দ্রুত শুরু না হলে লোকাল দুইশ ক্রিকেটার ও কোচিং স্টাফরা সবাই বিপদে পরে যাবে।",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
২১ সেপ্টেম্বর: টিভিতে আজকের খেলা সূচি,"শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে।



এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি। কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটআইপিএল ২০২০হায়দরাবাদ ও বাঙ্গালোরসরাসরি, গাজী টিভি ও স্টার স্পোর্টস-১, রাত ৮টামেয়েদের টি ২০ইংল্যান্ড ও ওয়েস্ট ইন্ডিজসরাসরি, সনি সিক্স, রাত ১১টা ৩০* ফুটবলইংলিশ প্রিমিয়ার লিগঅ্যাস্টন ভিলা ও শেফিল্ডউলভস ও ম্যানসিটিসরাসরি, স্পোর্টস সিলেক্ট-২, রাত ১১টা ও ১টা ১৫সেরি-এ লিগএসি মিলান ও বোলোগনাসরাসরি, সনি টেন-২, রাত ১২টা ৪৫
",21/9/2020,sports
২০ সেপ্টেম্বর: টিভিতে আজকের খেলা সূচি,"১৬৩ রান তাড়া করতে নেমে ছয় রানেই দুই উইকেট হারায় চেন্নাই। তবে আম্বাতি রাইডু (৭১) ও ফাফ ডু প্লেসির (৫৮*) হাফ সেঞ্চুরিতে সহজ জয়ে পৌঁছে যায় চেন্নাই।



এক নজরে জেনে নিই টিভি পর্দায় আজ রয়েছে যেসব খেলা-* ক্রিকেটআইপিএল ২০২০দিল্লি ও পাঞ্জাবসরাসরি, গাজী টিভি ও স্টার স্পোর্টস-১, রাত ৮টা* ফুটবলইংলিশ প্রিমিয়ার লিগসাউদাম্পটন ও টটেনহ্যামনিউক্যাসল ও ব্রাইটনসরাসরি, স্টার স্পোর্টস সিলেক্ট-২, বিকেল ৫টা ও সন্ধ্যা ৭টাচেলসি ও লিভারপুললেস্টার ও বার্নলিসরাসরি, স্টার স্পোর্টস সিলেক্ট-২, রাত ৯টা ৩০ ও ১২টালা লিগারিয়াল বেতিস ও ভায়াদোলিদরিয়াল সোসিয়েদাদ ও রিয়াল মাদ্রিদসরাসরি, ফেসবুক লাইভ, রাত ১০টা ৩০ ও ১টাসেরি-এ লিগপারমা ও নাপোলিজুভেন্টাস ও সাম্পদোরিয়াসরাসরি, সনি টেন-২, বিকেল ৪টা ৩০ ও রাত ১২টা ৪৫* টেনিসরোম মাস্টার্সসরাসরি, সনি সিক্স, সন্ধ্যা ৬টা",21/9/2020,sports
১৯ সেপ্টেম্বর: টিভিতে আজকের খেলা সূচি,"করোনাকালে মরুরাজ্যে শুরু হতে যাচ্ছে আইপিএল।
মুম্বাই ইন্ডিয়ান্স ও চেন্নাই সুপার কিংস ম্যাচ দিয়ে আজ শুরু।



এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটআইপিএল ২০২০মুম্বাই ও চেন্নাইসরাসরি, গাজী টিভিস্টার স্পোর্টস-১ ও ২, রাত ৮টা* ফুটবলইংলিশ প্রিমিয়ার লিগএভারটন ও ওয়েস্ট ব্রমলিডস ও ফুলহ্যামসরাসরি, স্টার স্পোর্টস সিলেক্ট-২বিকেল ৫টা ৩০ ও রাত ৮টাম্যানইউ ও ক্রিস্টাল প্যালেসআর্সেনাল ও ওয়েস্ট হ্যামসরাসরি, স্টার স্পোর্টস সিলেক্ট-২রাত ১০টা ৩০ ও ১টাসেরি-এ লিগফিওরেন্তিনা ও তোরিনোভেরোনা ও রোমাসরাসরি, সনি টেন-২, রাত ১০টা ও ১২টা ৪৫লা লিগাভিয়ারিয়াল ও এইবারগেতাফে ও ওসাসুনাসেল্টা ভিগো ও ভ্যালেন্সিয়াসরাসরি, ফেসবুক লাইভ, রাত ৮টা, ১০টা ৩০ ও ১টা* টেনিসরোমা মাস্টার্সসরাসরি, সনি সিক্স, বিকেল ৪টা",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
আজারেংকার প্রতিশোধ সেরেনার স্বপ্নভঙ্গ,"এর আগে দশবারের দেখায় দশবারই হেরেছিলেন ভিক্টোরিয়া আজারেংকা। ১১ বারের দেখায় এই প্রথম সেরেনা উইলিয়ামসকে হারালেন বেলারুশের তারকা।



নারী এককে মার্গারেট কোর্টের ২৪টা গ্র্যান্ড স্লাম জয়ের রেকর্ড তাড়া করা সেরেনাকে থামতে হল এবারের ইউএস ওপেনের সেমিফাইনালে।প্রথম সেট ৬-১ এ হারার পর আজারেংকা ঘুরে দাঁড়ান পরের দুই সেট ৬-৩, ৬-৩ এ জিতে। সাত বছর পর এই প্রথম কোনো গ্র্যান্ড স্লামের ফাইনালে খেলবেন তিনি।২০১২ ও ২০১৩ ইউএস ওপেনের ফাইনালে সেরেনার কাছে হেরে যাওয়া আজারেংকা শেষবার গ্র্যান্ড স্লাম জিতেছিলেন সাত বছর আগে।আর কিছুদিন পর নিজের ৩৯তম জন্মদিন পালন করতে যাওয়া সেরেনা তিন বছর ধরে নিষ্ফল চেষ্টা করে যাচ্ছেন মার্গারেট কোর্টের ২৪টি গ্র্যান্ড স্লাম জয়ের রেকর্ড স্পর্শ করতে। কে জানে আর কতদিন অপেক্ষা করতে হবে তাকে। ফাইনালে আজ জাপানের নাওমি ওসাকার মুখোমুখি হবেন আজারেংকা।",21/9/2020,sports
সেরেনাকে হারিয়ে সাত বছর পর ফাইনালে আজারেঙ্কা,"ইউএস ওপেনের সেমিফাইনালে সেরেনা উইলিয়ামসকে হারিয়ে সাত বছর পর ফাইনালে উঠেছেন আজারেঙ্কা। এর আগে দশবারের দেখায় দশবারই হেরেছিলেন তিনি। ১১ বারের দেখায় এই প্রথম সেরেনা উইলিয়ামসকে হারালেন বেলারুশের এই তারকা।



২০১২ ও ২০১৩ ইউএস ওপেনের ফাইনালে সেরেনার কাছে হেরে যাওয়া আজারেঙ্কা শেষবার গ্র্যান্ড স্লাম জিতেছিলেন সাত বছর আগে। আর কিছুদিন পর নিজের ৩৯তম জন্মদিন পালন করতে যাওয়া সেরেনা তিন বছর ধরে নিষ্ফল চেষ্টা করে যাচ্ছেন মার্গারেট কোর্টের ২৪টি গ্র্যান্ড স্লাম জয়ের রেকর্ড স্পর্শ করতে। কে জানে আর কতদিন অপেক্ষা করতে হবে তাকে।প্রথম সেট ৬-১ এ হারার পর আজারেঙ্কা ঘুরে দাঁড়ান পরের দুই সেট ৬-৩, ৬-৩-এ জিতে। সাত বছর পর এই প্রথম কোনো গ্র্যান্ড স্লামের ফাইনালে খেলবেন তিনি।শনিবার ফাইনালে জাপানের নাওমি ওসাকার মুখোমুখি হবেন আজারেঙ্কা।",21/9/2020,sports
শেষ চারে সেরেনা ও মেদভেদেভ,"সেরেনা উইলিয়ামস ইউএস ওপেনের শেষ চারে জায়গা করে নিলেন বটে। সেজন্য তাকে যথেষ্ট ঘাম ঝরাতে হল।



পুরুষ এককের সেমিফাইনালে উঠেছেন দানিল মেদভেদেভ। রজার ফেদেরার ও রাফায়েল নাদালের অনুপস্থিতির পর নোভাক জোকোভিচ বহিষ্কৃত হওয়ায় ফাঁকা মাঠ পেয়ে গেছেন মেদভেদেভ। পুরুষ এককে তিনিই এখন ফেভারিট।বুধবার ফ্লাশিং মিডোয় তৃতীয় বাছাই মার্কিন কৃষ্ণকলি সেরেনা প্রথম সেটে হার মানেন অবাছাই বুলগেরীয় সভেতানা পিরোনকোভার কাছে। পরের দুই সেট জিতে নিজের ২৪তম গ্র্যান্ড স্লাম খেতাব জয়ের আশা জিইয়ে রাখেন ৩৮ বছর বয়সী সেরেনা।৪-৬, ৬-৩, ৬-২ এ শেষ আটের বাধা পেরোনো সেরেনা সেমিতে লড়বেন ভিক্টোরিয়া আজারেংকার বিপক্ষে। একইদিন ষোড়শবাছাই বেলজিয়ামের এলিস মের্টেন্সকে৬-১, ৬-০ গেমে উড়িয়ে দিয়ে সাতবছর পর এই প্রথম কোনো গ্র্যান্ড স্লামের শেষ চারে ওঠেন আজারেংকা।পুরুষ এককের সেমিফাইনালে খেলা নিশ্চিত করেছেন দ্বিতীয় বাছাই ডমিনিক টিম ও তৃতীয় বাছাই দানিল মেদভেদেভ। প্রথমগ্র্যান্ড স্লাম খেতাব জয়ের প্রত্যাশী এই দু’জন শেষ চারে পরস্পরের মুখোমুখি হবেন। র‌্যাংকিংয়ে তিন নম্বর খেলোয়াড় টিম এই প্রথম টুর্নামেন্টের শেষ চারে ওঠেন অস্ট্রেলিয়ার অ্যালেক্স ডি মিনোরকে ৬-১, ৬-২, ৬-৪ গেমে উড়িয়ে। আর শেষ আটে স্বদেশি আন্দ্রি রুভলেভকে ৭-৬ (৮-৬), ৬-৩, ৭-৬ (৭-৫) গেমে হারান তৃতীয় বাছাই মেদভেদেভ।",21/9/2020,sports
তিনবার হেরে জিতলেন ওসাকা,"র‌্যাংকিংয়ে তার অবস্থান ৯৩ নম্বরে। বলার মতো কোনো অর্জনও নেই। কিন্তু নাওমি ওসাকাকে সামনে পেলেই যেন সেরেনা উইলিয়ামস হয়ে যেতেন শেলবি রজার্স।



যুক্তরাষ্ট্রের এই অবাছাই খেলোয়াড়ের কাছে এর আগে তিনবার হেরেছেন ওসাকা। চতুর্থ দেখায় তার মধুর প্রতিশোধ নিলেন জাপানি তারকা। মঙ্গলবার শেষ আটের লড়াইয়ে রজার্সকে সরাসরি ৬-৩, ৬-৪ গেমে হারিয়ে ইউএস ওপেনের সেমিফাইনালে উঠেছেন চতুর্থ বাছাই ওসাকা।সেমিতে তার প্রতিপক্ষ আরেক মার্কিন জেনিফার ব্রাডি। একইদিনে পুরুষ এককের সেমিতে পা রেখেছেন পঞ্চম বাছাই জভেরেভ ও স্প্যানিশ চমক পাবলো কারেনো বুস্তা। আগের রাউন্ড বুস্তার বিপক্ষেই প্রথম সেটে পিছিয়ে পড়ার পর এক লাইন জাজকে বল দিয়ে আঘাত করে টুর্নামেন্ট থেকে বহিষ্কৃত হন শীর্ষবাছাই নোভাক জোকোভিচ।এবার পাঁচ সেটের ম্যারাথন লড়াইয়ে কানাডিয়ান তারকা ডেনিস শাপোভালোভকে হারিয়েছেন বুস্তা। বোরনা কোরিচের বিপক্ষে জভেরেভকেও লড়তে হয়েছে চার সেট।",21/9/2020,sports
যে কাণ্ড করে ইউএস ওপেন থেকে ‘ডিসকোয়ালিফাইড’ জকোভিচ (ভিডিও),"করোনা বিরতির পর ছুটছিলেন সার্বিয়ান টেনিস তারকা নোভাক জোকোভিচ।



জার্মানির ইয়ান-লেনার্ড স্ট্রুফকে সরাসরি সেটে হারিয়ে ইউএস ওপেনের চতুর্থ রাউন্ডেও উঠেছিলেন। আরও একটি গ্র্যান্ড স্ল্যাম জয়ের আশায় শুধু সময় গুনছিল তার ভক্তরা। আর সব আশাকে ধুলোয় মিশিয়ে দিয়ে ‘ডিসকোয়ালিফাইড’ হয়েছেন টুর্নামেন্টের সবচেয়ে ফেভারিট এই সার্বিয়ান তারকা। বলতে গেলে টেনিসের ইতিহাসে অঘটন ঘটালেন জোকোভিচ। মেজাজ হারিয়ে এক লাইন জাজকে বল দিয়ে আঘাত করেন তিনি।আর এমন কাণ্ডে টুর্নামেন্ট থেকে ছিটকে পড়তে হলো শিরোপাপ্রত্যাশী জোকোভিচকে। রোববার নিউইয়র্কের ফ্লাশিং মিডোসে ইউএস ওপেনের চতুর্থ রাউন্ডের ম্যাচে এ কাণ্ড ঘটান জোকোভিচ। ২০তম বাছাই স্পেনের পাবলো কারেনো বুস্তার বিপক্ষে শেষ আটে ওঠার লড়াইয়ে প্রথম সেটে ৬-৫ গেমে পিছিয়ে পড়ে প্রচণ্ড হতাশ হয়ে পড়েছিলেন জোকোভিচ। সেই হতাশায় নিজের ওপর অনেকটা বিরক্ত হয়ে পকেট থেকে একটি বল বের করে পেছনে না তাকিয়েই সজোরে ব্যাট চালিয়ে দেন তিনি, যা এক নারী লাইন জাজের গলায় গিয়ে আঘাত করে। মুহূর্তেই লুটিয়ে পড়েন সেই লাইন জাজ।তবে ঘটনা ঘটার একটু পরেই দ্রুত তার দিকে এগিয়ে লাইন জাজের কাছে ক্ষমা চান। ক্ষমা চাইলেও শাস্তি এড়াতে পারেননি জকোভিচ। গ্র্যান্ড স্ল্যামের আইন অনুযায়ী, প্রতিপক্ষ, দর্শক বা টুর্নামেন্টের এরিয়ার মধ্যে কাউকে শারীরিকভাবে আঘাত করলে সেই খেলোয়াড়কে টুর্নামেন্ট থেকে বাদ দিয়ে দেয়া হবে। আর সেই নিয়মে এবারের ইউএস ওপেন থেকে ছিটকে গেলেন জকোভিচ।২০২০ সালে একটি ম্যাচও হারেননি জোকোভিচ। এবারের ইউএস ওপেন জয়ের দারুণ সম্ভাবনা ছিল। জোকোভিচের লাইন জাজকে আঘাতের সেই ‘অনিচ্ছাকৃত’ কাণ্ডটি দেখুন - 
 HOLY CRAP. Djokovic defaulted after he inadvertently hits a ball and strikes a line judge in the neck. She had to leave. pic.twitter.com/BECdydrKFwতথ্যসূত্র: আলজাজিরা",21/9/2020,sports
বাংলাদেশের হয়ে খেলতে চান সুইডেনের জোনাথন,"গত দুই বছর ধরে সুইডেনের হয়ে আন্তর্জাতিক টেনিস খেলছেন জোনাথন। এবার তার লক্ষ্য বাংলাদেশের হয়ে টেনিস কোর্ট মাতানোর।



২৫ বছর বয়সী এই তরুণ টেনিস তারকা বলেছেন, আমি বাংলাদেশের হয়ে টেনিস খেলার জন্য সব নিয়মকানুন মানতে রাজি আছি। বাবার জন্যই বাংলাদেশের হয়ে খেলতে চাই। আমি বাংলাদেশকে ভালোবাসি।খুলনার মাগুরায় জন্ম নেয়া মাহবুবুর রহমান মৃধা ১৯৮৫ সালে সুইডেনে পড়াশোনা শেষে চাকরি নেন ওই দেশের একটি ওষুধ কোম্পানিতে। সেখানেই স্প্যানিশ কন্যা মারিয়া বার্সেলোর সঙ্গে পরিচয় ও বিয়ে। তাদের দুই সন্তান- ছেলে জোনাথন আর মেয়ে জেসিকা মৃধা। জোনাথান সুইডেনের টেনিস মহলে বেশ পরিচিত নাম। সুইডেন জাতীয় দলের হয়ে ডেভিস কাপের মতো গুরুত্বপূর্ণ টুর্নামেন্টে একাই ম্যাচ জিতেয়েছেন ২৫ বছর বয়সী এই তরুণ।গত বছর ওয়ার্ল্ড টেনিস ট্যুরের এককে জোনাথান জেতেন চিলির বাস্তিয়ান মালার বিপক্ষে। ২০১৮ সালে ডেভিস কাপে সুযোগ পেয়ে চার সেটের দুর্দান্ত এক লড়াইয়ে জেতার পর সুইডেনের গণমাধ্যম জোনাথনের ব্যাপক প্রশংসা করে।জোনাথনের বাবা সম্প্রতি বাংলাদেশ টেনিস ফেডারেশনের সভাপতি পররাষ্ট্র প্রতিমন্ত্রী শাহরিয়ার আলমের কাছে ই-মেইল বার্তায় ছেলেকে বাংলাদেশের হয়ে খেলার সুযোগ করে দেয়ার জন্য আবেদন জানান।জোনাথানের বাবা বলছেন, ছোটবেলা থেকে ওর সার্ভ, ফোরহ্যান্ড, ব্যাকহ্যান্ড, ভলি ছিল অসাধারণ। জাতীয় জুনিয়র টেনিসে শীর্ষ র‌্যাংকিংয়ে ছিল সে। যুক্তরাষ্ট্রে বয়সভিত্তিক অরেঞ্জ বল টুর্নামেন্টে খেলেছে। ১৮ বছর বয়সে খেলে ইউরোপিয়ান চ্যাম্পিয়নশিপের সেমিফাইনালে। কোচরা ওর খেলা দেখে প্রশংসা করতেন।বর্তমানে সুইডেনের সিনিয়র র‌্যাংকিংয়ে জোনাথান আছেন চারে। জিতেছেন সুইডিশ চ্যাম্পিয়নশিপ ও সালক ওপেনের (বিওন বোর্গ এই ট্রফি জিতেছেন চারবার) ট্রফি।",21/9/2020,sports
যুক্তরাষ্ট্র ওপেন থেকে সরে দাঁড়ালেন রাফায়েল নাদাল,"হাঁটুতে অস্ত্রোপচারের কারণে এবারের ইউএস ওপেন থেকে আগেই সরে দাঁড়িয়েছেন রজার ফেদেরার। মহামারী করোনাভাইরাসে কারণে এবার সরে দাঁড়ালেন টেনিসের আরেক মহাতারকা রাফায়েল নাদাল। বুধবার এ সিদ্ধান্ত জানান স্পেনের এ মহাতারকা।



১৯টি গ্র্যান্ড স্লামজয়ী এই টেনিস তারকা সোশ্যাল মিডিয়ায় বলেন, এবার যুক্তরাষ্ট্র ওপেনে আমি না খেলার সিদ্ধান্ত নিয়েছি। অনেক ভেবে-চিন্তেই আমি সিদ্ধান্ত নিয়েছি। করোনাভাইরাস এখনও আমরা নিয়ন্ত্রণ করতে পারিনি। বিশ্বের অবস্থা মোটেও ভালো নয়। প্রতিদিনই বাড়ছে আক্রান্ত রোগীর সংখ্যা। তাই যুক্তরাষ্ট্র ওপেন থেকে সরে দাঁড়ানোর সিদ্ধান্ত নিলাম।যুক্তরাষ্ট্র ওপেনে নামলে নাদালের সামনে একটা সুযোগ থাকত। কারণ তিনি ২০টি গ্র্যান্ড স্লামজয়ী রজার ফেদেরারের ঘাড়ে নিঃশ্বাস ফেলছেন। অস্ট্রেলিয়ান ওপেনে ফেদেরারকে ছোঁয়ার একটা সুযোগ ছিল নাদালের।",21/9/2020,sports
স্ত্রীসহ করোনা মুক্ত নোভাক জোকোভিচ,"করোনা টেস্টে নেগেটিভ এসেছে নোভাক জোকোভিচ ও তার স্ত্রী জেলিনার। দু'জনেই বেলগ্রেডে করোনা পরীক্ষা করেছিলেন, সেই পরীক্ষায় নেগিটিভ আসে।



মহামারী করোনাভাইরাসের মধ্যেই সার্বিয়া এবং ক্রোয়েশিয়ায় একটি প্রদর্শনী সিরিজ আয়োজন করেন জোকোভিচ। সেই প্রতিযোগিতায় অংশ নেয়া তিনবারের গ্র্যান্ড স্লাম সেমিফাইনালিস্ট গ্রিগোর দিমিত্রভ, বোর্না করিক এবং ভিক্টর ট্রুইকি করোনা আক্রান্ত হন। তাদের সংস্পর্শে যাওয়ায় আক্রান্ত হন জোকোভিচও। তবে এখন তিনি জানিয়েছেন স্ত্রীসহ পুরোপুরি সুস্থ আছেন।গত মাসে করোনা আক্রান্ত হওয়ার পর বোরনা কোরিচ সোশাল মিডিয়ায় লেখেন, করোনা টেস্টে আমার পজিটিভ এসেছে। তবে শরীরে কোনো উপসর্গ নেই। গত কয়েকদিনে যারা আমার সংস্পর্শে এসেছেন, তাদের দ্রুত টেস্ট করা উচিত। তখনই টেস্ট করান বিশ্বের এ নাম্বার ওয়ান টেনিস তারকা। সেই টেস্টে তার পজিটিভ আসে। তবে এখন তিনি সুস্থ রয়েছেন। ",21/9/2020,sports
"ওকে ছেড়ে দিন, সব দোষ আমার: সার্বিয়ার প্রধানমন্ত্রী","বিশ্বের নাম্বার ওয়ান টেনিস তারকা নোভাক জকোভিচের পাশে দাঁড়িয়েছেন তার দেশের প্রধানমন্ত্রী আনা বর্নাবিচ।



চার টেনিস তারকার করোনা আক্রান্তের বিষয়ে এবার সব দোষ নিজের ঘাড়েই নিলেন সার্বিয়ার প্রধানমন্ত্রী।তিনি বলেন, ‘ওকে (জকোভিচ) ছেড়ে দিন, সব দোষ আমার! আসলে ভুলটা আমার। জকোভিচের নয়। ওই মানুষটাকে ছেড়ে দিন। আমি সম্পূর্ণভাবে নোভাকের পাশে আছি।’গত মাসের শেষ সপ্তাহের দিকে সস্ত্রীক করোনাভাইরাসে আক্রান্ত হয়েছিলেন টেনিস তারকা নোভাক জকোভিচ।শুধু তিনি নন, তার আয়োজিত চ্যারিটি টুর্নামেন্ট আদ্রিয়া ট্যুরে প্রাণঘাতী করোনায় আক্রান্ত হয়েছিলেন আরও তিন টেনিস তারকা।তারা হলেন– গ্রিগর দিমিত্রভ, বোরনা কোরিক ও ভিক্টর ট্রোইস্কি।হঠাৎ করে বিশ্বের প্রথম সারির চার তারকার করোনা আক্রান্তের খবরে বিচলিত হয়ে পড়ে টেনিস অঙ্গন।করোনা বিরতিতে এখন টেনিস খেলাটা কোর্টে ফেরা সংশয়ের মধ্যে পড়েছে।এমন পরিস্থিতিতে এতজন করোনা আক্রান্তের জন্য জকোভিচকে কাঠগড়ায় দাঁড়াতে হয়। সোশ্যাল মিডিয়ায় জকোভিচের মুণ্ডুপাত চলতে থাকে।বিষয়টি নিয়ে আর বাড়াবাড়ি না করতে অনুরোধ জানিয়ে এক বিবৃতিতে প্রধানমন্ত্রী আনা বর্নাবিচ বলেন, ‘জকোভিচ চেয়েছিল এই অঞ্চলে ভালো কিছু করতে। রাজনীতি সরিয়ে তরুণ টেনিস খেলোয়াড়দের পাশে দাঁড়াতে চেয়েছিল। সেই সঙ্গে মানবিক কারণে অর্থ সংগ্রহ করতে চেয়েছিল এই টুর্নামেন্টের মাধ্যমে। এই দুঃসময়ে ও সবাইকে সাহায্যই করতে চেয়েছিল।’তথ্যসূত্র: টেনিস ডট নেট, ইয়াহু স্পোর্টস ",21/9/2020,sports
মাহিরার সঙ্গে চ্যাট করে সানিয়ার কাছে ধরা খেলেন মালিক,"করোনাভাইরাস পরিস্থিতিতে ভারতে লকডাউনে অনেকটা গৃহবন্দি পাকবধূ সানিয়া মির্জা। আর খেলা ও প্র্যাকটিস বন্ধ থাকায় পাকিস্তানে নিরানন্দ সময় কাটছে শোয়েব মালিকের। গোটা লকডাউনের তিন মাসে মিয়া-বিবির বিচ্ছেদ। ভারতে বিমান চলাচল বন্ধ থাকায় পাকিস্তান যেতে পারছেন না সানিয়া। দীর্ঘ সময় স্ত্রী-সন্তান থেকে দূরে এই অলরাউন্ডার।



শোয়েব পিসিবির কাছে বিশেষ অনুমতি চেয়েছেন, যাতে ইংল্যান্ডের সিরিজ খেলতে যাওয়ার আগে কয়েকটা দিন ছেলে ও স্ত্রীর সঙ্গে কাটাতে পারেন! পিসিবি তার সেই ছুটি মঞ্জুর করেছে। আন্তর্জাতিক বিমান চলাচলে নিষেধাজ্ঞা কিছুটা ওঠার পরেই শোয়েব মালিক স্ত্রী ও ছেলের কাছে আসবেন বলে ঠিক করেছেন।স্ত্রী ও ছেলের সঙ্গে দেখা হবে এই আনন্দে শোয়েব মালিকের মন এখন কিছুটা হলেও ফুরফুরে। আর তাই তিনি এবার ইনস্টাগ্রামে চ্যাটিংয়ে মজলেন পাকিস্তানের জনপ্রিয় অভিনেত্রী মাহিরা খানের সঙ্গে। সেই মাহিরা যিনি রঈস সিনেমায় শাহরুখ খানের নায়িকা হয়েছিলেন।

মাহিরার সঙ্গে শোয়েবের চ্যাট স্ত্রী সানিয়া মির্জার চোখ এড়ায়নি।

ইনস্টাগ্রামে চ্যাটের আড্ডার শুরুতেই মাহিরা বলে বসেন, 'আসলে আমাদের দুজনেরই বয়স হয়েছে। তাই ইন্টারনেটের টেকনিক্যাল ব্যাপারগুলো সামলাতে একটু হোঁচট খেতে হয় বটে!'

শোয়েব মালিক পাল্টা বললেন, আমি বুড়ো হয়েছি ঠিকই; তবে তোমার একটুও বয়স বাড়েনি।

মাহিরা বলেন, আমাদের এই চ্যাট যদি সানিয়া ভাবি দেখেন...! শোয়েব এর পর কিছুটা রসিকতা করে বললেন, সানিয়া আমার তো ভাবী নয়। শোয়েবের এই মশকরায় হেসে উঠলেন মাহিরা। বললেন, না না সানিয়াকে তোমার ভাবি বলতে যাব কেন! সানিয়া মির্জা আসলে গোটা পাকিস্তানের ভাবি। এর পরই কথোপকথনের মাঝে চলে আসেন সানিয়া। হঠাৎ এসে বললেন, তোমাদের মধ্যে কী কথা হচ্ছে তা আমি সবটাই শুনেছি। এর পর অবশ্য চ্যাট বেশিক্ষণ গড়াল না। স্বামীর প্রতিটা পদক্ষেপে যে সানিয়া নজর রেখেছেন, সেটি হাবভাবে বুঝিয়ে দিলেন সানিয়া। 
",21/9/2020,sports
করোনায় বাতিল ডেভিস কাপ,"মহামারী করোনাভাইরাসের কারণে বাতিল হল ডেভিস কাপের ফাইনালস। এর আগে ফেড কাপের ফাইনালসও বাতিল হয়। এপ্রিলে ফেড কাপের ফাইনালস হওয়ার কথা ছিল।



আন্তর্জাতিক টেনিস ফেডারেশনের পক্ষ থেকে জানানো হয়েছে, ওয়ার্ল্ড গ্রুপ-১ এবং ওয়ার্ল্ড গ্রুপ-২-এর প্রিলিমিনারি ম্যাচ হবে আগামী বছরের মার্চ অথবা সেপ্টেম্বরে। নভেম্বর মাসের ২২ তারিখ থেকে ফাইনালসের খেলাগুলো মাদ্রিদে আয়োজিত হবে।আইটিএফ-এর পক্ষ থেকে আরও জানানো হয়েছে, ফাইনালসে খেলার জন্য ইতিমধ্যেই ১৮টি দেশ যোগ্যতা অর্জন করেছে, ফাইনালস হবে ২০২১ সালে। চলতি বছরে মহিলা ফেড কাপের ফাইনালসও বাতিল করা হয়েছে। আগামী বছরের এপ্রিলে হাঙ্গেরির বুদাপেস্টে বাতিল হওয়া ম্যাচগুলো হবে।",21/9/2020,sports
করোনা আক্রান্ত বিশ্বসেরা টেনিস তারকা,"মহামারী করোনাভাইরাসে আক্রান্ত হয়েছেন বিশ্বের এক নাম্বর টেনিস তারকা নোভাক জোকোভিচ। এক বিবৃতিতে এ সার্বিয়ান জানিয়েছেন তিনি কোভিড-১৯ পরীক্ষায় পজিটিভি হয়েছেন।



মঙ্গলবার জোকোভিচ বলেছেন, আমি আশা করি করোনাভাইরাস কারও স্বাস্থ্যের পরিস্থিতিকে জটিল করে তুলবে না এবং সবাই ভালো থাকবে। বিশ্বসেরা এ টেনিস তারকা আরও বলেছেন, বেলগ্রেডে পৌঁছানোর মুহুর্তে আমরা করোনা পরীক্ষার জন্য গিয়েছিলাম। আমার ফলাফল যেমন পজিটিভ এসেছে ঠিক তেমনি আমাদের বাচ্চাদের ফলাফল নেগেটিভ।তিনি আরও বলেছেন, গত মাসে আমরা যা কিছু করেছি, নির্ভেজাল হৃদয় এবং আন্তরিক উদ্দেশ্য নিয়েই করেছি। আমাদের টুর্নামেন্টের অর্থ অঞ্চলজুড়ে সংহতি ও মমতার বার্তা দেয়।এর আগে রোববার বুলগেরিয়ান টেনিস তারকা গ্রিগর দিমিত্রভ ও বোরনা কোরিচ করোনায় আক্রান্ত হয়েছেন। শনিবার দিমিত্রভের বিরুদ্ধে খেলেছিলেন বোরনা।বুলগেরিয়ান টেনিস তারকার করোনা পরীক্ষায় রিপোর্ট পজিটিভ আসার পরই টেস্ট করান কোরিচও। রিপোর্টে দু'জনেরই পজিটিভ আসে।
করোনা আক্রান্ত হওয়ার পর বোরনা কোরিচ শোস্যাল মিডিয়ায় লেখেন, করোনা টেস্টে আমার পজিটিভ এসেছে। তবে শরীরে কোনো উপসর্গ নেই। গত কয়েকদিনে যারা আমার সংস্পর্শে এসেছেন, তাদের দ্রুত টেস্ট করা উচিত।
আন্তর্জাতিক টেনিস শুরু হওয়ার আগে প্রদর্শনী টেনিস টুর্নামেন্ট আদ্রিয়া ট্যুরের আয়োজন করেছিলেন নোভাক জোকোভিচ। বিশ্লেষকদের অনেকেই বলেছেন মহামারীর এই কঠিন পরিস্থিতিতে টুর্নামেন্ট আয়োজন করায় গ্রিগর দিমিত্রভ ও বোরনা কোরিচের পর নোভাক জোকোভিচও আক্রান্ত হলেন।
",21/9/2020,sports
করোনা আক্রান্ত দুই টেনিস তারকা,"মহামারী করোনাভাইরাসে আক্রান্ত হয়েছেন বুলগেরিয়ান টেনিস তারকা গ্রিগর দিমিত্রভ ও বোরনা কোরিচ। শনিবার দিমিত্রভের বিরুদ্ধে খেলেছিলেন তিনি।



বুলগেরিয়ান টেনিস তারকার করোনা রিপোর্ট পজিটিভ আসার পরই টেস্ট করান কোরিচও। রিপোর্টে দুজনেরই পজিটিভ আসে।
সোশ্যাল মিডিয়া বোরনা কোরিচ লেখেন, করোনা টেস্টে আমার পজিটিভ এসেছে। তবে শরীরে কোনো উপসর্গ নেই। গত কয়েকদিনে যারা আমার সংস্পর্শে এসেছেন, তাদের দ্রুত টেস্ট করা উচিত।দিমিত্রভের পর কোরিচ করোনা আক্রান্ত হওয়ায় তোপের মুখে পড়েছেন সার্বিয়ান টেনিস তারকা নোভাক জোকোভিচ। তিনিই আন্তর্জাতিক টেনিস শুরু হওয়ার আগে প্রদর্শনী টেনিস টুর্নামেন্ট আদ্রিয়া ট্যুরের আয়োজন করেছিলেন। সর্তকতা অবলম্বন না করেই খেলা হয়েছিল বলে তার বিরুদ্ধে অভিযোগ উঠেছে। এই পরিস্থিতিতে টুর্নামেন্ট আয়োজন করা নিয়ে তীব্র সমালোচনা করেন অজি টেনিস তারকা কিরগিওস।রোববার দিমিত্রভের করোনা রিপোর্ট পজিটিভ আসার পর বন্ধ রাখা হয় জোকোভিচ বনাম রুবলভের ম্যাচ।
",21/9/2020,sports
‘এই সময় টুর্নামেন্ট আয়োজন করা অযৌক্তিক’,"টেনিস তারকা রাফায়েল নাদাল বলেছেন, আমাকে যদি জিজ্ঞেস করা হয়, এখন টেনিস টুর্নামেন্টে অংশ নিতে নিউইয়র্কে যেতে চাই কি না? আমি বলব না, যেতে চাই না। তবে কয়েক মাসের মধ্যে পরিস্থিতি কতটুকু উন্নতি হবে, আমি জানি না। আমি নিশ্চিত অত্যন্ত নিরাপদ পরিবেশে টুর্নামেন্ট আয়োজন করা হবে। এখন টুর্নামেন্ট আয়োজন করা হবে অযৌক্তিক।



সবকিছু ঠিক থাকলে এখন চলত ফরাসি ওপেন। শিরোপা ধরে রাখার লড়াইয়ে কোর্ট মাতাতেন এই স্প্যানিশ। করোনাভাইরাসের প্রাদুর্ভাবে পাল্টে গেছে পরিস্থিতি। এ অবস্থায় এখনই টেনিস ফেরানোর পক্ষে নন ১৯টি গ্র্যান্ডস্ল্যামজয়ী তারকা। বরং সমাজের বাকিদের জন্য টেনিসের ইতিবাচক উদাহরণ গড়া উচিত বলে মনে করেন নাদাল।যতদিন পর্যন্ত বিশ্বের সব খেলোয়াড় নির্বিঘ্নে ও নিরাপদে ভ্রমণ না করতে পারছেন, ততদিন কোনো টুর্নামেন্ট শুরু করা উচিত হবে না বলে মনে করেন নাদাল। আগামী ৩১ জুলাইয়ের আগে হচ্ছে না টেনিসের কোনো টুর ইভেন্ট। পরিস্থিতির উন্নতি হলে আগস্টে ইউএস ওপেনে খেলার ইচ্ছার কথা জানান ৩৪ বছর বয়সী নাদাল। আগামী ৩১ আগস্ট থেকে দর্শকশূন্য স্টেডিয়ামে ইউএস ওপেন শুরু করা সম্ভব হবে কি না, এ বিষয়ে সিদ্ধান্ত হতে পারে চলতি মাসের শেষদিকে। শেষ পর্যন্ত যাই হোক, টেনিস দিয়ে উদাহরণ গড়তে চান ইউএস ওপেনের বর্তমান চ্যাম্পিয়ন নাদাল।বৃহস্পতিবার সাংবাদিকদের তিনি বলেন, আমার ভাবনা হল আমাদের দায়িত্বশীল হতে হবে, শক্ত বার্তা দিতে হবে, সমাজের জন্য ইতিবাচক উদাহরণ গড়তে হবে। আমাদের বুঝতে হবে যে, অদ্ভুত এক পরিস্থিতির মধ্য দিয়ে যাচ্ছি আমরা। আমরা শুধু তখনই টেনিসে ফিরতে পারি, যখন বিশ্বের সব দেশ থেকে সব খেলোয়াড় নিরাপদে ভ্রমণ করতে পারবেন। আমি আমার খেলা শতভাগ স্বচ্ছ ও সঠিক দেখতে চাই।সূত্র: এএফপি",21/9/2020,sports
ব্যতিক্রমী কায়দায় ফ্লয়েড হত্যার প্রতিবাদে শামিল ৩ টেনিস সুপারস্টার,"যুক্তরাষ্ট্রে পুলিশি হেফাজতে সাবেক কৃষ্ণাঙ্গ বাস্কেটবল খেলোয়াড় জর্জ ফ্লয়েড হত্যাকাণ্ডে আরও উত্তাল বিশ্ব ক্রীড়াঙ্গন। এ জগতের একের পর এক সুপারস্টার নারকীয় ঘটনার প্রতিবাদ জানাচ্ছেন।



এবার তাতে শামিল হলেন টেনিস ভুবনের তিন মহাতারকা রজার ফেদেরার, নোভাক জকোভিচ ও রাফায়েল নাদাল। 'ব্ল্যাক টুয়েসডে'তে নাম লিখিয়েছেন তারা।সোশ্যাল সাইট ইনস্টাগ্রামে নিজেদের অ্যাকাউন্টে বিভিন্নভাবে ফ্লয়েড হত্যার ক্ষোভ দেখিয়েছেন এ ত্রয়ী। কালো একটি ছবি পোস্ট করে নিচে হার্ট চিহ্ন দিয়েছেন সুইস কিংবদন্তি ফেদেরার। প্রায় একইভাবে নিজের মতামত ব্যক্ত করেছেন স্প্যানিশ মহাতারকা নাদাল। #ব্ল্যাক লাইভস ম্যাটার আন্দোলেন সমর্থন দিয়েছেন তিনি। তবে কিছুটা ব্যতিক্রম সার্বিয়ান সুপারস্টার জকোভিচ। তিনি লিখেছেন, ব্ল্যাক আউট টুয়েসডে। গেল ২৫ মে মিনিয়াপোলিসে ফ্লয়েডকে গলা টিপে শ্বাসরোধে হত্যা করে শেতাঙ্গ পুলিশ কর্মকর্তা ডেরেক শভিন। বলা হচ্ছে, কোনো দোষ না থাকা সত্ত্বেও কেবল কালো বর্ণের হওয়ায় তাকে হত্যা করা হয়েছে।এর জেরে বিশ্বব্যাপী সমালোচনার ঝড় বইছে। অশান্ত হয়ে পড়েছে মার্কিনমুলুক। টানা ৯ দিন ধরে সেখানে বিক্ষোভ, মিছিল, র্যা লি ও সমাবেশ চলছে। ইতিমধ্যে কয়েকটি শহরে দোকানপাট ও স্থাপনা ভাঙচুর, লুটপাট ও অগ্নিসংযোগ করেছেন প্রতিবাদকারীরা।পরিস্থিতি নিয়ন্ত্রণে রাখতে কয়েক অঞ্চলে কারফিউ জারি ও সেনা মোতায়েন করেছে মার্কিন প্রশাসন। তবু আন্দোলন স্তিমিত করা যাচ্ছে না। ক্রমশও তাতে সমর্থন দিচ্ছেন বিশ্বের সব শ্রেণিপেশার মানুষ। ব্যতিক্রম নয় রাজনীতি, বিনোদন, ক্রীড়াজগতের সেলিব্রেটিরাও।তথ্যসূত্র: ইসেনশিয়ালি স্পোর্টস",21/9/2020,sports
আম্পায়ারের সেই ভুল নিয়ে ম্যাচ রেফারির কাছে আবেদন পাঞ্জাবের,"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে।



গতকাল দিল্লি বনাম পাঞ্জাবের ম্যাচে আম্পায়ার নিতিন মেননের ভুলে ম্যাচ হাতছাড়া হয়েছে প্রীতি জিন্তার দলটির।আম্পায়ারকে কাঠগড়ায় দাঁড় করিয়ে এ বিষয়ে টুইট করেছেন ভারতের সাবেক ওপেনার বীরেন্দ্র শেবাগ ও বিশ্লেষক আকাশ চোপড়া।ভারতের বাইরের তারকা ক্রিকেটাররাও বিষয়টি নিয়ে সোচ্চার হয়েছেন।আম্পায়ার নিতিন মেননের ওই ভুল সিদ্ধান্ত সংশ্লিষ্ট একটি ভিডিও সোশ্যাল মিডিয়ায় আপলোড করে ভারতীয় নেটিজেনদের দাবি, আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো।অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল। এবার জানা গেছে, বিষয়টিকে ছেড়ে দিতে চায় না পাঞ্জাব কর্তৃপক্ষ। এ বিষয়ে ম্যাচ রেফারি জাভাগাল শ্রীনাথের কাছে আনুষ্ঠানিক আবেদন করেছেন তারা। এর পেছনে যথেষ্ট কারণও রয়েছে। কেননা এ দুই পয়েন্টের জন্য হাতছাড়া হতে পারে তাদের প্লে-অফের টিকিট। এ বিষয়ে কিংস ইলেভেন পাঞ্জাবের প্রধান নির্বাহী সতীশ মেনন প্রেস ট্রাস্ট অব ইন্ডিয়াকে জানিয়েছেন, ‘আমরা ম্যাচ রেফারির কাছে আবেদন করেছি। মানুষ মাত্রই ভুল হয়। কিন্তু তাই বলে আইপিএলের মতো বিশ্বমানের টুর্নামেন্টে এমন ভুলের জায়গা নেই। এই একটি ভুলে আমাদের প্লে-অফের টিকিট হাতছাড়া হতে পারে। পরাজয় মানে পরাজয়ই। এটি অন্যায় হয়েছে। আমি আশা করছি নিয়ম পর্যালোচনা করা হবে যেখানে ভুলের কোনো জায়গা থাকবে না।’রিপ্লে ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন।ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে।অথচ ভিডিওতে খালি চোখেই স্পষ্টত দেখা গেছে, পপিং ক্রিজ ছুঁয়েছিলেন জর্ডান।
Use the technology available. Poor #DCvKXIP pic.twitter.com/BZbRaA571d",21/9/2020,sports
"আইপিএলে ‘পরিতোষ’ নামে খেলবেন ডি ভিলিয়ার্স, কে এই পরিতোষ?","সামাজিক যোগাযোগমাধ্যমে চমকে দিয়েছেন দক্ষিণ আফ্রিকার তারকা ব্যাটসম্যান এবি ডি ভিলিয়ার্স।



রোববার রাতে নিজের নাম বদলে রাখেন ‘পরিতোষ পান্ত’। এমনকি নিজের জার্সির পেছনেও ‘এবি’ না লিখে তিনি লিখেছেন পরিতোষ।কে এই পরিতোষ? আর হঠাৎ নিজের নাম বদলে দিলেন কেন?শুধু ভিলিয়ার্সভক্তরাই নয়, ক্রিকেটপ্রেমী বহু নেটিজেন বিষয়টি জানতে চেয়েছেন। ভক্তদের কৌতূহলও মিটিয়েছেন ডি ভিলিয়ার্স। তিনি জানিয়েছেন, এবারের আইপিএলের আসরের জন্য পরিতোষ লেখা জার্সি পরে খেলবেন তিনি। পুরো আসরজুড়েই তার ইনস্টাগ্রাম ও টুইটার অ্যাকাউন্টে পরিতোষ পান্ত নামটি দেখা যাবে।এবার ভক্তরা আরও কৌতূহলী হবেন নিশ্চিত যে, কে এই পরিতোষ পান্ত? নিজের নামের জায়গায় ওই ব্যক্তির নাম কেন লিখছেন ভিলিয়ার্স?এর জবাবও দিয়েছেন ভিলিয়ার্স। করোনা পরিস্থিতিতে একজন যোদ্ধাকে সম্মান জানাতেই এটি করছেন তিনি। ফেসবুকে এ বিষয়ে বিস্তারিত জানিয়ে ভিলিয়ার্স লিখেছেন– ‘খাবার ভাগ করে নেয়া সবসময়ই পবিত্র কাজ হিসেবে ধরে নেয়া হয়। এ কারণেই আমি পরিতোষকে স্যালুট জানাই। তিনি তার বন্ধু পূজাকে নিয়ে লকডাউনের সময় ‘দূর থেকে খাবার জোগান’ প্রজেক্ট চালু করেছেন এবং লাখো অসহায় মানুষকে খাবার দিয়েছেন। তারা আমার কোভিড হিরো এবং আইপিএলের এই সিজনে তাদের কাজের প্রতি সম্মান জানাতে আমি আমার জার্সিতে পরিতোষের নাম লিখেছি।’
",21/9/2020,sports
আম্পায়ারকে ‘ম্যান অব দ্য ম্যাচ’ দেয়া হোক: শেবাগ (ভিডিও),"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে। মাত্র দুটি ম্যাচেই বিতর্কিত কয়েকটি সিদ্ধান্ত দিয়েছেন মাঠের আম্পায়াররা।



পরে প্রযুক্তি ব্যবহার করে দেখা গেছে তারা ভুল ছিলেন। তবে এসব ভুলকে ছাপিয়ে গতকাল দিল্লি বনাম পাঞ্জাবের ম্যাচে আম্পায়ার নিতিন মেনন যে ভুলটি করেছেন, তাতেই ম্যাচ হাতছাড়া হয়েছে প্রীতি জিন্তার দলটির। এমনটিই মত ভারতসহ বিশ্বের বেশ কয়েকজন সাবেক তারকা ক্রিকেটারের।ওই ঘটনায় অনেকটা ক্ষোভ প্রকাশ করে ভারতের সাবেক ওপেনার বীরেন্দ্র শেবাগ বলেছেন, মার্কাস স্টয়নিসকে নয়, আম্পায়াকে ম্যান অব দ্য ম্যাচের পুরস্কারটি দেয়া হোক।আম্পায়ার নিতিন মেননের যেই ভুলের কারণে সুপার ওভারে গড়িয়েছে ম্যাচটি তার ভিডিও টুইটারে আপলোড করে শেবাগ লিখেছেন– ‘আমি ম্যান অব দ্য ম্যাচ পুরস্কারের সঙ্গে একমত নই। যেই আম্পায়ার শর্ট রান দিয়েছিলেন, সেই আম্পায়ারের ম্যান অব দ্য ম্যাচ পাওয়া উচিত। ওটা শর্ট রান ছিল না এবং এই ভুলই পার্থক্য গড়ে দিয়েছে ম্যাচের।’শেবাগের আপলোড করা ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন। ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে। অথচ ভিডিওতে স্পষ্টতই দেখা গেছে, পপিং ক্রিজ ছুঁয়েছিলেন জর্ডান। অর্থাৎ আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো। অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল।শেবাগের সেই টুইটের পর থেকে ভারতের সোশ্যাল মিডিয়ায় ঝড় বইছে। পাঞ্জাবভক্তরা আম্পায়ার নিতিন মেননের সমালোচনায় মেতেছেন।সেই সমালোচনার পালে হাওয়া দিয়েছেন ভারতের সাবেক ক্রিকেটার আকাশ চোপড়াও। তিনি টুইটারে লিখেছেন, ‘এটা ১ রান শর্ট ছিল না। প্রয়োজনের সময় প্রযুক্তির সাহায্য নেয়া উচিত। কিন্তু এটা হয়তো সম্ভব হতো যদি থার্ড আম্পায়ার সময়মতো এটা খেয়াল করতেন। বিষয়টি কেমন হবে যদি ২ পয়েন্টের জন্য পাঞ্জাব পরের রাউন্ডে যেতে না পারে? খুবই কঠিন!’ আম্পায়ারের ভুল সিদ্ধান্তের সেই ভিডিওটি দেখুন–
Use the technology available. Poor #DCvKXIP pic.twitter.com/BZbRaA571dI don’t agree with the man of the match choice . The umpire who gave this short run should have been man of the match.
Short Run nahin tha. And that was the difference. #DCvKXIP pic.twitter.com/7u7KKJXCLb",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
লা লিগায় প্রথম ম্যাচে হোঁচট খেল রিয়াল মাদ্রিদ,"শুরু হয়ে গেল লা লিগার নতুন মৌসুম। আর নিজেদের প্রথম ম্যাচেই হোঁচট খেয়েছে বর্তমান চ্যাম্পিয়ন রিয়াল মাদ্রিদ।



সার্জিও রামোসদের আটকে দিল রিয়াল সোসিয়েদাদ।চিরপ্রতিদ্বন্দ্বী বার্সেলোনাকে হতাশায় ডুবিয়ে চ্যাম্পিয়ন হওয়া রিয়াল গোলশূন্য ড্র করেছে সোসিয়েদাদের সঙ্গে।গত ১৮ বছরে এবারই প্রথম রিয়াল সোসিয়েদাদ ও রিয়াল মাদ্রিদের মধ্যকার কোনো ম্যাচে একটিও গোল হলো না। রোববার রাতে স্যান সেবাস্তিয়ানে সোসিয়েদাদের রক্ষণে নিয়মিতই হানা দিয়েছেন করিম বেনজেমা, রদ্রিগো, ভিনিসিয়াস জুনিয়ররা।কিন্তু কোনো আক্রমণই কাজে লাগেনি। কোচ জিদানের সব পরিকল্পনাই ব্যর্থ হয়েছে সোসিয়েদাদের রক্ষণভাগের কাছে। ম্যাচের ১৫ মিনিটের সময়ই গোল পেতে পারতেন বেনজেমা। কিন্তু গোলরক্ষক বরাবর শট মারায় ব্যর্থ হন তিনি। সার্জিও রামোস আর টনি ক্রুসও বল নিয়ে প্রতিপক্ষের ডি-বক্সে ঢুকেছেন কয়েকবার। কিন্তু ৯০ মিনিটজুড়ে চল সব প্রচেষ্টা ভেস্তে গেল। এ ছাড়া রিয়ালের একটি পেনাল্টির দাবিও প্রত্যাখ্যাত হয়েছে রেফারির কাছে।ফল পয়েন্ট ভাগাভাগি করেই সন্তুষ্ট থাকতে হয়েছে রিয়াল মাদ্রিদের। তথ্যসূত্র: গোল ডট কম
",21/9/2020,sports
"সিরিআয় ফিরেছে দর্শক, জুভেন্টাসের দাপুটে জয়","করোনা বিরতির পর এই প্রথম মাঠে দর্শক নিয়ে ফিরল ইতালিয়ান লিগ সিরিআ। আর নিজেদের প্রথম ম্যাচে দাপুটে জয় পেয়েছে বর্তমান চ্যাম্পিয়ন জুভেন্টাস।



সাম্পদোরিয়াকে ৩-০ গোলে হারিয়েছে ক্রিশ্চিয়ানো রোনাল্ডোর দল।রোববার রাতের ম্যাচে সর্বোচ্চ এক হাজার দর্শক প্রবেশে অনুমতি দেয়া হয়। ফলে স্বল্পসংখ্যক দর্শক নিয়েই নতুন মৌসুম শুরু করল সিরিআ। 
আর এত হাজার দর্শক পেয়েই যেন চাঙ্গা হয়ে গেল পিরলোর দল।রোববারের ম্যাচে অভিষেক ঘটে সুইডিশ উইঙ্গার দেয়ান কুলুসেভসকিও। আর অভিষেকেই নিজের জাত চেনালেন কুলুসেভসকিও।ম্যাচের ১৩ মিনিটেই প্রতিপক্ষের জালে বল জড়ান তিনি। ম্যাচে ২৪ মিনিটের ব্যবধান ২-০ হতে পারত। তবে ভাগ্য পক্ষে যায়নি রোনাল্ডোর। ক্রসবারে লেগে ফিরে আসে রোনাল্ডোর শট। ১-০তে সন্তুষ্ট থেকেই বিরতিতে যায় জুভেন্টাস।দ্বিতীয়ার্ধে নেমে প্রথম ৩০ মিনিটে গোলের দেখা পায়নি জুভেন্টাস। গোল শোধও করতে পারেনি সাম্পদোরিয়া। তবে ম্যাচের ৭৮ মিনিটে গোলের দেখা পান লিওনার্দো বুনোচ্চি। ব্যবধান ২-০ করেন। ৮৮ মিনিটে অবশেষে সফল হন রোনাল্ডো। রামোসের পাস থেকে কোনাকুনি শটে দুর্দান্ত গোল করেন পর্তুগিজ তারকা। ফলে ৩-০তে সাম্পদোরিয়াকে উড়িয়ে দিয়ে সিরিআয় শুভসূচনা করল জুভেন্টাস। এ জয়ে কোচ হিসেবেও চমৎকার তা প্রমাণ দিলেন কিংবদন্তি মিডফিল্ডার পিরলো। তথ্যসূত্র: মার্কা
",21/9/2020,sports
সালাউদ্দিনের নতুন প্রতিশ্রুতি ‘১৫০’,"এবার আর বিশ্বকাপে খেলার স্বপ্ন নয়। ফিফা র‌্যাংকিংয়ে উন্নতি। নতুন প্রতিশ্রুতি দিলেন কাজী সালাউদ্দিন। বাংলাদেশ ফুটবল ফেডারেশনের (বাফুফে) সভাপতি হিসেবে আবারও যদি নির্বাচিত হন, তাহলে ফিফা র‌্যাংকিংয়ে বাংলাদেশকে ১৫০তম স্থানের নিচে নিয়ে আসবেন।



আগামী ৩ অক্টোবর বাফুফের নির্বাচনে টানা চতুর্থবার সভাপতি হিসেবে প্রতিদ্বন্দ্বিতা করছেন তিনি। রোববার হোটেল সোনারগাঁওয়ে নির্বাচনের জন্য নিজের নেতৃত্বাধীন সম্মিলিত পরিষদের প্যানেল পরিচিতি এবং ইশতেহার ঘোষণা অনুষ্ঠানে আরও একগাদা প্রতিশ্রুতি দিয়েছেন সালাউদ্দিন।২০২২ কাতার বিশ্বকাপে খেলার লক্ষ্যের কথা আগে বলেছিলেন বাফুফে সভাপতি। কাল বললেন, ‘আমি বলেছিলাম, আমরা বিশ্বকাপে খেলার চেষ্টা করব।’ এবার ৩৬ দফার ইশতেহারে আরও যেসব প্রতিশ্রুতি দিয়েছে তার ২১ জনের প্যানেল সেসবের মধ্যে রয়েছে- জাতির পিতা বঙ্গবন্ধু শেখ মুজিবুর রহমানের ছোট ছেলে শেখ রাসেলের নামে অনূর্ধ্ব-১০ জাতীয় ফুটবল চ্যাম্পিয়নশিপ আয়োজন। এছাড়া বঙ্গবন্ধুর বড় ছেলে শেখ কামালের নামে অনূর্ধ্ব-১৮ কিংবা অনূর্ধ্ব-১৯ জাতীয় যুব ফুটবল চ্যাম্পিয়নশিপের আয়োজন এবং ঘরোয়া ও আন্তর্জাতিক টুর্নামেন্টগুলো নিয়মিত মাঠে গড়ানো।ফিফা র‌্যাংকিংয়ে বাংলাদেশ বর্তমানে ১৮৭তম। সেখান থেকে ১৫০-এর নিচে থাকার লক্ষ্যের কথা জানিয়েছেন সালাউদ্দিন। সেই সঙ্গে মেয়েদের ফুটবলে র‌্যাংকিংয়ে ৯০-এর আশপাশে থাকা তার লক্ষ্য।ইশতেহারে জাতীয় ফুটবল দলের জন্য দীর্ঘমেয়াদি বাস্তবসম্মত পরিকল্পনা গ্রহণ, বঙ্গবন্ধু আন্তর্জাতিক গোল্ডকাপ প্রতি বছর নিয়মিত আয়োজন, সাফ চ্যাম্পিয়নশিপ ও সাউথ এশিয়ান গেমসে শিরোপা পুনরুদ্ধার, জাতীয় দলের জন্য হাইপ্রোফাইল কোচের সঙ্গে অত্যাধুনিক সরঞ্জাম এবং ২০২৪ সালের মধ্যে ফিফা র‌্যাংকিংয়ে উন্নতির লক্ষ্যে নির্দিষ্ট পরিকল্পনা গ্রহণ করার কথা বলেছে সম্মিলিত পরিষদ।কাজী সালাউদ্দিন বলেন, ‘আমরা যখন এসেছিলাম, তখন র‌্যাংকিংয়ে ১৮০ ছিলাম। আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে। র‌্যাংকিং অনেক জিনিসের ওপর নির্ভর করে। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।’গেল বছরের ইশতেহার নিয়ে বাফুফে সভাপতি হাস্যকর কথা বলেন, ‘গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সে সম্পর্কে কিছুই জানতাম না। এবার নিজের তত্ত্বাবধানে তৈরি করেছি। তাই দুই ইশতেহারের মধ্যে অনেক ফারাক।’ জেলার ফুটবল শেষ করে দিয়ে আগামী চার বছরে সচল করার প্রতিশ্রুতি দিলেন প্যানেলের কর্তারা। নেপাল এসএ গেমসে পদক না জেতার ভয়ে নারী ফুটবল দলকে পাঠানো হয়নি বলে অভিযোগ ছিল। ইশতেহারে সেই দলকে দিয়ে শিরোপা জেতার প্রতিশ্রুতি দেয়া হয়েছে। দীর্ঘদিন ধরে একটি জিমের চাহিদা ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
এবার র‌্যাকেট ভাঙলেন জকোভিচ,"ভালো খেলতে না পেরে হতাশায় এক লাইন জাজের মুখে বল মারেন সার্বিয়ান টেনিস তারকা নোভাক জকোভিচ।



সেই ঘটনায় ডিসকোয়ালিফায়েড হয়ে ইউএস ওপেনের চতুর্থ রাউন্ড থেকে ছিটকে যান তিনি। বলতে গেলে, নিজের রাগ দমন করতে না পাড়ায় এবারের গ্র্যান্ডস্লাম হাতছাড়া হয় তার।এমন ঘটনার পর নিজেকে শুধরে নিতে পারলেন না জকোভিচ। মনের কোণে কোথাও বাসা বেধে থাকা সেই রাগ বা ক্ষোভকে নিয়ন্ত্রণে ব্যর্থ হচ্ছেন তিনি।সম্প্রতি ক্ষোভে ফেটে পড়ে আবার একটা কাণ্ড করে বসলেন নোভাক জকোভিচ। এবার ফ্রেঞ্চ ওপেনের প্রস্তুতিমূলক টুর্নামেন্ট ইতালিয়ান ওপেনে খেলতে গিয়ে রেগেমেগে ভেঙে ফেলেছেন র‌্যাকেট। ইউএস ওপেন থেকে বহিষ্কৃত হওয়ার দুই সপ্তাহের মাথায় গত রোববার জকোভিচ রোমে ইতালিয়ান ওপেনের চতুর্থ রাউন্ডে জার্মানির ডমিনিক কোফারের সঙ্গে খেলছিলেন। দ্বিতীয় সেটের ষষ্ঠ গেমে শূন্যতে তাকে ব্রেক করেন প্রতিপক্ষ। অমনি র্যা কেটটা কোর্টে ছুড়ে ফেলেন জকোভিচ। র‌্যাকেট ভেঙে গেলে আরেকটি র্যা কেট নিয়ে খেলতে হয় তাকে। এমন ঘটনায় এবার বহিষ্কৃত না হলেও তাকে সতর্ক করে দেন চেয়ার আম্পায়ার। এ বিষয়ে জকোভিচ বলেন, ‘এভাবেই রাগ কমে আমার। এটি অবশ্যই ভালো কোনো আচরণ নয়। এটিই যে প্রথম এবং শেষবারের জন্য র‌্যাকেট ভাঙলাম আমি তা নয়; আমি আগেও এটি করেছি, হয়তো ভবিষ্যতেও করব। আমি আসলে এটি করতে চাই না। কিন্তু কীভাবে যেন ঘটে যায়।’র‌্যাকেট ভাঙার ম্যাচে জকোভিচ ৯৭ র্যা ঙ্কড জার্মানকে ৬-৩, ৪-৬, ৬-৩ গেমে হারিয়ে সেমিফাইনালে উঠে গেছেন। আর কোনো দুর্ঘটনা না ঘটালে ১০০০ মাস্টার্স শিরোপা এবার তারই হতে যাচ্ছে বলে ধারণা সবার। কারণ রাফায়েল নাদাল অপ্রত্যাশিতভাবে আর্জেন্টাইন খেলোয়াড় ডিয়েগো শোয়ার্জমানের কাছে কোয়ার্টার ফাইনালে হেরে যাওয়ায় জকোভিচকে চ্যালেঞ্জ জানানোর মতো কেউ নেই। তথ্য সূত্র: নিউইয়র্ক টাইমস
",21/9/2020,sports
ইতালিয়ান ওপেন থেকে ৯ বারের চ্যাম্পিয়ন নাদালের বিদায়,"ইতালিয়ান ওপেনের কোয়ার্টার ফাইনাল থেকেই ছিটকে গেলেন প্রতিযোগিতাটির ৯ বারের চ্যাম্পিয়ন টেনিস তারকা রাফায়েল নাদাল।



আর্জেন্টিনার দিয়েগো শোয়ার্তজম্যানের কাছে খুব বাজে হেরে কোয়ার্টার ফাইনাল থেকে বিদায় নিতে হলো তাকে। শনিবার রাতে রোমে শোয়ার্তজম্যানের কাছে ৬-২, ৭-৫ গেমে হারেন ১৯টি গ্র্যান্ডস্লামজয়ী খেলোয়াড় নাদাল। ক্যারিয়ারে এই প্রথম নাদাল হার মানলেন আমেরিকান ডিয়েগো শোয়ার্তজম্যানের কাছে। নাদাল হারলেও কোয়ার্টার ফাইনালে জয় পেয়েছেন বিশ্ব র্যাংকিংয়ের শীর্ষে থাকা সার্বিয়ান তারকা নোভাক জকোভিচ। জার্মানির ডমিনিক কোয়েপফারকে ৬-৩, ৪-৬, ৬-৩ গেমে হারান ১৭টি গ্র্যান্ডস্লামজয়ী এ খেলোয়াড়। সেমিফাইনালে নরওয়ের কাস্পার রাডের মুখোমুখি হবেন জকোভিচ।তথ্যসূত্র: ইএসপিএন
",21/9/2020,sports
ফরাসি ওপেনে নেই ওসাকা,"ঝুলিতে তিনটি গ্র্যান্ড স্লাম শিরোপা থাকলেও ফরাসি ওপেনে কখনও তৃতীয় রাউন্ডের গণ্ডি পেরোতে পারেননি নাওমি ওসাকা।



এবার ইউএস ওপেন জিতে সেই গেরো খোলার ঘোষণা দিয়েছিলেন ২২ বছর বয়সী জাপানি টেনিসকন্যা। কিন্তু চোটের থাবায়শেষ পর্যন্ত রোঁলা গাঁরো জয়ের চ্যালেঞ্জটাই নিতে পারলেন না তৃতীয় বাছাই ওসাকা।হ্যামস্ট্রিংয়ের চোটের কারণে বৃহস্পতিবার ফরাসি ওপেন থেকে সরে দাঁড়ানোর কথা জানিয়েছেন তিনি।চোটটা পেয়েছিলেন গত রোববার ইউএস ওপেনের ফাইনালে। ওসাকার আগে মেয়েদের শীর্ষ বাছাই অ্যাশলি বার্টিও সরে দাঁড়িয়েছেন ফরাসি ওপেন থেকে।",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
‘ঈদের দিনও গৃহবন্দি ছিলাম’,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন।



ঈদের দিনে বাংলাদেশের জাতীয় দলের ওপেনার সৌম‍্য সরকারের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-যুগান্তর: আসসালামুআলাইকুম,ঈদ মোবারক----সৌম‍্য সরকার: ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?সৌম‍্য সরকার: আমিসহ পরিবারের সবাই ভালো আছে।যুগান্তর: এখন কোথায় আছেন?সৌম‍্য সরকার: আমি এখন গ্রামের বাড়ি সাতক্ষিরায় আছি।যুগান্তর: করোনায় ঈদ কেমন কাটল?সৌম‍্য সরকার: পরিস্থিতি আসলে ঈদ করার মতো ছিল না।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?সৌম‍্য সরকার: না ভাই, কোথায়ও যাইনি। বাসা থেকে বেরও হইনি।যুগান্তর: ঈদের জন‍্য এবার শপিং করেছেন?সৌম‍্য সরকার: আসলে এবার তেমন কিছুই হয়নি।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...?সৌম‍্য সরকার: মহামারীতে আসলে আমাদের কারো হাত নেই। একাধিক সিরিজ, এশিয়া কাপ ও বিশ্বকাপ বাতিল হওয়ায় একজন প্লেয়ার হিসেবে তো খারাপ লাগেই। তারপরও এটা বুঝতে হবে করোনায় পুরো বিশ্ব সাফার করছে। অনেক জায়গায় হয়তো খেলা শুরু হয়েছে, আমাদের দেশে এখনও খেলার পরিবেশ তৈরি হয়নি। খেলতে তো সবাই চায়, খেলা না থাকায় খারাপ লাগছে। পরিস্থিতি স্বাভাবিক হলে আশা করছি আবার খেলতে পারব।যুগান্তর: বাংলাদেশ ক্রিকেট বোর্ড (বিসিবি) চাচ্ছে শ্রীলংকার বিপক্ষে স্থগিত হওয়া সিরিজটি সেপ্টেম্বরে আয়োজন করতে, দীর্ঘ পাঁচ মাস গৃহবন্দি থাকার পর হঠাৎ আন্তর্জাতিক সিরিজ খেলা কতোটা চ‍্যালেঞ্জিং?সৌম‍্য সরকার: এই সিরিজের ব‍্যাপারে আমি আসলে তেমন কিছুই জানি না। আপনাদের মাধ‍্যমেই যতটুকু জেনেছি। অনেক দিন হলো গৃহবন্দি, মাঠে প্রাকটিসেরও সুযোগও পাইনি। ঘরের প্রাকটিস আর মাঠের প্রাকটিস রাত দিন তফাৎ। তবে সিরিজ আয়োজন হলে যে করেই হোক আমাদের ফিট হতে হবে।যুগান্তর: এ পরিস্থিতে দ্বিপাক্ষিক সিরিজ আয়োজন কতোটা চ‍্যালেঞ্জিং?সৌম‍্য সরকার: এখনকার জন‍্য বড় চ‍্যালেঞ্জ। সিরিজ শুরুর আগে আমাদের ভালোভাবে প্রস্তুত হতে হবে। শ্রীলংকা যদি প্রস্তুতি ম‍্যাচ খেলতে আগ্রহী না হয় তাহলে দ্রুত ঢাকা লিগ শুরু হলে ভালো হবে।যুগান্তর: ঈদুল আজহার আগেই মুশফিক, ইমরুল, মিঠুন, মিরাজ, তাসকিনসহ অনেকেই ব‍্যক্তিগতভাবে প্রাকটিস শুরু করেছেন। আপনি কবে প্রাকটিসে ফিরছেন?সৌম‍্য সরকার: ঢাকায় থাকলে আমিও প্রাকটিস করতাম, বাড়িতে থাকায় হয়নি। আসা করছি দ্রুত সময়ের মধ‍্যে ঢাকায় গিয়ে প্রাকটিস শুরু করতে পারব।যুগান্তর: যুগান্তরকে সময় দেয়ার জন‍্য ধন‍্যবাদ।সৌম‍্য সরকার: আপনাকেও ধন‍্যবাদ, ভালো থাকবেন।",21/9/2020,sports
জীবন নিয়ে দুশ্চিন্তা হচ্ছে,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন। ঈদের দিনে বাংলাদেশের জাতীয় দলের পেসার তাসকিন আহমেদের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-



যুগান্তর: আসসালামুআলাইকুম।তাসকিন আহমেদ: ভাই ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?তাসকিন আহমেদ: আলহামদুলিল্লাহ, আমিসহ পরিবারের সবাই ভালো আছে।যুগান্তর: করোনায় ঈদ কেমন কাটল?তাসকিন আহমেদ: আলহামদুলিল্লাহ, ভালোই কাটল।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?তাসকিন আহমেদ: না ভাই, এবার অনেক ডিফ্রেন্ট।যুগান্তর: ঈদের জন‍্য এবার শপিং করেছেন?তাসকিন আহমেদ: আসলে এবার তেমন কিছুই হয়নি।যুগান্তর: তাহলে কি পুরাতন পোশাক দিয়েই ঈদ করেছেন?তাসকিন আহমেদ: পুরাতন না, নতুনই বলা চলে। আগের কেনা অনেক পোশাক ছিল, সেই পোশাক দিয়েই আমি আর আব্বু ঈদ করেছি। নিজের জন‍্য এবার কোনো শপিং করা হয়নি। তবে করোনাভাইরাস কেন! এর চেয়ে বড় কোনো ভাইরাস হলেও মেয়েরা শপিংয়ে যাবেই, ওদের আপনি আটকাতে পারবেন না।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...? তাসকিন আহমেদ: আসলে যেটা চলে গেছে সেটা নিয়ে আফসোস করে হতাশ হয়ে কোনো লাভ নেই। এখন খেলার চেয়ে জীবন নিয়ে বেশি দুশ্চিন্তা হচ্ছে। এখন আমাদের যথা সম্ভব ভালো থাকার চেষ্টা করতে হবে।যুগান্তর: ঈদুল আজহার দিনে যুগান্তরকে সময় দেয়ার জন‍্য ধন‍্যবাদ।তাসকিন আহমেদ: আপনাকেও ধন‍্যবাদ, ভালো থাকবেন।",21/9/2020,sports
আইপিএলের জন্য বিশ্বকাপ হচ্ছে না এভাবে বলা কঠিন: শাহরিয়ার নাফীস,"মহামারী করোনাভাইরাসের কারণে এ বছর টি-টোয়েন্টি বিশ্বকাপ হচ্ছে না। তবে ক্রিকেট ইতিহাসের সবচেয়ে দ্রুত গতির পেসার শোয়েব আখতারের মতো অনেক ক্রিকেট বিশ্লেষক মনে করছেন, আইপিএলের জন্যই বিশ্বকাপ পেছানো হয়েছে। কারণ আইপিল না হলে প্রায় চার হাজার কোটি রাজস্ব হারাতো ভারতীয় ক্রিকেট কন্ট্রোল বোর্ড (বিসিসিআই)।



ঈদুল আজহার ঠিক আগের দিন জুম্মার নামাজের পূর্বে যুগান্তরকে দেয়া একান্ত সাক্ষাৎকারে এ ব্যাপারে শাহরিয়ার নাফীস বলেছেন, বিশ্বকাপ পেছানো নিয়ে বিভিন্ন জনের বিভিন্ন মতামত থাকতেই পারে, সেটা স্বাভাবিক ব্যাপার। আইপিএলের জন্য বিশ্বকাপ হচ্ছে না এভাবে বলা খুব কঠিন।বাংলাদেশ দলের প্রথম টি-টোয়েন্টি অধিনায়ক আরও বলেছেন, আইপিএল হল একটা দেশের ঘরোয়া টুর্নামেন্ট। এখানে অধিকাংশ লোকাল ক্রিকেটার, হাতে গোনা কয়েকজন বিদেশি ক্রিকেটার খেলে। আর বিশ্বকাপে বিভিন্ন দেশের অনেক প্লেয়ার থাকে। একসঙ্গে এতসব ক্রিকেটারদের কন্ট্রোল করা খুবই কঠিন।জাতীয় দলে ‘সাবেক’ হয়ে যাওয়া শাহরিয়ার নাফীস বলেন, এখন ইংল্যান্ডে যে ক্রিকেট হচ্ছে, সেখানে দুই দেশের মধ্যে খেলা হচ্ছে। সিরিজ শুরুর আগে দুই দলের ক্রিকেটারদের কোয়ারেন্টিনে রাখা সম্ভব হয়েছে। আর আইপিল ঘরোয়া টুর্নামেন্ট। এখানে একটা দলে ছয়জন বিদেশি প্লেয়ার থাকে, তাদের কন্ট্রোল করা সহজ।তিনি বলেন, টি-টোয়েন্টি বিশ্বকাপ হচ্ছে না দেখেই আইপিএল হচ্ছে। করোনার এমন কঠিন পরিস্থিতিতে আইপিএল করতে পারা ভারতীয় ক্রিকেট কন্ট্রোল বোর্ডের ক্রেডিট।করোনায় বাংলাদেশের একাধিক সিরিজ বাতিল হওয়া প্রসঙ্গে নাফীস বলেন, আসলে পরিস্থিতি আমাদের কন্ট্রোলে নেই। যদি নিয়ন্ত্রণে থাকত তখন সিরিজ না হলে লাভ-ক্ষতির প্রশ্ন উঠত। এখন খেলার চেয়ে সুস্থ থাকা, স্বাভাবিক জীবন-যাপন করাই বড় চ্যালেঞ্জ। আমার মনে হয় না স্থগিত হওয়া সিরিজগুলো নিয়ে দুশ্চিন্তার কিছু আছে। ভবিষ্যতে সিরিজগুলো হলে তা পুষিয়ে যাবে।সেপ্টেম্বরে শ্রীলঙ্কা সফরে যাবে বাংলাদেশ দল, সেই সফরের আগে ঢাকা প্রিমিয়ার লিগ শুরু হলে ভালো হবে জানিয়ে নাফীস বলেন, ঈদের পর ঢাকা লিগ শুরু হলে জাতীয় দলের ক্রিকেটাররা কিছু ম্যাচ প্র্যাকটিস করার সুযোগ পাবে। তাছাড়া ঢাকা লিগ দ্রুত শুরু না হলে লোকাল দুইশ ক্রিকেটার ও কোচিং স্টাফরা সবাই বিপদে পরে যাবে।",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
২১ সেপ্টেম্বর: টিভিতে আজকের খেলা সূচি,"শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে।



এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি। কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটআইপিএল ২০২০হায়দরাবাদ ও বাঙ্গালোরসরাসরি, গাজী টিভি ও স্টার স্পোর্টস-১, রাত ৮টামেয়েদের টি ২০ইংল্যান্ড ও ওয়েস্ট ইন্ডিজসরাসরি, সনি সিক্স, রাত ১১টা ৩০* ফুটবলইংলিশ প্রিমিয়ার লিগঅ্যাস্টন ভিলা ও শেফিল্ডউলভস ও ম্যানসিটিসরাসরি, স্পোর্টস সিলেক্ট-২, রাত ১১টা ও ১টা ১৫সেরি-এ লিগএসি মিলান ও বোলোগনাসরাসরি, সনি টেন-২, রাত ১২টা ৪৫
",21/9/2020,sports
২০ সেপ্টেম্বর: টিভিতে আজকের খেলা সূচি,"১৬৩ রান তাড়া করতে নেমে ছয় রানেই দুই উইকেট হারায় চেন্নাই। তবে আম্বাতি রাইডু (৭১) ও ফাফ ডু প্লেসির (৫৮*) হাফ সেঞ্চুরিতে সহজ জয়ে পৌঁছে যায় চেন্নাই।



এক নজরে জেনে নিই টিভি পর্দায় আজ রয়েছে যেসব খেলা-* ক্রিকেটআইপিএল ২০২০দিল্লি ও পাঞ্জাবসরাসরি, গাজী টিভি ও স্টার স্পোর্টস-১, রাত ৮টা* ফুটবলইংলিশ প্রিমিয়ার লিগসাউদাম্পটন ও টটেনহ্যামনিউক্যাসল ও ব্রাইটনসরাসরি, স্টার স্পোর্টস সিলেক্ট-২, বিকেল ৫টা ও সন্ধ্যা ৭টাচেলসি ও লিভারপুললেস্টার ও বার্নলিসরাসরি, স্টার স্পোর্টস সিলেক্ট-২, রাত ৯টা ৩০ ও ১২টালা লিগারিয়াল বেতিস ও ভায়াদোলিদরিয়াল সোসিয়েদাদ ও রিয়াল মাদ্রিদসরাসরি, ফেসবুক লাইভ, রাত ১০টা ৩০ ও ১টাসেরি-এ লিগপারমা ও নাপোলিজুভেন্টাস ও সাম্পদোরিয়াসরাসরি, সনি টেন-২, বিকেল ৪টা ৩০ ও রাত ১২টা ৪৫* টেনিসরোম মাস্টার্সসরাসরি, সনি সিক্স, সন্ধ্যা ৬টা",21/9/2020,sports
১৯ সেপ্টেম্বর: টিভিতে আজকের খেলা সূচি,"করোনাকালে মরুরাজ্যে শুরু হতে যাচ্ছে আইপিএল।
মুম্বাই ইন্ডিয়ান্স ও চেন্নাই সুপার কিংস ম্যাচ দিয়ে আজ শুরু।



এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটআইপিএল ২০২০মুম্বাই ও চেন্নাইসরাসরি, গাজী টিভিস্টার স্পোর্টস-১ ও ২, রাত ৮টা* ফুটবলইংলিশ প্রিমিয়ার লিগএভারটন ও ওয়েস্ট ব্রমলিডস ও ফুলহ্যামসরাসরি, স্টার স্পোর্টস সিলেক্ট-২বিকেল ৫টা ৩০ ও রাত ৮টাম্যানইউ ও ক্রিস্টাল প্যালেসআর্সেনাল ও ওয়েস্ট হ্যামসরাসরি, স্টার স্পোর্টস সিলেক্ট-২রাত ১০টা ৩০ ও ১টাসেরি-এ লিগফিওরেন্তিনা ও তোরিনোভেরোনা ও রোমাসরাসরি, সনি টেন-২, রাত ১০টা ও ১২টা ৪৫লা লিগাভিয়ারিয়াল ও এইবারগেতাফে ও ওসাসুনাসেল্টা ভিগো ও ভ্যালেন্সিয়াসরাসরি, ফেসবুক লাইভ, রাত ৮টা, ১০টা ৩০ ও ১টা* টেনিসরোমা মাস্টার্সসরাসরি, সনি সিক্স, বিকেল ৪টা",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
ফিফার কাছ থেকে পাওয়া টাকা যেন মিস ইউজ না হয়: শেখ আসলাম,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক তারকা ফুটবলার শেখ মোহাম্মদ আসলাম। তার সাক্ষাৎকার নিয়েছে স্পোর্টস রিপোর্টার আল-মামুন।



যুগান্তর: করোনার এই সংকটে কেমন আছেন?শেখ আসলাম: আলহামদুলিল্লাহ, ভালো আছি। আপনি ভালো আছেন? আপনার পরিবারের সবাই ভালো আছে?যুগান্তর: আলহামদুলিল্লাহ ভালো আছি।যুগান্তর: মহামারীর এই সংক্রমণের মধ্যে এখন কি করছেন?শেখ আসলাম: এখন কি আর করব বলেন! কোথায়ও যেতে পারছি না, সারাক্ষণ ঘরে বন্দি জীবন কাটাচ্ছি। সরকার থেকে যে নির্দেশনা দেয়া হয়েছে সেগুলো ফলো করছি। এখন সচেতনতার কোনো বিকল্প নেই। যতো বেশি অ্যাওয়ারনেস বাড়ানো যাবে তত তাড়াতাড়ি আমরা এই বিপদ থেকে মুক্তি পাব।যুগান্তর: বিশ্লেষকরা বলছেন করোনা পরবর্তী সময়ে বিশ্বে একটা আর্থিক মন্দা দেখা দিতে পারে, আপনার কি মত?শেখ আসলাম: এটাই হলো আমাদের সবচেয়ে বড় চ্যালেঞ্জিং ম্যাটার। আমি আশা করব প্রধানমন্ত্রীসহ সবাই এ ব্যাপারে সজাগ এবং সচেতন আছেন। আমাদের ইকোনমিটা যদি সচল না রাখা যায় তাহলে আমরা বিশাল ক্রাইসিসের মধ্যে পড়ে যাব।এই মুহূর্তে ইকোনমি হলো বড় ক্রাইসিস। আমরা আশা করব এটা থেকে যেন পরিত্রাণ পাই এবং আমাদের সুচিন্তিত মতামতের মাধ্যমে প্রধানমন্ত্রী যেভাবে গাইডলাইন দিয়ে যাচ্ছেন সেভাবে যদি আমরা মেইনটেইন করতে পারি তাহলে আশা করি আল্লাহ আমাদের সহায় হবেন। সবচেয়ে বড় ব্যাপার হলো সমকিছুর মূলেই কিন্তু সৃষ্টিকর্তা, আমাদের ওপর যদি আল্লাহর করুণা থাকে তাহলে আমরা বেঁচে যাব।যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে ফিটনেস ধরে রাখা কতটা চ্যালেঞ্জিং?শেখ আসলাম: এটা খুব কষ্টকর ব্যাপার। যারা কারেন্ট প্লেয়ার আছে তাদের জন্য আমার পরামর্শ এটাই থাকবে তারা যাতে বাসায় বসে ওয়েটলিফটিংসহ যে ব্যায়ামগুলো করা যায় তা করে নিজেদের ফিটনেস ধরে রাখে। বাড়ির ছাদে বা রুমে বসেই সেই চর্চাগুলো করা যেতে পারে। প্রতিদিন যদি এক ঘণ্টার মতো একটা সেশন করা যায়, আমি মনে করি যে গুড এনাফ ফর এনি স্পোর্টসম্যান। আমি নিজেও এখন ছাদে গিয়ে ব্যায়াম করি এবং টেনিস নক করে চলে আসি। এটা করলে আত্মবিশ্বাসের লেভেলটা আপ থাকবে।যুগান্তর: করোনায় খেলাধুলা বন্ধ থাকায় সবচেয়ে কষ্টে রয়েছেন আমাদের লোকাল প্লেয়াররা, তদের রুটি-রুজির পথ বন্ধ, তাদের নিয়ে কিছু বলুন।শেখ আসলাম: এটা একটা দারুণ প্রশ্ন করেছেন, আমি টেনিস ফেডারেশনের সঙ্গে আছি। আমি ছোটখাটোভাবে একটা ফান্ডরাইজ করার চেষ্টা করছি। টেনিসের সঙ্গে যারা জড়িত তাদের আমরা আর্থিকভাবে ঈদের আগেই সহযোগিতা করার চেষ্টা করছি। পাশাপাশি আমি বলব ফিফা থেকে যে বড় একটা অনুদান বাংলাদেশ ফুটবল ফেডারেশনে (বাফুফে) এসেছে সেটার যেন সুষ্ঠু ব্যবহার হয়।আমাদের যেসব খেলোয়াড় আছে, যারা ফুটবলটাকে বাঁচিয়ে রেখেছে, সেসব অসহায় খেলোয়াড়, কর্মকর্তা, কর্মচারী এবং রেফারিসহ খেলা সংশ্লিষ্ট যারা আছে তাদের পাশে বিএফএফ যেন দাঁড়ায়। আপনাদের যুগান্তরের মাধ্যমে বাফুফের কাছে আমার আবেদন থাকবে, এই টাকাটা যেন মিস ইউজ না হয়। সুষ্ঠু ব্যবহার যেন হয়।যুগান্তর: সময় দেয়ার জন্য ধন্যবাদ, ভালো থাকবেন।শেখ আসলাম: আপনাকেও ধন্যবাদ, ভালো থাকবেন।",21/9/2020,sports
এখন কিভাবে বাঁচব সেই চিন্তা করাই ভালো: ফারুক আহমেদ,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক ক্রিকেটার ও সাবেক প্রধান নির্বাচক ফারুক আহমেদ। তার সাক্ষাৎকার নিয়েছে স্পোর্টস রিপোর্টার আল-মামুন।



যুগান্তর: করোনার মহামারীর এই সময়ে কেমন আছেন?ফারুক আহমেদ: আলহামদুলিল্লাহ, আল্লাহর রহমতে এখনও ভালো আছি। আমার পরিবারের সবাই ভালো আছে।যুগান্তর: এই সংকট মুহূর্তে কি করছেন?ফারুক আহমেদ: কি আর করব বলেন! লকডাউনে বাসাই থাকি। বের হওয়া রিক্স। হয়তো এখন ভালো আছি, বের হলে দেখা গেলো ভাইরাস নিয়ে বাসায় এলাম, আমার মাধ্যমে অন্যরাও আক্রান্ত হলো। তাই প্রয়োজন ছাড়া বের হচ্ছি না। দুই মাস হতে চলল বাসায় বন্দি আছি।সরকার থেকে যেসব নির্দেশনা দেয়া হয়েছে সেগুলো ফলো করছি। এই শতাব্দিতে যারা আছে তারা হয়ত এরকম পরিস্থিতি আর কখনও দেখেনি, করোনা পরিস্থিতি যেভাবে যাচ্ছে, আমাদের কোথায় নিয়ে যাবে তা আসলে হলফ করে বলা মুশকিল। আল্লাহই ভালো জানেন, কবে আমরা এই ভাইরাসের ভেকসিন পাব এবং কবে এই সংক্রমণ থেকে মুক্তি পাব। প্রতিষেধক বের হওয়ার আগে আমাদের চেষ্টা করতে হবে কিভাবে এর প্রতিরোধ করা যায়, যতটা পারা যায় সংক্রমণ এড়িয়ে চলতে হবে।যুগান্তর: করোনায় আর্থিক সংকটে অনেকের অবস্থাই করুণ..?ফারুক আহমেদ: হ্যাঁ, অনেক মানুষ বেকার হয়ে পড়েছে। সবচেয়ে কষ্টে আছে দিনমজুররা। সরকারের পক্ষ থেকে সর্বোচ্চ সহযোগিতার চেষ্টা করা হচ্ছে, আর্থিক ও খাদ্য সহায়তা দেয়া হচ্ছে। যারা ডেইলি লেবার আছে, আমার মনে হয়, তাদের জন্য একটা পরিকল্পনা করা উচিত। কারণ কতদিন পর এই পরিস্থিতি স্বাভাবিক হবে তা আমরা কেউ বলতে পারি না। আল্লাহ না করুক, যদি এ পরিস্থিতি আরও দীর্ঘায়িত হয় তখন কি হবে! এমনটি ভাবতেও চাই না। আল্লাহ আমাদের রক্ষা করুন।যুগান্তর: বিশ্লেষকদের অনেকেই বলছেন, করোনা পরবর্তী সময়ে বিশ্বে আর্থিক মন্দা দেখা দিতে পারে, আপনার কি মত?ফারুক আহমেদ: শুধু বাংলাদেশ না, আমেরিকা, চীন ও জাপানের মতো শক্তিশালী দেশও এই করোনা পরিস্থিতি সামাল দিতে হিমশিম খাচ্ছে। তাদের দেশেও আর্থিক সংকট দেখা দিয়েছে। সবাই খুবই উদ্বিগ্ন। দেখেন, আমাদের দেশের আয়ের প্রধান উৎস হলো গার্মেন্টস ফ্যাক্টরি। হয়ত এখন কিছু কিছু ফ্যাক্টরি খুলেছে, তবে অধিকাংশই বন্ধ। এছাড়া আর্থিক যত প্রতিষ্ঠান আছে সেগুলো থমকে পড়েছে।বলতে পারেন করোনায় অর্থনীতির চাকা থমকে পড়েছে। এভাবে দীর্ঘ সময় চলতে থাকলে কি যে হবে! কোথায় গিয়ে দাঁড়াবে আল্লাহই ভালো জানেন। আমরা কিভাবে এটা কাভার করতে পারব জানি না। ক্ষতির পরিমাণটা কত হয়, পরিস্থিতি স্বাভাবিক হলে বলা যাবে। তবে সবাই সহযোগিতার মানসিকতা রাখলে সব সমস্যাই সমাধান করা সম্ভব।যুগান্তর: ক্রিকেট বোর্ডের চুক্তির বাইরে যেসব খেলোয়াড় রয়েছে, তারা তো ঘরোয়া লিগ খেলেই সংসার চালায়, তারা এখন আর্থিক সংকটে। তাদের নিয়ে কিছু বলুন।ফারুক আহমেদ: হ্যাঁ, তারা খুবই কষ্টে আছে, ক্রিকেট বোর্ড থেকে তাদের জন্য একটা সহযোগিতার ব্যবস্থা করা হয়েছে। যারা একেবারে অসহায় তাদের খাদ্য সহায়তাও দেয়া হচ্ছে। আমি নিশ্চিত ক্রিকেট বোর্ড এবং ক্রিকেটার্স অ্যাসোসিয়েশন (কোয়াব) তাদের এই বিপদে সবসময় পাশে থাকবে। কারণ এখানে প্রচুর ক্রিকেটার আছে। ১২টা দলে ৩০ জন করে হলেও অনেক ক্রিকেটার আছে। যারা ঘরোয়া লিগ খেলেই চলে, তাদের অবস্থা শোচনীয় পর্যায়ে।যুগান্তর: করোনা ছোঁয়াচে রোগ হওয়ায় ক্রিকেট বিশ্লেকদের অনেকেই বলছেন, করোনা পরবর্তী সময়ে বলে লালা ব্যবহারের যে প্রচলন আছে তা উঠে যেতে পারে, আপনার কি মত?ফারুক আহমেদ: আসলে এটা অনেক পরের ব্যাপার। এখন এসব নিয়ে চিন্তা না করাই ভালো। তাই না? বলে সুইং-টুইংয়ের চিন্তা না করে, কেমনে আমরা বাঁচব সেই চিন্তা করাই ভালো। সেটা যখন আসবে তখন চিন্তা করা যাবে।যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে ফিটনেস ধরে রাখা কতটা চ্যালেঞ্জিং?ফারুক আহমেদ: এটা খুবই জরুরি। এখন তাদের ফিটনেস ধরে রাখতে কিছু না কিছু করতে হবে। আমি নিশ্চিত তারা অবশ্যই এ ব্যাপারে কনসার্ন। আমার মনে হয় তাদের প্রত্যেকের বাসাই ব্যায়াম করার মতো কিছু সরঞ্জাম হলেও আছে। এখন তাদের কোনো কাজ নেই, কাজেই প্রয়োজনে দিনে দুইবার- সকাল এবং বিকালে প্রাকটিস করতে পারে।যুগান্তর: সময় দেয়ার জন্য আপনাকে ধন্যবাদ, ভালো থাকুন।ফারুক আহমেদ: আপনাকেও ধন্যবাদ, ভালো থাকবেন।",21/9/2020,sports
"‘এই সংকটে সহযোগিতা করুন, ভবিষ্যতে অ্যাথলেটরা দেশের জন্য জীবন দেবে’","করোনাভাইরাসের এই সংকটমুহূর্তে দেশের ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন বাংলাদেশ শ্যূটিং স্পোর্টস ফেডারেশনের সাধারণ সাম্পাদক ইন্তেখাবুল হামিদ অপু। তার সাক্ষাৎকার নিয়েছে স্পোর্টস রিপোর্টার আল- মামুন।



যুগান্তর: করোনার এ সংকটে কেমন আছেন?ইন্তেখাবুল হামিদ অপু: আলহামদুলিল্লাহ, আল্লাহর রহমতে ভালোই আছি। আমি আমার পরিবারের সবাই ভালো আছে। লকডাউনে ঘরেই আছি, এভাবেই দিন যাচ্ছে।যুগান্তর: করোনার সংক্রমণ এড়াতে আপনি নিজে কি করছেন?ইন্তেখাবুল হামিদ অপু: সারা বিশ্বে করোনা পরিস্থিতি যেভাবে মেইনটেইন করছে আমরাও সেভাবে করছি। আমি অ্যাথলেটদের পাশাপাশি কর্মকর্তাদের মাঝেও এই মেসেজটা পৌঁছানোর চেষ্টা করেছি, তারা যাতে সামাজিক দূরত্ব বজায় রেখে চলে, পরিস্কার পরিছন্ন থাকে, যেভাবে সাবধানে থাকা যায়।যুগান্তর: শ্যুটার যারা আছেন তাদের তো বাসায় প্রাকটিসের সুযোগ নেই..?ইন্তেখাবুল হামিদ অপু: হ্যাঁ আপনারা জানেন, শ্যুটিং প্রাকটিস করতে হলে শ্যুটিংয়ের যে সরঞ্জাম আছে সেগুলো বাসায় নিয়ে যেতে হয়। যেহেতু আমাদের দেশে লাইসেন্সবিহীন অস্ত্র ঘরে রাখার কোনো বৈধতা নেই, অস্ত্র বাসায় রাখলে মামলা হয়ে যাবে। তাই চাইলেও শ্যুটিংয়ের সরঞ্জাম খেলোয়াড়রা বাসায় রাখতে পারবে না, বা ফেডারেশন থেকে নিয়ে যেতে পারবে না। তবে বডি ফিটনেস ঠিক রাখার জন্য তারা বাসায় এখন কিছু ব্যায়াম করে যেতে পারে।অ্যাথলেটদের ফিটনেস ধরে রাখতে অনুশীলনের বিভিন্ন পরামর্শ দেয়া হচ্ছে। যাতে বাসায় থেকে তারা অনুশীলন করে যেতে পারে। আপাতত তারা ডায়েট কন্ট্রোল করতে পারে। আরেকটা ব্যাপার হলো এখন বাসায় থাকাও কিন্তু অনেক বড় চ্যালেঞ্জের ব্যাপার। এখন কোনো খেলা নেই, কোনো কিছু নেই। মাঠে তো খেলতেও যেতে পারবে না। বাসায় থেকেই ব্যক্তিগতভাবে অনুশীলন করে যেতে হবে।যুগান্তর: ক্রিকেট-ফুটবলারদের চেয়েও কি শ্যুটারদের এখন স্কিল ধরে রাখা চ্যালেঞ্জিং?ইন্তেখাবুল হামিদ অপু: হ্যাঁ, তা তো অবশ্যই। শ্যূটিংটা এমন একটা জিনিস যেমন সাঁতারু যতই ব্যায়াম করে কাজ হবে না, তাকে সুইপিমং পুলে নেমে সাঁতার কাটতে হবে। তা না হল তার পারফরম্যান্স কমে যায়। সুইমিংটা যেমন আমাদের শ্যুটিংটাও কিন্ত একই রকম। শ্যূটিং প্রাকটিস না করলে অবশ্যই পারফরম্যান্স কমে যাবে। করোনা পরবর্তীতে আবার শ্যুটিংটা কবে শুরু করতে পারি, এই প্রশিক্ষণটা টোটালি একটা ডিফেন্ড প্রশিক্ষণ হতে হবে। কারণ আমাদের যদি আগের অবস্থানে ফিরে যেতে হয়, কত দ্রুত ফিরে যেতে পারি সেটা আমাদের মাথায় রাখতে হবে।হয়তো কোভিড-১৯ সমস্যা কেটে গেলে বিভিন্ন ইন্টারন্যাশনাল প্রতিযোগিতাগুলো শুরু হবে। কারণ এখন তা পেন্ডিং হয়ে আছে। এই কমপিটিশনে অংশ নিয়ে আমরা সাধারণত যে স্কোরটা করি সেটা কিভাবে তুলে আনতে পারি, সেই চিন্তাই এখন করছি। অ্যাথলেটরা যখন ট্রেনিংয়ের মধ্যে থাকবে তখন তাদের স্কিল ডেভেলপমেন্ট হয়ে যাবে। কিন্তু তারাতো একা একা বাসায় ট্রেনিং করতে পারবে না।যুগান্তর: করোনায় আপনাদের কোনো টুর্নামেন্ট কি ক্ষতির সম্মুখীন হয়েছে?ইন্তেখাবুল হামিদ অপু: আমাদের যতো ধরনের ইন্টারন্যাশনাল টুর্নামেন্ট আছে সবইতো বন্ধ। বঙ্গবন্ধুর জন্মশতবার্ষিকী উপলক্ষ্যে আমরা প্রথমবার বাংলাদেশে ইন্টারন্যাশনাল একটা প্রতিযোগিতার আয়োজন করতে চেয়েছিলাম সেটাও করতে পারিনি, আমরা সেটা ডিলে করে রেখেছি। তবে আমার মনে হয় না সেটা আর করতে পারব। কারণ পরিস্থিতি স্বাভাবিক হলেও অনেক টুর্নামেন্ট শুরু হবে তখন বিদেশিদের আমন্ত্রণ পাঠালেও তারা আসবে না।যুগান্তর: করোনায় খেলাধুলা বন্ধ থাকায় ক্রিকেট-ফুটবলসহ অন্যান্য ফেডারেশন আর্থিকভাবে বড় ধরনের সংকটে পড়েছে, আপনাদের কি আর্থিক কোনো ক্ষতি হয়েছে?ইন্তেখাবুল হামিদ অপু: আর্থিকভাবে তো আমরা তেমন ক্ষতিগ্রস্ত না। মেইন জিনিস হলো আমাদের অ্যাথলেটদের যেভাবে প্রশিক্ষণ দিয়ে প্রস্তুত রেখেছিলাম, সেটা এখন ব্যাহত হয়েছে। আপনারা জানেন, আমরা কমনওয়েলথ গেমস এবং এসএ গেমসেও মেডেল পেয়েছি। আমাদের যারা হাই পারফর্মার রয়েছে- বাকি, শাকিল, অর্নব এরা বিভিন্ন টুর্নামেন্টে যেভাবে পারফর্ম করে আসছিল সেটা মনে হয় থেমে গেল, একটা বাধার সম্মুক্ষিণ হলাম।ছেলেরা যেভাবে পারফর্ম করে ভালো একটা পজিশনে ছিল, এখন তারা হয়তো সেই আগের পজিশনে নেই। কারণ এটাতো একটা পারফরম্যান্সের ব্যাপার, প্রতিদিন প্রাকটিস করতে হয়, অনুশীলনের পেছনে লেগে থাকতে হয়। শুধু আমরা না, পৃথিবীর সব ফেডারেশনই এখন থমকে পড়েছে।যুগান্তর: আপনাদের কোনো খেলোয়ার আর্থিকভাবে অস্বচ্ছল হয়ে পড়েছে কি?ইন্তেখাবুল হামিদ অপু: হ্যাঁ, অবশ্যই। আপনি জানেন সারা পৃথিবীতে সব অ্যাথলেটদেরই টানাপোড়নের মধ্যে জীবন পার করতে হয়। ক্রিকেট, ফুটবলে যেমন আন্তর্জাতিক পর্যায়ের রিচ অ্যাথলেট আছে, শ্যূটিংয়ে রিচ (ধনী) অ্যাথলেট হয় না। কারণ এখানে স্পন্সর পাওয়া খুব মুশকিলের ব্যাপার। এটা ক্রিকেট আর ফুটবলের মতো জনপ্রিয় খেলা না, এটা হাইলি টেকনিক্যাল খেলা। এটা দর্শকভিত্তিক খেলা না, যারা শুধু টেকনিক বুঝে একমাত্র তারাই শ্যূটিংয়ে আসে। এজন্যই বললাম আমাদের অ্যাথলেটরা অতো ধনী না।একজন ক্রিকেটার হলে তার স্বপ্ন পূরণ হয়ে যায়, তার লাইফ পুরো চেঞ্জ হয়ে যায়। আমাদের কোনো অ্যাথলেট যদি দেশের জন্য পাঁচটা গোল্ড মেডেলও আনে তারপর তার লাইফ সেটেল হয় না। সো এই জিনিসটা শ্যূটিংয়ের জন্য খুবই আফসোসের ব্যাপার। এই দিক থেকে শ্যূটার এবং ফেডারেশন আর্থিকভাবে ক্ষতিগ্রস্ত। তবে ক্রীড়া প্রতিমন্ত্রী ঘোষণা করেছেন যে প্রায় এক হাজার অসহায় অ্যাথলেটদেরকে মাসিক সম্মানী দেবেন।যুগান্তর: আমিই ক্রীড়া প্রতিমন্ত্রীর ইন্টারভিউটা নিয়েছিলাম, তিনি বলেছেন মুক্তিযোদ্ধা এবং বয়স্কদের মতো অ্যাথলেটদেরও ভাতার সিস্টেম চালু করবেন, আপনার ফেডারেশনে যারা আর্থিকভাবে দুর্বল তাদের জন্য মন্ত্রীর কাছে কী প্রত্যাশা থাকবে?ইন্তেখাবুল হামিদ অপু: মন্ত্রী মহোদয় যা করছেন তা অসাধারণ, জাহিদ আহসান রাসেল ভাই খুব ভালো মনের মানুষ। আমি শ্যুটিং ফেডারেশনের সাধারণ সম্পাদক হিসেবে গত ৮ বছর ধরে আছি, আমিতো অনেক মন্ত্রী দেখেছি, তবে ওনার মতো এত ভালো মনের মানুষ আগে দেখিনি। সত্যিই উনি প্রশংসা করার মতো কাজ করছেন। আমাদের অ্যাথলেটদের যদি উনি সহযোগিতা করেন তাহলে খুব উপকৃত হব। আমরা অতীতে অবশ্য আমাদের সাবেক অ্যাথলেটদের জন্য মন্ত্রণলয় থেকে কোনো সাহায্য পাইনি, আমরা হয়তো মন্ত্রণালয়ের ওই তালিকায় নেই।যুগান্তর: শ্যূটিংয়ে যারা পদক জিতে দেশর সুনাম অক্ষুণ্ণ রেখেছেন তাদের জন্য ক্রীড়া প্রতিমন্ত্রীর কাছে আপনাদের কী চাওয়া থাকবে?ইন্তেখাবুল হামিদ অপু: অবশ্যই আমাদের তো চাওয়া থাকবেই। যেহেতু উনি নিজ থেকেই আপনাদের যুগান্তরকে দেয়া সাক্ষাৎকারে অ্যাথলেটদের সুযোগ-সুবিধা দেয়ার কথা বলেছেন, শুধু দুস্থ্য কেন সব অ্যাথলেটকেই যদি সহযোগিতা করেন তাহলে মন্ত্রীর জন্যও একটা ইতিহাস হয়ে থাকবে। তাছাড়া করোনার এই কঠিন সময়ে যদি হেল্প না করেন তাহলে আর কবে করবেন! কারণ এই হেল্পটাইতো মানুষের সারা জীবন মনে থাকবে। এখানে পাঁচ হাজার বা দশ হাজার টাকা দেক, সেটা কোনো বিষয় না বেঁচে থাকাটাই বড় চ্যালেঞ্জের ব্যাপার।অনেক গরীব অ্যাথলেট আছে, হয়তো তাদের ঘরে ৫ থেকে ৬টা মেডেলও আছে, কিন্তু তার কাছে কোনো টাকা নেই। আমরা আগে শুনেছি, অ্যাথলেটরা মেডেল বিক্রি করে মায়ের চিকিৎসা করাচ্ছেন। অনেক তারকা প্লেয়ার আছে যাদের পকেটে পাঁচ টাকাও নেই। তাদেরকে যদি এই সংকটে একটু সহযোগিতা করা যায়, আমার মনে হয় তারা ভবিষ্যতে দেশের সুনাম অক্ষুণ্ণ রাখতে তাদের জীবন দিয়ে দেবে।যুগান্তর: সময় দেয়ার জন্য আপনাকে ধন্যবাদ।ইন্তেখাবুল হামিদ অপু: আপনাকেও ধন্যবদ, ভালো থাকবেন।",21/9/2020,sports
‘খেলোয়াড়দের এখন শারীরিক ও মানসিকভাবে স্ট্রং থাকা বড় চ্যালেঞ্জ’,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক তারকা ক্রিকেটার ও জনপ্রিয় ধারাভাষ্যকার আতহার আলী খান। তার সাক্ষাৎকারটি নিয়েছে স্পোর্টস রিপোর্টার আল-মামুন। পাঠকদের জন্য তা তুলে ধরা হলো-



যুগান্তর: করোনার এই পরিস্থিতে কেমন আছেন?আতহার আলী খান: শুকরিয়া আল্লাহর কাছে, তিনি আমাকে এবং আমার পরিবারকে ভালো রেখেছেন। তবে দেশে ও বিদেশে মানুষ যেভাবে আক্রান্ত হচ্ছেন তাতে মনের মধ্যে ভয় কাজ করে। আল্লাহর কাছে প্রার্থনা করি যেন দ্রুত এই সংকট থেকে আমাদের মুক্ত করেন। তিনি যেন এই রমজানের রহমত, মাগফিরাতের মাসে করোনার থেকে নাজাত দেন।যুগান্তর: করোনার সংক্রমণ এড়াতে আপনি নিজে কি করছেন?আতহার আলী খান: আমার কথা যদি বলি, মার্চ মাস থেকে বাসায় আছি। দুই মাস হলো বাসায়। শুধু আমিই না, আমার তিনটা সন্তান আছে। দুইমাস আমরা গৃহবন্দি অবস্থায় আছি। আমার মতো লাখ লাখ পরিবার আজ গৃহবন্দি। আমরা বাইরে যাচ্ছি না। আমাদের মতো সবাই যাতে ঘরে থাকেন যতদিন না এই ভাইরাসের সংক্রমণ কমে যায়।যুগান্তর: মহামারী থেকে রক্ষা পেতে দেশবাসির প্রতি আপনার কি পরামর্শ থাকবে?আতহার আলী খান: যেহেতু এখনও প্রতিষেধক বের হয়নি, তাই সংক্রমণ যেন না বাড়ে সেজন্য ঘরে থাকাই ভালো। যতটা সম্ভব করোনার সংক্রমণ থেকে নিজেকে রক্ষা করা। আমাদের সরকার থেকে যেসব নির্দেশনা দেয়া হয়েছে সেগুলো আমাদের অবশ্যই মানতে হবে, এসব মেনে চলা অবশ্যই কষ্ট কর। কিছু করার নেই, নিজেকে এবং পরিবারকে সেভ রাখতে হলে এখন ঘরে থাকার কোনো বিকল্প নেই।যুগান্তর: ঘরোয়া ও আন্তর্জাতিক সব খেলাধুলা বন্ধ, এই অবস্থায় খেলোয়াড়দের ফিটনেস ধরে রাখা কতোটা চ্যালেঞ্জিং?আতহার আলী খান: এটা একটা বিরাট চ্যালেঞ্জ। ফিজিক্যাল থেকে বেশি চ্যালেঞ্জ হলো মেন্টালি। আমি যেমন একটা পাঁচতলা বাসায় থাকি, প্রতিদিন আমাকে বাচ্চাদের নিয়ে ছাদে যেতে হয়। ছাদে গিয়ে দৌড়াই, একটু রেস্ট নিয়ে আবার দৌড়াই। যারা পেশাদার ক্রিকেটার আছেন, তারাও নিশ্চয়ই এই মুহূর্তে নিজেদের ফিটনেস ধরে রাখতে এসব কিছু করছেন। মুশফিক যেমন কিছুদিন আগে দেখলাম একটা ভিডিও শেয়ার করেছেন, সেখানে দেখলাম ফিটনেস ধরে রাখতে সর্বোচ্চ চেষ্টা করে যাচ্ছেন।নিজেকে ফিট রাখার জন্য এখন বাসায় থেকে ফিজিক্যাল ব্যায়ামগুলো করে যেতে হবে। মানসিকভাবে নিজেকে আরও শক্ত করতে হবে। সংবাদ শুনে ভেঙে পড়া যাবে না। আশা করছি খুব তাড়াতাড়ি আমরা এই পরিস্থিতি থেকে বের হতে পারব। যেহেতু লকডাউনে আছি সেহেতু এখন আমাদের নিজেদেরকে পরিস্কার-পরিছন্ন রাখতে হবে। দ্বিতীয় কথা হলো- নিয়মিত ব্যায়াম করে যেতে হবে।আমরা জানি যে, কোভিড-১৯ থেকে যদি বাঁচতে চাও তাহলে নিজেকে মানসিকভাবে স্ট্রং রাখো। সেটা ব্যায়ামের মাধ্যমে হোক অথবা, খাওয়া দাওয়ার মাধ্যমে হোক করতে হবে। আমাদের খেলোয়াড়রা কিন্ত ডিসিপ্লিন লাইফ লিড করে থাকেন এবং এই পরিস্থিতিতে তাদের আরেকটু স্ট্রং হতে হবে। বাসায় থেকে এখন পুরোনো খেলাধুলা দেখতে হবে। নিজের খেলা দেখার পাশাপাশি গ্রেট যেসব ক্রিকেটার আছে তাদের খেলা দেখে শিখতে হবে।আমার কথা হলো ফিটনেস ধরে রাখতে তাদের টাচে থাকতে হবে। ব্যাটসম্যানরা ব্যাটিংয়ে টুকটাক হলেও প্রাকটিস করে যেতে হবে। বাসায় অন্তত টেনিস বল দিয়ে হলেও প্রাকটিস চালিয়ে যেতে হবে। হ্যাঁ, আমরা জানি সমস্যা, খোলা মাঠে প্রস্তুতি নেয়া সম্ভব না। তাহলে ঘরের আঙ্গিনায় যতটুকু পাড়া যায় প্রাকটিস করে যেতে হবে। যারা এখন গ্রামে আছেন, তারা কিন্তু ওপেন স্পেস পাচ্ছেন। ঢাকায় যারা আছেন তারা চাইলে সেহরির পর দৌড়াদৌড়িসহ একটু ব্যায়াম করতে পারেন। এগুলো করলে আমার মনে হয় তারা নিজের ফিটনেস ধরে রাখতে পারবে।যুগান্তর: অনেকেই বলছেন করোনা পরবর্তী সময়ে বলে মুখের লালা ব্যবহারের প্রচলন উঠে যেতে পারে, আপনার কী মত?আতহার আলী খান: এখনও তো আইসিসি কোনো সিদ্ধান্ত দেয়নি। আমারা জানি যে, বল রিভার্স সুইং করাতে হলে বলের একপাশ ড্রাই রাখার পাশাপাশি আরেক পাশ শাইনিং করতে হয়। কিন্তু লালার ব্যবহার না থাকলে আপনি কিভাবে বল শাইনিং করবেন। হয়তোবা শার্ট বা প্যান্টে ঘষে সেটা করা যেতে পারে। আমি জানি না আইসিসি এটা অ্যালাও করবে কি করবে না, এখন কিন্তু সিদ্ধান্ত নেয়নি যে লালার ব্যবহার উঠে যাবে।আইসিসি হয়তো চিন্তাভাবনা করছে বল শাইনিং রাখতে অন্য কিছু করা যাবে কি না। বল রিভার্স সুইং করাতে আমাদের কোচ ম্যানেজমেন্টকে বোলারদের স্কিলের বিষয়টা শেখাতে হবে। লালার ব্যবহার যদি নাই করা যায় তাহলে আলাদা উপায় বের করে বোলারদের সেটায় অভ্যস্ত করতে হবে। লালার পরিবর্তে ঘামও হতে পারে।যুগান্তর: জাতীয় দলের বাইরে থাকা যেসব ক্রিকেটার ঘরোয়া লিগ খেলেই সংসার চালান, এখন খেলা বন্ধ তারা আর্থিক সংকটে রয়েছেন। তাদের নিয়ে যদি কিছু বলেন?আতহার আলী খান: এই মুহূর্তে তারাই খুব কষ্টে আছে। অনেক লোকাল প্লেয়ার আছে যারা ঘরোয়া লিগগুলো খেলেই জীবন জীবিকা নির্বাহ করে থাকে। তারা সংসারে হেল্প করে থাকে। শুধু খেলোয়াড়রাই নয়, যেকোনো মানুষেরই এখন আয়ের পথ বন্ধ হয়ে গেছে। গার্মেন্টস-ফ্যাক্টরি, কলকারখানা বন্ধ থাকায় দেশের হাজার হাজার কোটি টাকা ক্ষতি হচ্ছে। এখন এমন হয়েছে যে, খরচ করার পথ অনেক, কিন্তু আয়ের কোনো রাস্তা নেই। আমার সবচেয় কষ্ট হয় তাদের জন্য, যারা দিন আনে দিন খায়। তারা আসলে এখন খুবই সমস্যায় আছে।সামর্থ্যবানদের কাছে আমার আহ্বান থাকল, এই রমজান মাসে যতটুকু পারেন অসহায় মানুষের পাশে দাঁড়ান। যাকাতের টাকা দিয়ে হলেও তাদের হেল্প করেন। যাদের সক্ষমতা আছে সাধ্যমতো চেষ্টা করেন। আমার অনুরোধ থাকবে প্রতি বছর যে পরিমাণে যাকাত-ফিতরা দিয়ে থাকেন অন্তত এই বছর আরও কিছু বেশি দান করেন। মানুষ আগের চেয়ে এখন একটু বেশি সংকটে আছে। সেটা মাথায় রেখেই দানের হাতকে প্রসারিত করেন।যুগান্তর: খেলাধুলা বন্ধ থাকায় বড় বড় ক্রীড়া ফেডারেশনগুলো আর্থিক মন্দায় পড়ে গেছে, এই সমস্যা যদি লংটাইম হয় তাহলে কেমন হতে পারে বলে মনে করেন?আতহার আলী খান: আসলে এরকম ভয়ঙ্কর চিন্তা করতে চাই না। আল্লাহ যেন আমাদের উপর রহম করেন, দ্রুত এই সমস্যা কেটে যাক। আমরা আবার আগের অবস্থানে ফিরে যেতে পারি। আমরা আবার আগের মতো নরমাল লাইফ কাটাতে পারি। তবে এই সংকটে দেখেন আকাশ ক্লিন হয়ে গেছে। গ্লোবাল ওয়ার্মিংয়ের কথা বলছিলাম, কলকারখানা, গাড়ি, স্টিমার, ট্রেন, প্লেন এবং লঞ্চ বন্ধ থাকায় যেসব ক্যামিকেলে বাতাস দূষিত হয়েছিল তা অনেকটা কেটে গেছে।আকাশ এখন অনেক পরিস্কার পরিছন্ন, বাতাস অনেক ক্লিন। একদিক থেকে পৃথিবী একটু পরিস্কার হয়ে গেছে। তবে মানুষের যে কষ্ট, অভাব অনটনে আছেন- এটা কতদিন চলবে, এটার দ্রুত সমাধান হোক সেটাই কামনা করি। সবাইকে ধৈর্য্য ধরতে হবে। আমরা আশা করছি, আবার আমরা ঘর থেকে বের হয়ে স্বাভাবিক জীবন যাপন করতে পারব, নিজের কাজ করতে পারব।যুগান্তর: সময় দেয়ার জন্য ধন্যবাদ, ভালো থাকবেন।আতহার আলী খান: তোমাকেও ধন্যবাদ, ভালো থেকো।",21/9/2020,sports
এই মুহূর্তে সবাই সবাইকে সাহায্য করা ছাড়া উপায় নেই: আকরাম খান,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক তারকা ক্রিকেটার আকরাম খান। তার সাক্ষাৎকার নিয়েছেন স্পোর্টস রিপোর্টার আল-মামুন। পাঠকদের জন্য তা তুলে ধরা হল-



যুগান্তর: করোনাভাইরাসের এই সংকটমুহূর্তে কেমন আছেন?আকরাম খান: কেমন আর আছি বলেন! গৃহবন্দি। কোথায়ও বের হচ্ছি না, সারাক্ষণ ঘরেই থাকছি। পরিবারকে সময় দিচ্ছি।যুগান্তর: এই কঠিন পরিস্থিতিতে নিজেকে সেভ রাখতে কী করছেন?আকরাম খান: আসলে আমরা এখন যে পরিস্থিতিতে আছি এই মুহূর্তে সবাই সবাইকে হেল্প করা ছাড়া আর কোনো উপায় নেই। নিজে সেভ থাকতে হবে অন্যকেও সেভ থাকার সুযোগ করে দিতে হবে। যে সব গরীব মানুষ খাদ্য সংকটে রয়েছেন তাদেরকে আমাদের যথাসম্ভব হেল্প করতে হবে।যুগান্তর: করোনার সংক্রমণ মোকাবেলায় আমাদের কী করণীয়?আকরাম খান: সারা বিশ্বের মতো আমরাও এই কঠিন পরিস্থিতিতে আছি। আল্লাহর কাছে দোয়া করছি যেন সবাই সুস্থ থাকুক, ভালো থাকুক। বিশ্ব সাস্থ্য সংস্থা বা আমাদের সরকার থেকে যে সব নির্দেশনা দেয়া হয়েছে সেগুলো সবার ফলো করা উচিত। তাহলে আমার মনে হয়, আল্লাহর রহমতে এই সংকট মোকাবেলা করা যাবে।যুগান্তর: করোনাভাইরাসের কারণে ঘরোয়া ও আন্তর্জাতিক সব খেলাই বন্ধ, এমন পরিস্থিতিতে ক্রিকেটারদের ফিটনেস ধরে রাখা কতটা চ্যালেঞ্জিং?আকরাম খান: আসলে এই পরিস্থিতিতে সবার ফিটনেস ধরে রাখা খুবই গুরুত্বপূর্ণ। তারা হয়তো এখন আউটডোরের জিনিসগুলো পাচ্ছে না কিন্তু ইনডোরে যা যা করার তা করার সুযোগ আছে। অনেকেই বাসায় থেকেও নিজেকে ফিট রাখার চেষ্টা করে যাচ্ছে।এ ছাড়া ক্রিকেট বোর্ডের ফিজিও যিনি আছেন তিনিও সবার খোঁজ-খবর রাখছেন। এক সপ্তাহ পর পর ক্রিকেটারদের ফিটনেস ঠিক রাখতে ফিজিও বিভিন্ন পরিকল্পনা দিচ্ছেন। ন্যাশনাল টিমের যারা আছেন তারা তা ফলো করছেন। তবে এখন ক্রিকেটারদের ফিটনেস নিয়ে চিন্তা না, এখন আসল কথা হল এই পরিস্থিতি থেকে আমরা কিভাবে দ্রুত পরিত্রাণ পেতে পারি সেটাই গুরুত্বপূর্ণ।যুগান্তর: ঘরোয়া লিগই যে সব খেলোয়াড়ের রুটি-রুজির মাধ্যম তারা এখন আর্থিক সংকটে পড়েছেন, তাদের জন্য কী করা যেতে পারে?আকরাম খান: আসলে এই বিষয়টি বিবেচনা করেই ক্রিকেট বোর্ডের পক্ষ থেকে লোকাল ক্রিকেটারদেরকে আর্থিক সহযোগিতা করা হয়েছে। যারা একেবারে সমস্যায় রয়েছে তাদের খাদ্য সরঞ্জামও দেয়া হয়েছে। শুধু খেলোয়াড়রাই নন, করোনার এই পরিস্থিতিতে সবচেয়ে বেশি কষ্টে আছেন দিনমজুর শ্রেণির মানুষ। যারা দিন আনে দিন খান তাদের অবস্থা শোচনীয়। আল্লাহর কাছে প্রার্থনা করি যেন দ্রুত এই সমস্যা কেটে যায়। আল্লাহ যেন আমাদেরকে এই সংকট থেকে মুক্তি দেন।যুগান্তর: করোনাভাইরাস ছোঁয়াচে রোগ হওয়ায় অনেকেই বলছেন করোনা পরবর্তী সময়ে বলে মুখের লালা ব্যবহারের রেওয়াজ উঠে যেতে পারে, আপনার কী মত?আকরাম খান: আসলে ভবিষ্যতে কী হবে, বা কী হতে পারে! এখনই বলা মুশকিল। আমরা ভবিষ্যতের চিন্তা বাদ দিয়ে বর্তমান নিয়েই থাকি। ভবিষ্যতে অনেক কিছুই হতে পারে। তবে এখন খেলার চেয়ে বেশি টেনশন হচ্ছে জীবন নিয়ে। প্রতিদিনই হাজার মানুষের মৃত্যুর খবর পাওয়া যাচ্ছে, আল্লাহর কাছে দোয়া করি যেন দ্রুত এই সংকট থেকে আমাদের উদ্ধার করেন।যুগান্তর: বিশ্লেষকরা বলছেন করোনা পরবর্তী সময়ে বাংলাশেসহ সারা বিশ্বে আর্থিক সংকট দেখা দিতে পারে, আপনার কী মত?আকরাম খান: আপনি দেখেন প্রায় দুই মাস হতে চলল আমরা লকডাউনের মধ্যে আছি, গার্মেন্টস ফ্যাক্টরি হয়ত কিছু কিছু খুলতে শুরু করেছে। অনেক আর্থিক প্রতিষ্ঠান বন্ধ হয়ে আছে। বলতে পারেন অর্থনীতির চাকাই বন্ধ হয়ে আছে। শুধু আমাদের না, সারা বিশ্বেই একই অবস্থা। এমন পরিস্থিতি বেশি দিন থাকলে অর্থ এবং খাদ্য সংকট দেখা দিতেই পারে। তবে আমরা যদি হেল্লফুল মানসিকতা রাখি তাহলে যে সমস্যাই আসুক না কেন আল্লাহর রহমতে মোকাবেলা করা সম্ভব।যুগান্তর: সময় দেয়ার জন্য ধন্যবাদ।আকরাম খান: আপনাকেও ধান্যবাদ, ভালো থাকুন।",21/9/2020,sports
"খেলা নয়, জীবন নিয়েই এখন ভাবতে হচ্ছে: আব্দুস সালাম মুর্শেদী","করোনাভাইরাসের এই সংকট মুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে খোলামেলা কথা বলেছেন সাবেক তারকা ফুটবলার ও খুলনা-৪ আসনের সংসদ সদস্য আব্দুস সালাম মুর্শেদী। তার সাক্ষাৎকার নিয়েছেন স্পোর্টস রিপোর্টার আল-মামুন। পাঠকদের জন্য তা তুলে ধরা হলো-



যুগান্তর: করোনাভাইরাসের এই সংকট মুহূর্তে কেমন আছেন?আব্দুস সালাম মুর্শেদী: করোনাভাইরাস বিশ্বে মহামারী আকার ধারণ করেছে। প্রতিদিনই হাজার হাজার মানুষের মৃত্যু সংবাদ যাওয়া যাচ্ছে। এমন একটা ভীতিকর পরিস্থিতির মধ্যে ভালো থাকার সুযোগ আছে? আল্লাহর রহমতে এখনও বেঁচে আছি।যুগান্তর: করোনার সংক্রমণ এড়াতে দেশবাসীর প্রতি আপনার কী পরামর্শ?আব্দুস সালাম মুর্শেদী: বিশ্ব স্বাস্থ্য সংস্থা বা আমাদের সরকারপ্রধান যেভাবে নির্দেশনা দিচ্ছেন, সেভাবে মেনে চলা উচিত। আমি যাতে অন্যের ক্ষতির কারণ না হই, সেভাবেই চলা উচিত। আমরা কিন্তু সেটি মানছি না। আপনি দেখবেন, বিভিন্ন সময় বাজারে গেলে একসঙ্গে গ্যাদারিং হচ্ছে। সর্বাত্মক চেষ্টা করেও তাদের বোঝানো যাচ্ছে না।আমি একটা জিনিস বিশ্বাস করি, নাগরিক হিসেবে প্রত্যেকের যার যার সঠিক দায়িত্ব ও নির্দেশনা অনুসরণ করা উচিত। আমি যেন আরেকজনের ক্ষতির কারণ না হই। প্রত্যেকেই যদি সাবধানতা অবলম্বন করি, তাহলে আল্লাহর রহমতে আমরা এই ভয়াবহ বৈশ্বিক পরিস্থিতি থেকে হয়তো পরিত্রাণ পাব।আমাদের দেশের প্রেক্ষাপটে আপনি চাইলেই সবকিছু করতে পারবেন না। বিদেশে যে সামাজিক বেষ্টনী, ওদের দেশে যে পরিস্থিতি, একটা লোক ঘরে বসে থাকলেও তার জন্য খাবার পৌঁছে যায়। কিন্তু আমাদের দেশে সে ব্যবস্থা নেই।যদিও প্রধানমন্ত্রী শেখ হাসিনা বিভিন্ন ধরনের সুযোগ-সুবিধা দিয়ে যাচ্ছেন। এই সংকট মোকাবেলায় বড় ধরনের আর্থিক অনুদানের ঘোষণাও দিয়েছেন। এ কারণে আমাদের ব্যবসায়ীদের মধ্যে যে অস্থিরতা বা হতাশা ছিল তা অনেকটা কেটে গেছে।যুগান্তর: করোনাভাইরাসের সংক্রমণ এড়াতে এ মুহূর্তে আপনি ব্যক্তিগতভাবে কী করছেন?আব্দুস সালাম মুর্শেদী: আমি নিজে এবং পরিবারকে সেভ রাখার সর্বোচ্চ চেষ্টা করছি। আমার সঙ্গে যারা অফিসে কাজ করছেন, তাদেরও সেভ থাকা লাগবে এবং তাদের জন্য সেই ব্যবস্থা করেছি। বারবার হাত ধুচ্ছি, প্রয়োজন ছাড়া ঘর থেকে বের হচ্ছি না। সামাজিক দূরত্ব বজায় রাখছি।যুগান্তর: সংসদ সদস্য হিসেবে আপনার এলাকার জনগণের জন্য এই সংকট মুহূর্তে কী কী পদক্ষেপ নিয়েছেন?আব্দুস সালাম মুর্শেদী: সংকট মোকাবেলায় গরিব অসহায় মানুষের জন্য যে প্রণোদনা প্রধানমন্ত্রী দিয়েছেন, সেগুলো আমার সংসদীয় এলাকার মানুষের মাঝে দেয়ার চেষ্টা চালিয়ে যাচ্ছি। যেন সঠিকভাবে দেয়া যায় সে জন্য মনিটরিং করছি। যাতে সেগুলো মিস ইউজ না হয়, সেটাই চেষ্টা করছি। আর আমি নিজেও ব্যক্তিগভাবে কিছু ত্রাণ দিচ্ছি।আমার খুলনা-৪ আসনে ১৫টি ইউনিয়ন এবং তিনটা থানা রূপসা, দীঘলিয়া ও তেরখাদা। এসব এলাকায় ত্রাণ বিতরণ চলছে। আমি তা মনিটরিং করছি। তিন থানায় আমার তিনটি টিম আছে, তাদের দিয়ে আমি এ পর্যন্ত প্রায় ১৫ হাজার পরিবারকে খাদ্য সহযোগিতা দিয়েছি এবং তা এখনও চালু আছে। আশা করি পুরো রোজার মাস আমি সেটি চালু রাখতে পারব।এ মুহূর্তে অসহায়, যেমন রিকশা, ভ্যানচালক, কৃষক, হিজড়া, নাপিত শ্রেণির যেসব লোক আছে, তাদের বাড়ি বাড়ি গিয়ে আমার টিমের মাধ্যমে খাবার পৌঁছে দেয়া হচ্ছে। আর যারা নিম্নমধ্যবিত্ত বা চাকরিহীন বেকার হয়ে পড়েছেন, মানুষকে সাহায্যের কথা বলতেও পারছেন না; তাদের সহযোগিতা করার চেষ্টা করছি।করোনাভাইরাসের এই সংকটের মুহূর্তে জীবনের ঝুঁকি নিয়ে মাঠে থাকার জন্য আমি আমার দলীয় নেতাকর্মী, স্বাস্থ্যকর্মী এবং আইনশৃঙ্খলা বাহিনীর সদস্যদের ধন্যবাদ জানাই। আরও ধন্যবাদ জানাই সংবাদকর্মীদের, যারা এই ছোঁয়াচে ভাইরাসের মধ্যেও জীবনের ঝুঁকি নিয়ে প্রতিনিয়ত সংবাদ সংগ্রহ করে দেশের পুরো চিত্র মিডিয়ার মাধ্যমে তুলে ধরছেন।যুগান্তর: এই মহামারীর মধ্যেও কিছু নেতাকর্মী গরিবের ত্রাণের চাল আত্মসাৎ করার মতো অমানবিক কাজ করছেন, তাদের নিয়ে কী বলবেন?আব্দুস সালাম মুর্শেদী: আসলে এ ধরনের কাজ কোনোভাবেই মেনে নেয়া যায় না। তবে এ ধরনের মেসেজ আসার পর থেকেই আমি আমার সংসদীয় এলাকায় কঠোরভাবে মনিটরিং করছি। আমার নিজের ব্যক্তিগত মত হলো- মরে যাওয়ার আগে গুলি খাব কিন্তু কোনো কমপ্রোমাইজ করব না। এমন মানসিকতার সাহসী ৩০ জন সদস্য নিয়ে একটা টিম গঠন করেছি। প্রতিটা ইউনিয়নের দুজন করে এ রকম সদস্য কাজ করছে। তারা সার্বক্ষণিক পর্যবেক্ষণ করছে।আমার এলাকায় এমনটা হওয়ার কোনো সুযোগ নেই। তবে যারা এমন গর্হিত কাজ করছেন তারা অত্যন্ত ধিক্কারজনক খারাপ কাজ করছেন। প্রধানমন্ত্রীর দেয়া কোনো ত্রাণসামগ্রী চুরি বা মিস ইউজের কোনো সুযোগ আমি রাখছি না। আমি নিজে রাত ১২টা পর্যন্ত মনিটরিং করছি।যুগান্তর: বিশেষজ্ঞরা বলছেন- এই পরিস্থিতি স্বাভাবিক হলেও বিশ্বে বড় ধরনের আর্থিক সংকট দেখা দেবে, এ ব্যাপারে আপনার কী মত?আব্দুস সালাম মুর্শেদী: মূল ব্যাপার হলো- আমাদের দেশের রপ্তানির বড় দুটো খাত আছে। আরও হয়তো অনেক ছোটখাটো খাত রয়েছে। বড় খাত দুটির মধ্যে একটি হলো পোশাকশিল্প। এখান থেকেই আমাদের সিংহভাগ আয় হয়। আন্তর্জাতিক বাজারে যখন কোনো পণ্যের দাম কমবে, তখন কিন্তু এর প্রভাব আমাদের এখানেও পড়বে। এমনিতেই আমরা কিন্তু অনেক ধরনের চ্যালেঞ্জের মধ্যে আছি। এ মুহূর্তে অনেক দেশ তাদের অর্ডার করা পণ্য প্রস্তুত করার পরও নিতে অনীহা প্রকাশ করছে এবং ভবিষ্যতে যে অর্ডার করার কথা ছিল তাও কিন্তু তারা নিষেধ করেছে। যে কারণে অনেকের কাজ থাকার পরও কিন্তু করতে পারছে না।তা ছাড়া আমাদের অনেক প্রবাসী বাংলাদেশি, যারা বিদেশে থাকেন তাদের মাধ্যমে সরকারের অনেক বৈদেশিক মুদ্রা আয় হয়। কিন্তু এখন প্রবাসী বাংলাদেশিরাই চাকরি হারাচ্ছেন। যে কারণে আমাদের আয়ের বড় দুটি জায়গা চ্যালেঞ্জের মধ্যে পড়েছে। তারপরও আমি মনে করি, প্রধানমন্ত্রী শেখ হাসিনা শক্ত হাতে দেশ পরিচালনা করছেন। কিছুদিন আগেও দেখলাম ৫ হাজার কোটি টাকার প্যাকেজ দিয়েছেন ছোটখাটো শিল্পকারখানার জন্য। আমার বিশ্বাস, এই সমস্যা আল্লাহর রহমতে ওভারকাম করে আমরা আগের জায়গায় আবার দ্রুত ফিরে আসতে পারব।যুগান্তর: করোনাভাইরাসের কারণে ঘরোয়া ও আন্তর্জাতিক সব খেলাই বন্ধ। খেলোয়াড়রা এখন গৃহবন্দি। এমন পরিস্থিতিতে খেলোয়াড়দের ফিটনেস ধরে রাখা কতোটা চ্যালেঞ্জিং বলে মনে করেন?আব্দুস সালাম মুর্শেদী: আসলেই চ্যালেঞ্জিং। এখন ঘরের আঙ্গিনায় যতটুকু সম্ভব জিম বা প্রাকটিস করার মাধ্যমে তাদের নিজেদের ফিট রাখতে হবে। তবে এখন খেলা নয়, জীবন নিয়েই বেশি ভাবতে হচ্ছে। জীবনই যেখানে ঝুঁকির মধ্যে সেখানে খেলা নিয়ে ভাবার সময় কই। এই পরিস্থিতি দীর্ঘায়িত হলে সব দেশের ক্রীড়া ফেডারেশনগুলোই বড় ধরনের মন্দায় পড়বে। দোয়া করি এ সংকট যেন দ্রুত শেষ হয়। আল্লাহ আমাদের ওপর রহম করুন।যুগান্তর: সময় দেয়ার জন্য ধন্যবাদ।আব্দুস সালাম মুর্শেদী: আপনাকেও ধন্যবাদ, ভালো থাকবেন।",21/9/2020,sports
শচীন টেন্ডুলকারকেও বল করতে ভয় পাইনি: রুবেল হোসেন,"রুবেল হোসেনের বোলিং নৈপূণ্যে ২০১৫ সালে ইংল্যান্ডের মতো শক্তিশালী দলকে হারিয়ে প্রথমবার বিশ্বকাপ কোয়ার্টারফাইনালে খেলে বাংলাদেশ। জাতীয় দলের এ তারকা ক্রিকেটার করোনাভাইরাসের এই সংকট মুহূর্তে যুগান্তরকে দেয়া একান্ত সাক্ষাৎকারে বিভিন্ন বিষয় নিয়ে কথা বলেছেন। তার সাক্ষাৎকারটি নিয়েছেন স্পোর্টস রিপোর্টার আল-মামুন।



যুগান্তর: করোনার এই সংকট মুহূর্তে কেমন আছেন?রুবেল হোসেন: সারা বিশ্বে যা পরিস্থিতি, তাতে ভালো থাকার সুযোগ আছে! চেষ্টা করছি ভালো থাকার, পরিবারকে ভালো রাখার।যুগান্তর: ঘরোয়া ও আন্তর্জাতিক সব খেলাই এখন বন্ধ, এমন পরিস্থিতিতে ফিটনেস ধরে রাখা কতটা চ্যালেঞ্জিং?রুবেল হোসেন: আসলে আমরা যারা পেশাদার ক্রিকেটার তাদের এই মুহূর্তে কষ্ট হলেও ফিটনেস ধরে রাখতে হবে। সে জন্য প্রতিদিন চেষ্টা করে যাচ্ছি, ক্রিকেট বোর্ডের পক্ষ থেকেও কিছু দিক নির্দেশনা দেয়া হয়েছে, সেগুলো ফলো করছি।যুগান্তর: খেলাই যাদের আয়ের একমাত্র মাধ্যম তাদের জন্য এই পরিস্থিতি সামলানো কতটা কঠিন?রুবেল হোসেন: জাতীয় দলের বাইরে থাকা যে সব খেলোয়াড়ের ঘরোয়া ক্রিকেট খেলেই সংসার চলে তারা এখন খুবই দুর্বিসহ জীবন পার করছেন। আমরা চাই দ্রুত এই সমস্যা কেটে যাক এবং আবার প্রিমিয়ার লিগ দিয়েই খেলা শুরু হোক। তাহলে লোকাল ক্রিকেটাররা কিছুটা হলেও পারিশ্রমিক পাবে।যুগান্তর: বিশ্লেষকরা বলছেন, করোনা পরবর্তী সময়ে বলে লালা ব্যবহারের প্রচলন উঠে যেতে পারে, আপনার কী মত?রুবেল হোসেন: ছোট বয়সে যখন থেকে ক্রিকেট বলে খেলা শুরু করেছি, তখন থেকেই বল পালিশের জন্য মুখের লালার সঙ্গে পরিচিত। কিন্তু হঠাৎ করে চাইলেই তো আর এটা ছেড়ে দেয়া যাবে না। তবে করোনা যেহেতু ছোঁয়াছে রোগ সেহেতু ভয় থেকেই যাচ্ছে। আমার বিশ্বাস লালার প্রচল উঠে গেলেও নিশ্চয়ই অন্য কোনো উপায় বাতলিয়ে দেয়া হতে পারে। এমনও হতে পারে লালার পরিবর্তে ভেজলিন ব্যবহার করা হতে পারে।যুগান্তর: জাতীয় দলের হয়ে অনেক ম্যাচ জয়ে অবদান রেখেছেন, আপনার ক্যারিয়ারের সেরা দুটি জয় নিয়ে যদি বলেন?রুবেল হোসেন: আমি জাতীয় দলের হয়ে ১০১টি ওয়ানডে ম্যাচ খেলেছি। এর মধ্যে বেশ কিছু ম্যাচে আমরা জয় পেয়েছি। ২০১৫ সালের বিশ্বকাপে ইংল্যান্ডের বিপক্ষে খেলা ম্যাচটি আমার ক্যারিয়ারের সেরা। ম্যাচের টার্নিং পয়েন্টে আমার কিছু অসাধারণ ডেলিভারি ছিল। এ ছাড়া ২০১৩ সালে নিউজিল্যান্ডের বিপক্ষে হ্যাটট্রিকসহ ৬ উইকেট শিকার করেছিলাম, সেই সিরিজে আমরা তাদের হোয়াইটওয়াশ করেছি। তবে বিশ্বকাপের ম্যাচটিকেই আমি এগিয়ে রাখব। যুগান্তর: আপনার দেখা বিশ্বের অন্যতম সেরা তিনজন পেসার।রুবেল হোসেন: বিশ্বে ভালো মানের অনেক পেস বোলার রয়েছে, তাদের মধ্য থেকে তিনজনকে আলাদা করা খুবই কঠিন। তবে জশপ্রিত বুমরাহ, ট্রেন্ট বোল্ট ও মিসেল স্টার্ক বিশ্বমানের। আমাদের মোস্তাফিজ ক্যারিয়ারের শুরুতে অসাধারণ বোলিং করেছিল, কিন্তু এখন সে রীদমে নেই। যুগান্তর: বিশ্বের এমন কয়েকজন ব্যাটসম্যানের নাম বলুন, যারা হয়েতো বোলারদের সেভাবে পাত্তাই দেয় না?রুবেল হোসেন: শচীন টেন্ডুলকার এবং ব্রায়ান লারা ক্লাসিক্যাল ব্যাটসম্যান ছিলেন। তারা যে কোনো বোলাররকে চাইলেই বাউন্ডারি ছাড়া করতে পারতেন। তাদের দাঁড়ানোর ভাবভঙ্গি ছিল অন্যরকম। এ ছাড়া এবি ডি ভিলিয়ার্স সেও বিশ্বমানের।যুগান্তর: বিশ্বের এমন কোনো ব্যাটসম্যান আছেন যার বিপক্ষে বল করতে গিয়ে আপনার মনের মধ্যে ভয় কাজ করেছে?রুবেল হোসেন: আমার ক্যারিয়ারের শুরুতে শচীন টেন্ডুলকারের মতো কিংবদন্তি ব্যাটসম্যানের বিপক্ষে বল করার সুযোগ হয়েছে। তিনি বিশ্বের একজন ক্লাসিক্যাল ব্যাটসম্যান ছিলেন। এ ছাড়া এবি ডি ভিলিয়ার্স, বর্তমানে বিরাট কোহলি, স্টিভ স্মিথ এবং কেন উইলিয়ামসনের মতো তারকা ব্যাটসম্যানের বিপক্ষেও বল করেছি, তাদের উইকেটও শিকার করেছি। আমার কখনই কোনো ব্যাটসম্যানের বিপক্ষে বল করতে ভয় কাজ করেনি। তবে কেউই বুক ফুলিয়ে বলতে পারবে না যে, নার্ভাসনেস কাজ করেনি। ক্যারিয়ারের শুরুতে হয়তো নার্ভাসনেস কাজ করত এখন সেটা নেই।যুগান্তর: বিরাট কোহলিসহ বিশ্বের অনেক তারকা ব্যাটসম্যানের উইকেট শিকার করেছেন, এমন কোনো ব্যাটসম্যান আছে যার উইকেট শিকার করতে চান?রুবেল হোসেন: অতীতে অনেক তারকা ব্যাটসম্যানকে আউট করেছি, এখন এমন কোনো লক্ষ্য আমার নেই। এখন একটাই টার্গেট জাতীয় দলে যতদিন খেলব চেষ্টা থাকবে দলের জয়ে অবদান রাখার। যুগান্তর: তরুণ পেস বোলারদের উদ্দেশে আপনার কী পরামর্শ থাকবে?রুবেল হোসেন: তাদের উদ্দেশে বলব যেন ফিটনেসের উপর বেশি গুরুত্ব দেয়। কারণ ফিটনেস ভালো না থাকলে ক্যারিয়ারে ভালো করা সম্ভব নয়। ফিটনেস ঘাটতির কারণে অনেক প্রতিভা হারিয়ে গেছে। এছাড়া ক্যারিয়ারে ডিসিপ্লিন মানতে হবে। তাহলে ট্যালেন্ট থাকলে সেটা কাজে দেবে। আরেকটা বিষয় হলো একটা প্রবাদ আছে না! সৎ সঙ্গে স্বর্গেবাস আর অসৎ সঙ্গে সর্বনাশ। তার মানে এমন কাউকে বন্ধু হিসেবে চুজ করা ঠিক হবে না, যার মাধ্যমে উপকারের চেয়ে ক্ষতি বেশি হয়। ভালো বন্ধু বাছাই করতে হবে। ভালো মানুষের সংস্পর্শে থাকতে হবে। তাহলে ভালো কিছু করা সম্ভব।যুগান্তর: রুবেল জুনিয়রকে নিয়ে আপনার কী স্বপ্ন?রুবেল হোসেন: সে এখনও ছোট, তাকে নিয়ে এখনও আমার কোনো স্বপ্ন নেই। সে যদি ক্রিকেটার হতে চায় তাহলে চেষ্টা করব ক্রিকেট শেখাতে। বাবা হিসেবে আমি চাই আমার সন্তান যেন একজন আদর্শবান মানুষ হয়।যুগান্তরকে সময় দেয়ার জন্য ধন্যবাদরুবেল হোসেন: আপনাকেও ধন্যবাদ, ভালো থাকুন।",21/9/2020,sports
"ক্রিকেটের জনপ্রিয়তা নিয়ে কোনো প্রশ্ন নেই, হারিয়ে যেতে বসেছে ফুটবল","করোনাভাইরাসের কারণে পুরো বিশ্ব স্থবির। গৃহবন্দি সব পেশার মানুষ। বন্ধ হয়ে গেছে সব ধরনের খেলাধুলা। দেখা দিয়েছে আর্থিক সংকট। এমন পরিস্থিতিতে খেলোয়াড় ও খেলাধুলার উন্নয়নসহ বিভিন্ন বিষয় নিয়ে যুগান্তরের সঙ্গে দীর্ঘ সাক্ষাৎকার দিয়েছেন ক্রীড়া প্রতিমন্ত্রী জাহিদ আহসান রাসেল এমপি। সাক্ষাৎকার নিয়েছেন স্পোর্টস রিপোর্টার আল-মামুন।



যুগান্তর: করোনাভাইরাসের এই সংকট মুহূর্তে কেমন আছেন?জাহিদ আহসান রাসেল: এরকম একটা অবস্থার মধ্যে কোনোভাবেই তো ভালো থাকা যায় না। সারা বিশ্বে যে অবস্থা চলছে তাতে ভালো থাকার সুযোগ আছে? এত বড় একটি দুর্যোগ মোকাবেলার জন্য আমরা আসলে কেউই প্রস্তুত ছিলাম না। বিশ্বের মানুষ সবাই এক সঙ্গে ঘরমুখী হয়ে যাবে, এটাও কেউ কখনও চিন্তা করেনি।যুগান্তর: বিশ্লেষকরা বলছেন করোনা পরবর্তী সময়ে বিশ্বে আর্থিক মন্দা দেখা দিতে পারে, এ বিষয়ে আপনার কী মনে হয়?জাহিদ আহসান রাসেল:  আর্থিক মন্দার বিষয়টি সারা বিশ্বেই কম বেশি দেখা দেবে। সবচেয়ে বড় কথা হলো সারা বিশ্বে খাদ্য সংকট দেখা দিতে পারে। তবে আমরা চেষ্টা করছি, প্রধানমন্ত্রী বিভিন্ন বিভাগের লোকদের সঙ্গে ভিডিও কনফারেন্সের মাধ্যমে সকলকেই নির্দেশনা দিচ্ছেন যেন এক টুকরো জমিও খালি রাখা না হয়। সবাই যেন সেটিকে কাজে লাগায়, চাষাবাদ করে। খাদ্য সংকট মোকাবেলা করতে পারলে অর্থনৈতিক সংকট ধাপে ধাপে মোকাবেলা করা যেতে পারে। তবে সবার আগে হলো জীবন, মানুষ যাতে মৃত্যুবরণ না করে রাষ্ট্র সে দায়িত্ব পালনের চেষ্টা করে যাচ্ছে।যুগান্তর: আর্থিক সংকট এড়াতে সরকারের কী কী পরিকল্পনা রয়েছে?জাহিদ আহসান রাসেল:  করোনা ভাইরাসের কারণে অনেক মানুষ কর্মহীন হয়ে পড়েছেন। প্রধানমন্ত্রী অসহায় মানুষের পাশে দাঁড়িয়ে তাদের সাহায্য দিচ্ছেন। ৫০ লাখ পরিবারকে ১০ টাকা কেজিতে চাল দিয়েছেন, আরও ৫০ লাখ পরিবারকে ২০ কেজি করে চাল দেবেন। তারপরে ২ কোটি অস্বচ্ছল পরিবারকে ২৪০০ টাকা করে মাসিক ভাতা দেবেন। ১ লাখ কোটি টাকার প্রণোদনা দিয়েছেন। এই বিপদে আমাদেরও যার যার অবস্থান থেকে অসহায় মানুষের সাহায্যে এগিয়ে আসতে হবে।যুগান্তর: আমরা আসলে এতটা অমানবিক কখনও ছিলাম না, এখন যেমন কেউ করোনায় আক্রান্ত হলে তাকে ঘৃণার চোখে দেখা হচ্ছে। কেউ মারা গেলে তার জানাজায়ও অংশ নিচ্ছেন না। এ ব্যাপারে যদি কিছু বলেন?জাহিদ আহসান রাসেল: আসলে এটি খুবই কষ্টের বিষয়। অনেকে মনে করছেন রোগীর (মৃত ব্যক্তির) কাছে গেলে আমি হয়তো আক্রান্ত হতে পারি, মানুষের মধ্যে আতঙ্ক কাজ করছে। তবে সবার আগে মনুষত্ববোধ জাগ্রত করতে হবে। টাঙ্গাইলে দুই সন্তান তার মাকে হাসপাতালে নেয়ার কথা বলে জঙ্গলে ফেলে রেখে চলে গেছে। পরে দেখা গেলো ওই মহিলার শরীরে করোনার আলামত ছিল না। এটা কি মনুষত্বের পরিচয় হতে পারে?আমরা জানি বিপদেই মনুষত্বের পরিচয় ফুটে ওঠে। বিপদেই আসল বন্ধুর পরিচয় মেলে। কিন্তু সন্তানেরা মায়ের সঙ্গে যা করল তা অমানবিক। করোনায় আক্রান্ত বলে আপনি যাকে অবহেলা করছেন, দুদিন পরে আপনিও তো আক্রান্ত হতে পারেন! তাদের সঙ্গে অমানবিক আচরণ করা কখনই ঠিক নয়।যারা আক্রান্ত রোগী আছেন আমরা তাদের প্রতি সহানুভূতিশীল হব। তাকে সাহস দেব, শক্তি যোগাব, কখনও হতাশ করব না। আমরা জানি যে সতর্ক থাকার কারণে ৮০-৯০ শতাংশ রোগী কোনো ঔষধ ছাড়াই এমনিতে ভালো হয়ে যাচ্ছেন। তাই কাউকে ভয় দেখিয়ে আতঙ্কগ্রস্থ করে মেরে ফেলা তো ঠিক হবে না। করোনা আক্রান্ত রোগীকে অবহেলা করলে সে এমনিতেই আরও অসুস্থ হয়ে যাবে। তাহলে অন্য কোনো রোগ তার মধ্যে দেখা দেবে সে মারাও যেতে পারে।আমি বলব, এখনই আমাদের মনুষত্বের পরীক্ষা দেয়ার সময়। আমরা ঘরে থেকেও কিন্তু সেই পরীক্ষায় উত্তির্ণ হতে পারি। আপনারা ঘরে থাকুন, স্বাস্থবিধি মেনে চলুন, সতর্ক হোন, পাশে কেউ আক্রান্ত হলে তাকে সাহস যোগান, নিজে আতঙ্কগ্রস্থ হবে না, অন্যকেও আতঙ্কিত করে এটাকে ছড়িয়ে দেবেন না।যুগান্তর: আপনি ক্রীড়া মন্ত্রণালয়ের সঙ্গে জড়িত আছেন, এখন যেহেতু খেলাধুলা বন্ধ। বিভিন্ন ফেডারেশন আর্থিক সমস্যায় পড়েছে তাদের এ সমস্যা কাটিয়ে উঠতে কী কী পদক্ষেপ নেয়া উচিত বলে মনে করেন?জাহিদ আহসান রাসেল: আপনারা জেনে থাকবেন আমরা কিছু মন্ত্রণালয়ের কর্মকর্তা-কর্মচারী তাদের একদিনের বেতন, আমার এক মাসের বেতন প্রধানমন্ত্রীর ত্রাণ তহবিলে জমা দিয়েছি। এর পাশাপাশি বিভিন্ন ফেডারেশন ও জেলাগুলোর ডিসির সঙ্গে কথা হয়েছে। খেলোয়াড়রা কিন্তু বিভিন্ন জেলা থেকেই উঠে আসে, এজন্য প্রত্যেক জেলার ডিসির সঙ্গে কথা হয়েছে।যেসব খেলোয়াড়রা অসহায় অবস্থায় আছেন, ঘরোয়া লিগ খেলেই যারা সংসার চালাতেন, খেলা বন্ধ থাকায় তারা অসহায় হয়ে পড়েছে। জেলা প্রশাসনকে তাদের নিজ নিজ অবস্থান থেকে অসহায় খেলোয়াড়দের প্রতি সহযোগিতার হাত বাড়িয়ে দেয়ার জন্য বলা হয়েছে।তাছাড়া ক্রিকেট বোর্ডের (বিসিবি) সভাপতি নাজমুল হাসান পাপন ভাই, ফুটবল ফেডারেশনের (বাফুফে) সভাপতি কাজী সালাউদ্দিন ভাইয়ের সঙ্গেও আমার কথা হয়েছে। তাদেরকেও আমি বলেছি সাধ্যমতো অসহায় হয়ে পড়া খেলোয়াড়দের সহযোগিতা করার জন্য। ইতিমধ্যে বিসিবি এবং বাফুফে কাজ শুরু করেছে। এছাড়া অন্যান্য ফেডারেশনের সভাপতিদের সঙ্গেও আলাপ আলোচনা হয়েছে তাদেরকেও বলেছি সহযোগিতা করতে।আরেকটি বিষয় হলো আমাদের যেমন অনেক ধরনের ভাতা আছে, মুক্তিযোদ্ধা, বয়স্ক ভাতাসহ আরো অনেক ভাতা আছে। আমাদের খেলোয়াড়দের জন্য কোনো ভাতার সিস্টেম চালু নেই।
গত বছর আমরা প্রধানমন্ত্রীর একান্ত ইচ্ছায় খেলাধুলার সঙ্গে সংশ্লিষ্ট, যেমন খেলোয়াড়, কোচ, রেফারি, ম্যানেজার বা ক্রীড়া সাংবাদিকসহ আরও যারা আছে তাদের আমরা ভাতার আওতায় আনব। আমরা মুজিববর্ষের এপ্রিল মাসের মধ্যেই ঘোষণা দেয়ার চিন্তা করেছিলাম। কিন্তু করোনাভাইরাসের কারণে যে তালিকা তৈরি করেছিলাম সেটা স্থগিত রেখেছি। করোনায় ক্ষতিগ্রস্তদের এর সঙ্গে সম্পৃক্ত করা হচ্ছে।ইতিমধ্যে জেলা প্রশাসকদের সঙ্গে কথা বলেছি, আমার সারা দেশের ১১৫০জন খেলোয়াড়কে মাসিক ২ হাজার করে টাকা দেব। এই সমস্যা কেটে গেলেই সব জেলা প্রশাসককে আহ্বান করে আমরা এটা বাস্তবায়ন করব।যুগান্তর: এখন ঘরোয়া ও আন্তর্জাতিক সব খেলাই বন্ধ। এ অবস্থায় খেলোয়াড়দের ফিটনেস ধরে রাখা কতটা চ্যালেঞ্জিং বলে মনে করেন?জাহিদ আহসান রাসেল: এটাও কিন্তু বারবার বলা হচ্ছে। যিনি খেলোয়াড় তার কিন্তু মূল শক্তি হলো ফিটনেস। এখন ফিটনেসই যদি ঠিক না থাকে তাহলে সে কিভাবে খেলবে। তার যে অবস্থা সেটা সে ধরে রাখতে পারবে না। বিশ্বের যেসব খেলোয়াড় আছে, তারা কিন্তু মাঝে মধ্যে ভিডিও দিচ্ছে, ঘরে থেকেই তারা ফিটনেস ফিট রাখতে কাজ করছে। আমরাও খেলোয়াড়দের কাছে আহ্বান জানিয়েছি, ফেডারেশনের সঙ্গে কথা হয়েছে, তারা যাতে তাদের খেলোয়াড়দের জানিয়ে দেয় বাড়িতে থেকেও যেন ফিটনেস ধরে রাখে। কারণ এই সমস্যা তো আর জনমের জন্য না, সমস্যা কেটে গেলে তারা যেন খেলার জন্য প্রস্তুত থাকতে পারে।যুগান্তর: নব্বইয়ের দশকে আমাদের দেশে ফুটবলের যে জোয়াড় ছিল তা এখন শুধুই অতীত, ক্রিকেট উন্নয়নের রাস্তায় থাকলেও হারিয়ে যেতে বসেছে ফুটবল। দেশের ফুটবল উন্নয়নে কী করণীয় বলে মনে করেন?জাহিদ আহসান রাসেল: আসলে ক্রিকেট তো অনেক জনপ্রিয়, এটা নিয়ে কোনো প্রশ্ন নেই। আমরা যদি এখনও গ্রামে-গঞ্জে যাই সেখানে ফুটবল খেলায় যে পরিমাণ দর্শক হয় অন্য খেলায় কিন্তু এত বেশি দর্শক হয় না। তবে আপনি ঠিকই বলেছেন, আমাদের ফুটবল যে পর্যায়ে যাওয়ার কথা ছিল সেখানে যেতে পারেনি। ফুটবলের মান অবনমন হয়েছে। আমরা ফুটবলের উন্নয়নে কাজ করছি। সরকারের পক্ষ থেকেও ফুটবলের জাগরণ তৈরিতে কাজ করা হচ্ছে।আমাদের দেশে ৫৩টা ক্রীড়া ফেডারেশন বা অ্যাসোসিয়েশন রয়েছে, তাদের দিয়েই কিন্তু আমরা বিভিন্ন টুর্নামেন্ট আয়োজন করে থাকি, সেজন্য টাকাও বরাদ্দ দেয়া হয়। কিন্তু আমরা যখন দেখেছি ফুটবল ফেডারেশন সেভাবে উন্নয়ন করতে পারছে না সেজন্য আমরা নিজেরাই মন্ত্রণালয়ের পক্ষ থেকে ফুটবলের উন্নয়নে বিভিন্ন টুর্নামেন্ট আয়োজন করছি। যেটি করার কথা ছিল বাফুফের। এর আগে কখনই মন্ত্রণালয় টুর্নামেন্ট আয়োজন করেনি, আয়োজক ছিল বাফুফে আর্থিক সহযোগিতায় ছিল মন্ত্রণালয়।কিন্তু গত বছর বা তার আগে থেকে আমরা বঙ্গমাতা ও বঙ্গবন্ধু অনূধ্ব-১৭ ফুটবল টুর্নামেন্ট আয়োজন করেছি। ১০১টা বিশ্ববিদ্যালয় নিয়ে ইন্টার ইউনিভার্সিটি টুর্নামেন্ট আয়োজন করেছি, এগুলো কিন্তু ফুটবলের জাগরণেই করা হয়েছে। ফুটবলকে আগের গৌরবের জায়গায় ফিরিয়ে আনতে এবছর থেকে আন্তঃকলেজ টুর্নামেন্ট শুরু করতে চাচ্ছি। এছাড়া অনূর্ধ-১৫ ফুটবল টুর্নামেন্ট ক্রীড়া মন্ত্রণালয়ের মাধ্যমে আমরা আয়োজন করছি।শুধু আয়োজন করাই নয়, ফুটবলারদের স্কিল ডেভলপম্যান্টের জন্য গত বছর আমরা ৪জনকে ব্রাজিলে পাঠিয়ে তাদের বিদেশ থেকে প্রশিক্ষণ দিয়ে এনেছি। এ বছর আমারা চাচ্ছি ছেলে এবং মেয়ে উভয় দলকে বিদেশ সফরে নিয়ে ট্রেনিং করিয়ে নিয়ে আসতে। যেহেতু ফুটবল পিছিয়ে যাচ্ছে সেহেতু আমরা মন্ত্রণালয় দায়িত্ব নিয়েছি। তৃণমূল থেকে উঠে আসা ফুটবলাররা যাতে হারিয়ে না যায় সেজন্য আমাদের পদক্ষেপ নেয়া হয়েছে।প্রাইমারি স্কুল শেষ করেই তরুণরা যাতে হাইস্কুলে এসে ফুটবল টুর্নামেন্টে অংশ নিতে পারে। আবার হাইস্কুল শেষে কলেজ আর কলেজ শেষে যাতে তারা বিশ্ববিদ্যালয়ে লেভেলে গিয়ে ফুটবল টুর্নামেন্টে অংশ নিতে পারে। এই যে একটা চেইন আমরা মন্ত্রণালয় থেকে সরাসরি এটা বাস্তবায়ন করছি। শুধুমাত্র ফুটবলের জাগরণ তৈরিতে আমাদের এটা করা।যুগান্তর: সাফ গেমস, এশিয়ান গেমসহ বিভিন্ন প্রতিযোগিতায় অংশ নিয়ে আর্চারিসহ বিভিন্ন ইভেন্টের খেলোয়াড়রা স্বর্ণপদক জিতে দেশের মান সমুন্নত করছেন। কিন্তু তারা ক্রিকেটারদের মতো সেভাবে পারিশ্রমিক বা সুযোগ-সুবিধা পাচ্ছেন না। এই করোনায় তারাই সবচেয়ে বড় সমস্যায় রয়েছেন। তাদের সমস্যার উন্নয়নে কী করা যেতে পারে?জাহিদ আহসান রাসেল: এই যে, একটু আগে বললাম। ফেডারেশনগুলো বা জেলার ডিসিরা কাজ করছেন। আসলে সামগ্রিকভাবে সবাই ক্ষতিগ্রস্ত, সবাইকে একোমোডেট করার ইচ্ছা থাকলেও সম্ভব হয়ে ওঠে না। ফেডারেশনগুলো সহযোগিতা করছে, আমরা হেল্প করছি।আমাকে যেমন গতকাল সাইকেলিং ফেডারেশন থেকে জানানো হয়েছে, তাদের যারা অসহায় খেলোয়াড় আছেন তাদেরকে প্রতি মাসে চার থেকে ছয় হাজার টাকা করে সহায়তা দেবে।
প্রতিটি ফেডারেশনে যার যতটুকু সামর্থ আছে হেল্প করছে।আমি মনে করি সামগ্রিকভাবে আমাদের এটি করতে হবে। সামর্থবানরা সবাই যদি পাশে এসে দাঁড়ান তাহলে আমার মনে হয় সমস্যা দ্রুত কেটে যাবে। আর যেটা বললেন ক্রিকেট ফুটবলের মতো অন্য ফেডারেশনের খেলোয়াড়রা আর্থিকভাবে স্বচ্ছলতায় নেই। এই কারণে অন্যান্য ইভেন্টে যারা আন্তর্জাতিক টুর্নামেন্টে ভালো করছে তাদেরকে বিভিন্নভাবে চাকরি দেয়াসহ সুযোগ-সুবিধা দেয়া হচ্ছে। যারাই ভালো করতেছে তাদের সেনা, বিমান ও নৌবাহিনী এবং আনসারসহ বিভিন্ন পর্যায়ে চাকরির ব্যবস্থা করা হচ্ছে। এখানে কিন্তু অনেক সুযোগ আছে।যুগান্তর: ক্রিকেটের মানদণ্ড হিসেবে ভাবা হয় টেস্ট ক্রিকেটকে। গত ২০ বছরে আমাদের টেস্টে তেমন কোনো উন্নয়ন হয়নি। টেস্ট ক্রিকেটের উন্নয়নে কোনো পরিকল্পনা আছে কী?জাহিদ আহসান রাসেল: ক্রিকেটের উন্নয়নে বিসিবি যথেষ্ট চেষ্টা করছে। তাদের বিভিন্ন লেভেলে বয়স ভিত্তিক টিম রয়েছে। শুধু টিম থাকাই নয়, বিদেশি কোচের অধীনেও তারা ট্রেনিং করছে। অন্য কোনো খেলায় কিন্তু এই সুযোগটা নেই। ক্রিকেটের অ্যাকাডেমিক দলকেও বিদেশি কোচ দিয়ে প্রশিক্ষণ দেয়া হচ্ছে। এটা অনেক বড় একটা বিষয়।আপনি জানেন, আল্লাহর রহমতে আমাদের অনূর্ধ-১৯ ক্রিকেট দল এ বছরই বিশ্বকাপে ভারতের মতো শক্তিশালী দলকে হারিয়ে প্রথম শিরোপা জিতেছে। এটা আমাদের জন্য অনেক বড় একটা প্রাপ্তি। খেলোয়াড় সৃষ্টিতে ক্রিকেট বোর্ডের পাশাপাশি বিকেএসপিও অনেক অবদান রাখছে। যুব বিশ্বকাপের অনেক খেলোয়াড় বিকেএসপির ছাত্র। ক্রিকেট বোর্ডের পাইপ লাইনও অনেক স্ট্রং।তবে টেস্ট ক্রিকেটের উন্নয়নে আমাদের লংগার ভার্সনের প্রতিযোগতা আরও বাড়ানো হবে। এখানে আমাদের আরও বেশি নজর দিতে হবে। চার দিনের ক্রিকেট ম্যাচে সুযোগ-সুবিধা বৃদ্ধি করতে হবে। তাহলে ওয়ানডে এবং টি-টোয়েন্টির মতো টেস্টেও শক্তিশালী দল গঠন করা যাবে।আল্লাহর রহমতে আমাদের ওয়ানডে এবং টি-টোয়েন্টি দল অনেক শক্তিশালী। যে কোনো দল এখন আর আমাদের বলে কয়ে হারাতে পারবে না। টেস্টেও আমাদে সুদূরপ্রসারী পরিকল্পনা করতে হবে। লংগার ভার্সন ক্রিকেটে আরো বেশি গুরুত্ব দেয়া হলে খেলোয়াড়রা যেমন খেলাধুলা করার সুযোগ পাবে ঠিক তেমনি আমরাও টেস্টে প্রত্যাশিত উন্নতি করতে পারব।যুগান্তরকে সময় দেয়ার জন্য আপনাকে ধন্যবাদ।জাহিদ আহসান রাসেল: আপনাকেও ধন্যবাদ, ভালো থাকবেন।",21/9/2020,sports
ঘরে থেকে যতটা সম্ভব ফিটনেস ধরে রাখার চেষ্টা করছি: তামিম,"করোনাভাইরাসের কারণে থমকে পড়েছে মানুষের স্বাভাবিক জীবন যাত্রা। বন্ধ হয়ে গেছে সব শিল্প-কলকারখানা। গৃহবন্দি হয়ে পড়েছেন সব পেশার মানুষ। ছোঁয়াছে এ ভাইরাসের প্রভাব ক্রীড়াঙ্গনেও পড়েছে। ঘরোয়া ও আন্তর্জাতিক সব খেলাই বন্ধ।



এই সংকট মুহূর্তে ক্রিকেটাররা কী করছেন, তা জানার আগ্রহ অনেকের মধ্যেই রয়েছে। দেশের ক্রীড়ামোদি মানুষের আগ্রহ থেকেই ফোন করা হয় জাতীয় দলের নতুন ওয়ানডে অধিনায়ক তামিম ইকবালকে। ঘরোয়া ও আন্তর্জাতিক সব খেলাই বন্ধ। এই কঠিন পরিস্থিতিতে ফিটনেস ধরে রাখা কতটা চ্যালেঞ্জিং?- এমন প্রশ্নের জবাবে জাতীয় দলের তারকা এ ওপেনার যুগান্তরকে বলেন, আমি আমার মতো করেই প্র্যাকটিস করছি। যতটুকু সময় পাচ্ছি ফিটনেস ধরে রাখার জন্য চেষ্টা করছি। বাসায় বসে তো আর মাঠের মতো অনুশীলন করা যাবে না। যতটুকু করা সম্ভব ততটাই করছি।করোনার সংক্রমণ এড়াতে কী করছেন?- এমন প্রশ্নের জবাবে তামিম বলেন, আসলে এ ব্যাপারে অনেক কথা বলেছি, আমার ফেসবুক পেজে একটা ভিডিও দেয়া আছে সেখান করোনায় করনীয় সম্পর্কে বলা আছে। যদি সেখান থেকে দেখে নিতেন ভালো হতো।নিজের ভেরিফায়েড ফেসবুক পেজে জাতীয় দলের ড্যাশিং ওপেনার তামিম ইকবাল বলেন, করোনাভাইরাস সারা বিশ্বে ছড়িয়ে পড়েছে, বাংলাদেশে তার সংখ্যাও বাড়ছে। প্যানিক করার কিছুই নাই। কিন্তু সবাইকে সাবধান ও সতর্ক থাকতে হবে।করোনাভাইরাস প্রতিরোধে করণীয় প্রসঙ্গে তামিম বলেন, করোনাভাইরাস প্রতিরোধে দুইটা ব্যাপার খুবই গুরুত্বপূর্ণ। প্রথমত-সবাইকে পরিষ্কার পরিচ্ছন্ন থাকা লাগবে, নিয়ম মেনে বারবার হাত ধোয়া লাগবে। চোখ, মুখ ও নাকে হাত দেয়া যাবে না। আরেকটি গুরুত্বপূর্ণ ব্যাপার হলো সামাজিক দূরত্ব বজায় রাখতে হবে।দেশের হয়ে ৬০টি টেস্ট, ২০৭টি ওয়ানডে ও ৭৮টি টি-টেয়েন্টি ম্যাচ খেলে সর্বোচ্চ ২৩টি সেঞ্চুরিসহ ১৩ হাজার ৩৬৫ রান করা তামিম বলেন, করোনা মোকাবেলায় জিততে হলে আমাদের সবাইকে এক সঙ্গে দায়িত্ব পালন করতে হবে। খুব বেশি প্রয়োজন না হলে বাসা থেকে বাইরে না যাওয়া, ভিড় থেকে দূরে থাকা এবং বিভিন্ন অনুষ্ঠান এভয়ড করা। নিজের জন্য, পরিবারের জন্য এবং দেশের জন্য আমাদের কিছু সেক্রিফাইস করতে হবে।বিদেশ থেকে দেশে ফেরা প্রবাসীদের মাধ্যমেই করোনাভাইরাস বাংলাদেশে ছড়িয়ে পড়ছে। সবচেয়ে বেশি আক্রান্ত হচ্ছেন বয়স্করা।এ ব্যাপারে ৩১ বছর বয়সী এ বাঁহাতি ওপেনার বলেন, পরিবারে যারা বয়স্ক আছেন তাদের প্রতি আমাদের খেয়াল রাখতে হবে। বিদেশ থেকে যারা দেশে ফিরেছেন তারা ১৪দিনের হোমকোয়ারেন্টাইন মেনে চলুন। কেউ মিথ্যা গুজব ছড়াবেন না, গুজবে কানও দেবেন না। আমি আমার পরিবার সবকিছু মানার চেষ্টা করছি। সবাই দায়িত্বশীল হলে আমরা এ লড়াইয়ে জিতব ইনশাআল্লাহ।",21/9/2020,sports
খেলা না থাকায় ফিটনেস নিয়ে চিন্তায় আছি: তাসকিন আহমেদ,"করোনাভাইরাসের কারণে পুরো বিশ্ব স্থবির। ছোঁয়াছে এই ভাইরাসের প্রভাব ক্রীড়াঙ্গনেও পড়েছে। বন্ধ হয়ে গেছে সব ধরনের খেলাধুলা। এমন পরিস্থিতিতে খেলোয়াড়দের ফিটনেস ধরে রাখাটা বড় চ্যালেঞ্জ হয়ে দাঁড়িয়েছে।
এ সব বিষয় নিয়েই যুগান্তরের সঙ্গে খোলামেলা কথা বলেছেন, জাতীয় দলের তারকা পেসার তাসকিন আহমেদ। দেশের গতিরময় এ পেস বোলারের একান্ত সাক্ষাৎকারটি নিয়েছেন আল-মামুন।



যুগান্তর: এই সংকট মুহূর্তে কিভাবে সময় কাটছে?তাসকিন আহমেদ: সরকার থেকে যে পরামর্শগুলো দেয়া হয়েছে সেগুলো ফলো করছি। সারাক্ষণ ঘরে থাকছি, প্রয়োজন ছাড়া বের হচ্ছি না। এক মাস হল ঘরেই আছি। পরিবারকে সময় দিচ্ছি। ঘরে থেকে যতটুকু সম্ভব প্র্যাকটিস করছি।আসলে ঘরে থাকতে কষ্টও হচ্ছে। কতক্ষণ ঘরে থাকা যায় বলেন! মাঠের মানুষ ঘরে এভাবে পড়ে থাকতে আর ভালো লাগছে না। দোয়া করি আল্লাহ যেন আমাদের দ্রুত এ সমস্যা থেকে উদ্ধার করেন।যুগান্তর: খেলা নেই, মাঠে প্রাকটিসের সুযোগও নেই। এমন পরিস্থিতিতে ফিটনেস ধরে রাখা কতটা চ্যালেঞ্জিং?তাসকিন আহমেদ: খেলা থাকলে ফিটনেস নিয়ে টেনশন হয় না। খেলা না থাকায় খুবই চিন্তায় আছি। তবে ক্রিকেট বোর্ডের ফিজিওরা আমাদের বিভিন্ন দিক নির্দেশনা দিয়ে যাচ্ছেন। ফিটনেস ঠিক রাখার জন্য যে সব কৌশল বাতলে দিচ্ছেন, সেগুলো ফলো করছি।যুগান্তর: বিশেষজ্ঞরা বলছেন করোনা পরবর্তী সময়ে বিশ্বে আর্থিক সংকট দেখা দেবে। ক্রীড়াঙ্গনেও এর প্রভাব পড়বে। আপনার কি মনে হয়?তাসকিন আহমেদ: অসম্ভব কিছু না। দেখেন দেশের সব গার্মেন্টস-ফ্যাক্টরি, শপিংমল বন্ধ হয়ে আছে। ঘরোয়া ও আন্তর্জাতিক সব খেলা বন্ধ। তার মানে আয়ের রাস্তা বন্ধ হয়ে গেছে। এভাবে বেশি দিন চলতে থাকলে আর্থিক মন্দা তো দেখা দেবেই। এখন আমাদের সামনে একটাই উপায় আছে আল্লাহকে বেশি বেশি ডাকা। পাঁচ ওয়াক্ত নামাজের পাশাপাশি বেশি বেশি নফল নামাজ পড়া, কোরআন পড়া। আল্লাহ যেন আমাদের দ্রুত এই মহামারী থেকে রক্ষা করেন।যুগান্তর: সাধারণ মানুষ তো তারকাদের ফলো করে থাকে। এ মুহূর্তে আপনি কি করছেন? আর সমর্থক-দেশবাসীর উদ্দেশে কী পরামর্শ দেবেন?তাসকিন আহমেদ: আমি আসলে গত এক মাস ধরেই ঘরে আছি। প্রয়োজন ছাড়া বের হচ্ছি না। স্বাস্থ্যবিধি মেনে চলার চেষ্টা করছি। বাববার হাত ধুচ্ছি। সামাজিক দূরত্ব বজায় রাখছি। আপনারাও তাই করুন। নিশ্চিয়ই ঘরে থাকা কষ্টকর। কিন্তু কিছু করার নেই। যেহেতু করোনার ভ্যাকসিন এখনও বের হয়নি, পরিস্থিতি স্বাভাবিক হওয়ার আগ পর্যন্ত ঘরে থাকাই ভালো। বের হলে করোনায় আক্রান্ত হওয়ার শঙ্কা আছে।যুগান্তর: সময় দেয়ার জন্য আপনাকে ধন্যবাদ, ভালো থাকবেন।তাসকিন আহমেদ: আপনিও ভালো থাকবেন ভাই, যতটা সম্ভব সেভে থাকবেন। আপনাদের তো সংবাদ সংগ্রহ করতে অনেক জায়গায় যেতে হয়, তাই না? চেষ্টা করবেন করোনামুক্ত থাকতে, আল্লাহ হাফেজ।",21/9/2020,sports
সংকটের মুহূর্তেও হাসি-খুশি থাকার চেষ্টা করছি: সৌম্য,"করোনাভাইরাসের কারণে পুরো বিশ্ব স্থবির হয়ে পড়েছে। সংবাদ মাধ্যম কিংবা সোশ্যাল মিডিয়ায় চোখ বুলালেই ভেসে আসছে মৃত্যুর খবর। এমন কঠিন পরিস্থিতিতে নববধূকে নিয়েও হাসি-খুশিতে থাকা দুরূহ ব্যাপার। যুগান্তরের সঙ্গে একান্ত সাক্ষাৎকারে এমনটিই বলেছেন জাতীয় দলের তারকা ক্রিকেটার সৌম্য সরকার। এ ওপেনারের নেয়া সাক্ষাৎকারের চুম্বক অংশ তুলে ধরা হল যুগান্তরের পাঠকদের জন্য।



যুগান্তর: করোনাভাইরাসে পুরো বিশ্ব স্থবির। এই অবসর সময়ে কী করছেন?সৌম্য সরকার: কি আর করবো ভাই, গৃহবন্দি হয়ে আছি। মুভি দেখা, বউয়ের সঙ্গে ক্যারাম আর লুডু খেলে সময় কাটাচ্ছি। বিকাল হলে ছাদে ঘুড়ি ওড়াই। এ ছাড়া পরিবারের রান্নার কাছে প্রয়োজনীয় বিভিন্ন জিনিসপত্র এগিয়ে দিয়ে হেল্প করছি।যুগান্তর: করোনার প্রভাব ক্রীড়াঙ্গনেও পড়েছে, আন্তর্জাতিক ও ঘরোয়া সব খেলাই বন্ধ। এই মুহূর্তে ফিটনেস ধরে রাখতে কি করছেন?সৌম্য সরকার: আসলে এমন পরিস্থিতিতে ফিটনেস ধরে রাখা সত্যিই কষ্টকর। মাঠে যেভাবে অনুশীলন করা যায়, সেটা কি আর ঘরে করা সম্ভব? হালকা কিছু ব্যায়াম করে ফিট থাকার চেষ্টা করছি।যুগান্তর: করোনা মোকাবেলায় দেশবাসীর উদ্দেশে আপনার কী পরামর্শ?সৌম্য সরকার: সরকারের যে নীতিমালা রয়েছে, বিশেষজ্ঞ চিকিৎসকরা যে সব পরামর্শ দিয়ে যাচ্ছেন- সেগুলো আমাদের এখন ঠিকঠাক পালন করা উচিত। নিজের এবং পরিবারের প্রতি ভালোবাসা থাকলে অবশ্যই আমাদের এখন সেসব নির্দেশনা মেনে চলা উচিত। সবাই যদি ঘরে থাকে তাহলে আমার বিশ্বাস করোনাভাইরাসের সংক্রমণ থেকে রক্ষা পাওয়া সম্ভব হবে।যুগান্তর: ফেব্রুয়ারিতে বিয়ে করেছেন, দাম্পত্য জীবন কেমন কাটছে?সৌম্য সরকার: ভালোই কাটছে (গম্ভীর স্বরে)যুগান্ত: বৈবাহিক জীবন কতটা ইনজয় করছেন?সৌম্য সরকার: এই কঠিন মুহূর্তে ইনজয়ের কোনো সুযোগ আছে? বন্দি জীবন কাটাচ্ছি ভাই, এখন আবার ইনজয়! সব সবময় টেনশনে আছি। পুরো বিশ্বের যা অবস্থা, দেশে এবং আশপাশে যা হচ্ছে তাতে ভালো থাকার সুযোগ কোথায়। এতকিছুর পরও চেষ্টা করছি সব সময় হাসি-খুশি থাকার, পরিবারকে প্রফুল্ল রাখার। দ্রুত এই সমস্যা কেটে যাক সেই প্রার্থনাই করি।যুগান্তর: প্রিয়ন্তী দেবনাথ পূজার সঙ্গে কিভাবে পরিচয় হল?সৌম্য সরকার: সেটা তো ভাই পুরনো কথা। ওর বোনের বিয়ের রিসিপশনের দিন ভোরবেলা পূজাকে আমি প্রথমে প্রেমের প্রস্তাব দিয়েছিলাম। তারপর থেকেই মন দেয়া-নেয়া। তবে ও খেলাধুলা অতটা পছন্দ করত না। আমি ভালো কিছু করলেই ওকে বলতাম। এভাবেই চলত আমাদের প্রেম নিবেদন।যুগান্তর: ক্যারিয়ারের শুরুর দিকে আপনার ক্রিকেট রোল কি ছিল?সৌম্য সরকার: শুরু থেকেই ওপেনিংয়ে ব্যাটিং করতাম। ব্যাটিং করাই আমার নেশা ছিল। ব্যাটিং করতে ভালো লাগে।যুগান্তর: কখন মনে হয়েছে ক্রিকেটকে পেশা হিসেবে নেয়া যায়?সৌম্য সরকার: ২০০৭ সালে অনূর্ধ্ব-১৭ দলের হয়ে বিদেশ সফরে যাওয়ার কথা ছিল। কিন্তু আমার পাসপোর্ট না থাকায় যেতে পারিনি। তখন এতটা খারাপ লেগেছিল তা বলে বুঝাতে পারব না। তখনই টার্গেট করি ক্রিকেটই হবে আমার পেশা। ক্রিকেটে সাফল্য পাওয়ার পর জন্য তারপর থেকেই কঠোর পরিশ্রম শুরু করি।যুগান্তর: কোন প্রতিপক্ষের বিপক্ষে খেলতে নামলে ভেতর থেকে উত্তেজনা তৈরি হয়, সেরাটা উজাড় করে দেয়ার বেশি তাগিদ জাগে?সৌম্য সরকার: আসলে আলাদা কোনো প্রতিপক্ষ নেই। মাঠে নামলে কার সঙ্গে খেলছি সেই দিকে চিন্তা না করে বরং আমি আমার মতো করে সেরাটা দেয়ার চেষ্টা করি। সব সময়ই টার্গেট থাকে দলের চাওয়া যেন পূরণ করতে পারি।যুগান্তর: কোন প্রতিপক্ষের সঙ্গে খেলতে নামলে বেশি চ্যালেঞ্জিং মনে হয়, ভেতর থেকে বাড়তি চাপ অনুভব হয়?সৌম্য সরকার: ওভাবে আসলে কখনই ভাবিনি। ভালো করার চিন্তা নিয়েই নামি। যতটুকু সময় উইকেটে থাকি চেষ্টা করি রান করার।যুগান্তর: ওপেনিংয়ে ব্যাটিংয়ের পাশাপাশি বোলিংয়েও বেশ পারদর্শী, কোন ব্যাটসম্যানকে আউট করার স্বপ্ন দেখেন?সৌম্য সরকার: এমন কোনো টার্গেট আমার নেই। যে ব্যাটসম্যান স্ট্রাইকে থাকে তাকেই চেষ্টা করি দ্রুত আউট করে সাজঘরে ফেরাতে।যুগান্তর: ব্যাটসম্যান নাকি বোলাররা বেশি শান্ত প্রকৃতির হয়?সৌম্য সরকার: অবশ্যই ব্যাটসম্যান। বোলারদের চেয়ে ব্যাটসম্যানরা একটু শান্ত প্রকৃতির হয়ে থাকে।যুগান্তর: কোন ক্রিকেটারের মতো হওয়ার স্বপ্ন দেখেন?সৌম্য সরকার: (কিছুটা সময় ভেবে) সৌম্যর মতোই হতে চাই। অন্য করো মতো চাইলেও তো আর হতে পারব না। আমি আমার মতো করেই সেরা ক্রিকেটার হতে চাই।যুগান্তর: আপনার পছন্দের খেলোয়াড় কে?সৌম্য সরকার: ভারতের সাবেক তারকা ক্রিকেটার যুবরাজ সিং। তার ব্যাটিং স্টাইল আমার কাছে খুব ভালো লাগে।যুগান্তর: ক্যারিয়ারের শেষ দিকে নিজেকে কোন পজিশনে দেখতে চান?সৌম্য সরকার: টার্গেট তো আছেই ভালো কিছু করার। তবে ওরকম কোনো লক্ষ্য সেট করিনি। যতদিন খেলব চেষ্টা করব নিজের এবং দলের সম্মান বজায় রাখতে। দেশের হয়ে সেরাটা উজাড় করে দেয়াই প্রধান টার্গেট।",21/9/2020,sports
"ফুটবল খেলেই ভালো আছি, কোনো আফসোস নেই: জীবন","একটা সময়ে দেশে ফুটবলেরই জোয়ার ছিল। সেটা এখন সুদূর অতীত। ফুটবলের চেয়ে পিছিয়ে থেকেও প্রত্যাশার চেয়েও ভালো করছে ক্রিকেট। বেড়েছে ক্রিকেটের জনপ্রিয়তা। বাড়ানো হয়েছে সব ধরনের সুযোগ-সুবিধা।



অন্যদিকে ফুটবল দিন দিন অতল গহীনে হারিয়ে যাচ্ছে। ক্রিকেটাররা যে ধরনের সুযোগ-সুবিধা এবং বোর্ড থেকে মাসিক সম্মানি পান তার কোনো বালাই নেই ফুটবলে। তারপরও ফুটবল খেলেই সন্তুষ্ট নাবিব নেওয়াজ জীবন। জাতীয় দলের এ তারকা ফুটবলার শনিবার সন্ধ্যায় যুগান্তরকে দেয়া একান্ত সাক্ষাৎকারে নিজের ফুটবল হওয়াসহ বিভিন্ন বিষয় নিয়ে খোলামেলা কথা বলেছেন। তার সেই সাক্ষাৎকারের চুম্বক অংশ তুলে ধরা হল। যুগান্তর: কেমন আছেন, কোথায় আছেন?নাবিব নেওয়াজ জীবন: আলহামদুলিল্লাহ ভালো আছি। ঢাকায় আবাহনী ক্লাবে হোমকোয়ারেন্টাইনেই ছিলাম। এখন গ্রামে চলে এসেছি। তার কারণ খেলা থাকায় সেভাবে পরিবারকে সময় দেয়া হয় না। ছুটি পাওয়ায় গ্রামে এসে পরিবারকে সময় দিতে পারছি ভালো লাগছে। যুগান্তর: আপনার ফুটবলার হয়ে ওঠার গল্প শোনাবেন?নাবিব নেওয়াজ জীবন: ছোটবেলা থেকেই ফুটবলের প্রতি ঝোঁক ছিল। ফাইভ-সিক্সে পড়া অবস্থা থেকেই ফুটবল খেলি। আমার দাদা (আফতাব হোসেন মণ্ডল) জাতীয় পর্যায়ে ফুটবল খেলেছিলেন। তিনি স্বাধীনতার পূর্বে ইস্টবেঙ্গল দলের খেলোয়াড় ছিলেন। আমি যখন ছোট তখন দাদা মারা যান। উনি জীবত থাকলে ওনার গল্প শুনতে পারতাম। আমার বাবা (কাদের নেওয়াজ শাহী) তিনিও ফুটবলার ছিলেন। জেলায় পর্যায়ে খেলেছেন। আমার চাচা (শাহিনুল কবির শিমুল) জাতীয় পর্যায়ে খেলেছেন। বলতে পারেন পারিবারিকভাবেই ফুটবলের প্রতি আমার ঝোঁক ছিল।যুগান্তর: ক্রিকেট, হকি বা অন্যসব ইভেন্ট রেখে ফুটবল কেন বেছেনিলেন?নাবিব নেওয়াজ জীবন: আমি যদিও ব্রাজিলের সমর্থক, তবে রোনালদিনহোর ছবি ঘরে টাঙ্গিয়ে রাখতাম। অন্যসব ইভেন্টের থেকে ফুটবল বেশি ভালোবাসতাম। পারিবারিকভাবেও ফুটবলের প্রতি প্রেম ছিল। সবাই বলত তোমার দাবা, বাবা ও চাচারা ভালো মানের ফুটবলার ছিলেন তুমিও ফুটবলার হও। যুগান্তর: কিভাবে পেশাদার ফুটবলার হয়ে উঠলেন?নাবিব নেওয়াজ জীবন: ২০০৫ সালে আমার বয়স ১৪ কি ১৫ ছিল। তখন অনূর্ধ্ব-১৬ জেলা দলের হয়ে খেলতে জেলা শহরে গিয়েছিলাম। কিন্তু বাদ পড়ে যাই। সেই সময় গাইবান্ধার একটি হাইস্কুলের শারীরিক শিক্ষক হিসেবে কর্মরত ছিলেন নুর আলম সরকার। তিনি আমাকে গাইবান্ধায় যেতে বলেন। যাওয়ার পর খেলার সুযোগ পাই। সেই বছরই আমি জেলা চ্যাম্পিয়ন দলের হয়ে খেলতে ঢাকায় এসেছিলাম। 
ঢাকায় এসে তিন ম্যাচ খেলে দুটি গোল করার পর বাফুফের অনূর্ধ্ব-১৭ দলে ডাক পাই। সিঙ্গাপুর-ভিয়েতনাম সফরের আগে তিন মাস প্রাকটিস করেও বাদ পড়ে যাই। ২০০৬ সালে নোয়াখালী দলের হয়ে আমি পাইওনিয়ারে খেলি, ১২ ম্যাচে ১৩টি গোল করে টুর্নামেন্টে সেরা হই। তবে আমরা ফাইনালে গিয়ে হেরে যাই। এরপর ২০১০ সালে চট্টগ্রাম মোহামেডান ক্লাবে খেলার পর ঢাকার এক বড় ভাই বারিধারা ক্লাবের হয়ে প্রথম বিভাগে (বাংলাদেশ চ্যাম্পিয়ন্স লিগে) খেলার সুযোগ করে দেন। ২০১২ সালে ১১ ম্যাচে ১৩টি গোল করে সর্বোচ্চ গোলদাতা হয়েছিলাম। সেই বছর বারিধারা প্রিমিয়ার লিগে উঠে যায়। এরপর আমি বিজেএমসিতে চলে যাওয়ায় প্রমোশন বাইন্ডিং হওয়াতে ওই বছর খেলতে পারিনি। তবে সাড়ে তিন লাখ টাকা জরিমানা দেয়ার পর খেলার সুযোগ পাই, দুই বছর বিজেএমসিতে খেলেছিলাম। এরপর ২০১৫ সালে জাতীয় দলের হয়ে প্রথম কিরগিজস্তানের বিপক্ষে তাদের মাঠে খেলার সুযোগ পাই। যুগান্তর: কখন মনে হয়েছিল ফুটবলকে পেশা হিসেবে নেয়া যায়?নাবিব নেওয়াজ জীবন: গ্রামের মাঠে ভালো খেলার পর নিজের মধ্যে গোল করার নেশা চলে আসে। তারপর মনে হয়েছে ফুটবলকে পেশা হিসেবে নিলে খারাপ হয় না। যুগান্তর: ফুটবলার হিসেবে কাকে ফলো করেন?নাবিব নেওয়াজ জীবন: আমি আসলে কাউকে ফলো করি না। ফলো করে তো তাদের মতো হতে পারব না। পছন্দ করি, মেসি-রোনালদোকে। এছাড়া যারা ভালো স্ট্রাইকার তাদের পছন্দ করি। তাদের খেলা দেখি।যুগান্তর: ফুটবলার না হলে পেশা হিসেবে কী বেছে নিতেন?নাবিব নেওয়াজ জীবন: আসলে এভাবে কখনও চিন্তা করিনি। হয়তো কোনো ব্যবসা করতাম। গ্রামেই থেকে যেতাম।যুগান্তর: ফুটবল ছাড়া অন্য কোন খেলা ভালো লাগে?নাবিব নেওয়াজ জীবন: টেনিস খেলা পছন্দ করি। নিজে খেলতে পছন্দ করি রেকেট। এ ছাড়া ক্যারাম খেলতেও ভালো লাগে।যুগান্তর: ক্যারিয়ারের সেরা মুহূর্ত?নাবিব নেওয়াজ জীবন: গতবার এএফসি কাপে আমরা আবাহনীর হয়ে ভারতের গুয়াহাটিতে স্বাগতিক ভারতকে হারিয়েছিলাম। এর আগে এএফসি কাপে বাংলাদেশ কখনও কোয়ালিফাই করতে পারেনি। সেই ম্যাচটির অনুভূতি অন্যরকম ছিল, বলে বোঝাতে পারব না। যুগান্তর: ক্যারিয়ারের সবচেয়ে খারাপ মুহূর্ত কোনটি?নাবিব নেওয়াজ জীবন: আমি যখন জাতীয় দলের হয়ে গোল করতে না পারি তখন বেশি খারাপ লাগে। এখান থেকে উত্তরণের জন্য যথেষ্ট চেষ্টা করছি।যুগান্তর: ক্লাব ফুটবলে আপনি তো সফল, জাতীয় দলে সাফল্য না পাওয়ার কারণ কি?নাবিব নেওয়াজ জীবন: আসলে এটা কেন হয় জানি না। আমার ভাগ্যের কারণে নিশ্চিত হওয়া গোলও হয়নি। কেন হয়নি আমি ঠিক বলতে পারব না। যুগান্তর: অবসর সময়ে কি করতে ভালো লাগে?নাবিব নেওয়াজ জীবন: পরিবারকে সময় দেয়া, বন্ধুদের সঙ্গে আড্ডা, এ ছাড়া পরিবারের সঙ্গে বাইরে খাবার খেতে ভালো লাগে।যুগান্তর: ছুটি কাটানোর প্রিয় জায়গা কোনটি?নাবিব নেওয়াজ জীবন: গ্রামে গেলে ভালো আগে। আমার গ্রামই আমার কাছে সেরা জায়গা। কারণ গ্রামে সকালে বাসা থেকে বের হলেই পরিচিত মুখগুলো দেখা যায়, পরিবারের সঙ্গে সময় কাটাতে ভালো লাগে। যুগান্তর: জাতীয় দলের ফুটবলারদের মাসিক কোনো পারিশ্রমিক নেই, নেই ভালো মানের কোনো সুযোগ সুবিধাও। এ সব ভাবলে কখনও আফসোস হয়?নাবিব নেওয়াজ জীবন: ভাই ফুটবল আমার রক্তে মিশেগেছে। টাকা-পয়সা নিয়ে আমি কখনই চিন্তা করি না। বড় কোনো চাওয়াও নেই। ফুটবল খেলে যা পেয়েছি তাতেই খুশি। তবে থাকলেতো অবশ্যই ভালো হতো, আরও ভালো খেলার অনুপ্রেরণ পেতাম। নাবিব নেওয়াজ জীবনের সংক্ষিপ্ত পরিচয়নাম: নাবিব নেওয়াজ জীবন।জন্ম: গাংনগর, শিবগঞ্জ, বগুড়া।বাবার নাম: কাদের নেওয়াজ শাহী।মায়ের নাম: রশিদা বেগম।কয় ভাই বোন: দুই ভাই ও এক বোন। বড় ভাই ঢাকায় চাকরি করেন। বোন বিবাহিত।পড়াশোন: এইচএসসি পাস। পেশাদার ফুটবল ক্লাব: প্রিমিয়ারে বিজেএমসি (২০১২-১৩), (আবাহনী-২০১৫-বর্তমান)। মোট গোল: জাতীয় দলে ২৫-২৬টি ম্যাচে চার গোল, ক্লাব ফুটবলে বিজেএমসিতে ৮টি আর আবাহনীতে চার মৌসুমে ৩৭ গোল।প্রিয়-অপ্রিয়প্রিয় খাবার: মায়ের হাতের যে কোনো রান্না করা খাবার।প্রিয় গান: জেমসের গাওয়া সেই গানটি-তুমি মিশ্রিত লগ্ন মাধুরির জলে ভেজা ...।প্রিয় ফুল: অবশ্যই গোলাপ।প্রিয় রং: লাল-কালো-সাদা।",21/9/2020,sports
টাইগারদের টেস্ট উন্নয়নে সারোয়ার ইমরানের পরামর্শ,"টেস্ট ক্রিকেটের মাধ্যমেই একটি দলের মানদণ্ড বিবেচনা করা হয়। অথচ ১৯ বছর ধরে টেস্ট খেলেও আভিজাত্যের এ ফরম্যাটটি সেভাবে রপ্ত করতে পারেনি বাংলাদেশ দল। সবশেষ খেলা ৬ টেস্টের মধ্যে পাঁচটিতে ইনিংস ব্যবধানে হেরে যায় টাইগাররা।



টেস্ট ক্রিকেটে টাইগারদের ব্যর্থতায় রীতিমতো হতাশ বাংলাদেশের অভিষেক টেস্ট দলের প্রধান কোচের দায়িত্ব পালন করা সারোয়ার ইমরান। ক্রিকেটের এ আদী ফরম্যাটে উন্নয়নে বেশ কিছু পরামর্শ দিয়েছেন দেশের অভিজ্ঞ এ কোচ।মঙ্গলবার সন্ধ্যায় যুগান্তরের সঙ্গে একান্ত আলাপে সারোয়ার ইমরান বলেন, ২০০০ সাল থেকে আমরা টেস্ট ম্যাচ খেলছি, প্রায় ২০ বছর ধরে টেস্ট খেলার পরও আমাদের এখনও ইনিংস পরাজয় মানতে হয়। এটা খুবই কষ্টের এবং লজ্জার বিষয়। এর চেয়ে হতাশার আর কিছুই হতে পারে না। তবে আমরা আসলে সেভাবে টেস্ট ম্যাচ খেলারও সুযোগ পাই না। অন্য দলগুলো যেভাবে ধারাবাহিক টেস্ট ম্যাচ খেলে আমরা সেই সুযোগ পাই না। কালে-ভদ্রে টেস্ট ম্যাচ খেললে এমন বাজে ফল হবেই।আমরা যেমন ওয়ানডে ম্যাচ বেশি খেলি, তাই তুলনামূলক ওয়ানডেতে ভালো হচ্ছে। টেস্টেও যদি নিয়মিত খেলা থাকে তাহলে উন্নয়ন হবে। টেস্ট ক্রিকেটের উন্নয়নে করণীয় প্রসঙ্গে দেশের এ অভিজ্ঞ কোচ বলেন, টেস্ট ক্রিকেটে ভালো করতে হলে আমাদের চারদিনের ম্যাচ বেশি করে খেলার অভ্যাস গড়তে হবে। ঘরোয়া যে লংগার ভার্সন প্রতিযোগিতাগুলো আছে সেখানে সব ধরনের সুযোগ-সুবিধা ও মিডিয়া কাভারেজ বাড়াতে হবে। বিসিএল ও জাতীয় লিগসহ লংগার ভার্সনের যে প্রতিযোগতিগুলো আছে সেখানে সাধারণত স্পিনাররাই বেশি বোলিং করে। পেস বোলারদের তেমন পাওয়া যায় না। অথচ আন্তর্জাতিক লেভেলে গিয়ে ব্যাটসম্যানদের বিশ্বসেরা পেস বোলারদেরই বেশি মোকাবেলা করতে হয়। ঘরোয়া লিগে যদি পেস বোলিং খেলার অভ্যাস না থাকে তাহলে আন্তর্জাতিক পর্যায়ে গিয়ে কোনো ব্যাটসম্যানের পক্ষেই ভালো করা সম্ভব নয়। টেস্ট ক্রিকেটের উন্নয়নে এটাও একটা বড় ফ্যাক্টর। তাছাড়া ঘরোয়া আর আন্তর্জাতিক ক্রিকেটের উইকেট সম্পূর্ণ আলাদা। ঘরোয়া ক্রিকেটে মানসম্পন্ন উইকেটে খেলা না হলে আন্তর্জাজিত পর্যায়ে গিয়ে ভালো করা খুবই কঠিন। পারিশ্রমিকও একটা ব্যাপার আছে। ঢাকা লিগে ওয়ানডে ফরম্যাটে খেললে ক্রিকেটারা যে পারিশ্রমিক পান, চারদিনের ম্যাচ খেললেও যদি একই পারিশ্রমিক পান তাহলে লংগার ভার্সন ক্রিকেট খেলার আগ্রহ বাড়বে কি করে? নির্দিষ্ট পরিকল্পনার অভাবগত সপ্তাহে অনূর্ধ্ব-১৯ বিশ্বকাপে যে দলটা দক্ষিণ আফ্রিকায় গিয়ে চ্যাম্পিয়ন হয়ে এলো তারা কিন্তু একদিনে এই পর্যায়ে আসেনি। তাদের নিয়ে দীর্ঘ দুই বছরের পরিকল্পনা ছিল। তারা একই প্ল্যাট ফর্মে দীর্ঘদিন ছিল। তাদের ঘুরিয়ে-ফিরিয়ে বিভিন্ন কন্ডিশনে বিভিন্ন প্রতিপক্ষের সঙ্গে খেলানো হয়েছে। তার ফল আমরা পেয়েছি। জাতীয় দলের ক্রিকেটারদের নিয়ে আমাদের লংটাইম কোনো পরিকল্পনা নেই। দীর্ঘ সময়ের জন্য পরিকল্পনা না করা হলে ভালো করা আদৌ সম্ভব নয়। এ ছাড়া সবশেষ আফগানিস্তানের সঙ্গে ঘরের মাঠে যে দলটা খেলল, ভারত সফরে দেখা গেল বেশকিছু পরিবর্তন। এরপর পাকিস্তান সফরেও একই অবস্থা, দলে একাধিক পরিবর্তন। এখন আবার জিম্বাবুয়ে সিরিজে কয়েকজনকে বাদ দেয়া হয়েছে। ক্রিকেটাররা এভাবে দলে আসা-যাওয়ার মধ্যে থাকলে ভালো করবে কি করে? এতে ক্রিকেটারদের মধ্যে হতাশা কাজ করবে। পারফর্ম করতে না পারলেই বাদ পড়ে যাব, এমন শঙ্কার মধ্যে থেকে কোনো ক্রিকেটারের পক্ষেই ভালো কারা সম্ভব নয়। যাকে দলে নেয়া হবে তাকে যথাযথ সুযোগ দিতে হবে। সে যদি ফেল করে তাহলে নতুন কাউকে ভাবা হবে। কিন্তু হাতে গোনা কয়েকটা ম্যাচ দেখে বাদ দেয়া ঠিক নয়। এসব কারণেই আমরা ভালো মানের টেস্ট ক্রিকেটার পাচ্ছি না, আর টেস্টেও উন্নয়ন হচ্ছে না। আমরা হয়ত অস্ট্রেলিয়া, ইংল্যান্ড, ভারত ও পাকিস্তানের মতো বড় দলগুলোকে হারিয়েছি, সেটা ঠিক আছে। কিন্তু সেটা ওয়ানডেতে। টেস্টে আমাদের তেমন কোনো সাফল্য নেই বললেই চলে। বড় কোনো দলকে হারানোর তেমন কোনো স্মৃতিও আমাদের নেই। টেস্টে ভালো করতে না পারলে অন্যরা আমাদের মূল্যায়নও করবে না, কাজেই টেস্ট ক্রিকেটের উন্নয়নে আমাদের এখনই সুদূর প্রসারি পরিকল্পনা করা উচিত।",21/9/2020,sports
"পাকিস্তানে ভালো খেলাই আমার টার্গেট, অন্য কোনো চিন্তা নেই","বিপিএলের সদ্য শেষ হওয়া আসরে তরুণ ক্রিকেটারদের মধ্যে যারা বেশি আলো ছড়িয়েছেন তাদের মধ্যে সবচেয়ে আলোচিত হাসান মাহমুদ। কারণ বিপিএল শেষ হতেই জাতীয় দলে ডাক পেলেন লক্ষ্মীপুরের এ ক্রিকেটার। ২০১৪ সালে লক্ষ্মীপুর আলিয়া মাদ্রাসা থেকে দাখিল পাস করে বর্তমানে লক্ষ্মীপুর সরকারি কলেজে অধ্যয়নরত রয়েছেন হাসান মাহমুদ।



২০ বছর বয়সী এ তরুণ পেসার নিজের ক্রিকেটার হওয়াসহ বিভিন্ন বিষয় নিয়ে খোলামেলা কথা বলেছেন যুগান্তরের সঙ্গে। তার সাক্ষাৎকারটি নিয়েছেন যুগান্তরের স্পোর্টস রিপোর্টার আল-মামুন। পাঠকদের জন্য সাক্ষাৎকারের চুম্বক অংশ তুলে ধরা হল।যুগান্তর: জাতীয় দলে ডাক পেলেন, আপনার অনুভূতি কী? হাসান মাহমুদ: আসলে অনুভূতি বলে বুঝাতে পারব না। বিপিএল শেষে আমি গ্রামের বাড়ি লক্ষ্মীপুর ছিলাম। বা-মার সঙ্গে বসেই কথা বলছিলাম, তখন ক্রিকেট বোর্ড থেকে ফোন করে জানানো হল আমি জাতীয় দলের সঙ্গে পাকিস্তান সফরে যাচ্ছি, শুনে খুব খুশি হয়েছি। আমার পরিবারের সবাই খুশি। আশা করছি পাকিস্তান সফরে প্রত্যাশিত পারফর্ম করতে পারব। যুগান্তর: জাতীয় দলে সুযোগ পাওয়ার পেছনে কোন টুর্নামেন্ট বেশি অবদান রেখেছে?হাসান মাহমুদ: বিপিএলের আগে ইমার্জিং কাপ এবং নেপালে এসএ গেমসে ভালো খেলায় বিপিএল প্লেয়ার ড্রাফটে ‘ই’ ক্যাটাগরিতে ছিলাম। আমি আসলে ভাগ্যবান যে ঢাকা প্লাটুনের মতো একটি তারকাসমৃদ্ধ দলে মাশরাফি ভাইয়ের নেতৃত্বে খেলার সুযোগ পেয়েছি। দলে তিন পাকিস্তানি শহীদ আফ্রিদি, শাদাব খান, ফাহিম আশরাফ এবং শ্রীলংকান অলরাউন্ডার থিসেরা পেরেরা থাকা সত্ত্বেও খেলার সুযোগ পেয়েছি। টিম ম্যানেজমেন্ট আমার ওপর আস্থা রেখেছেন। কোচিং স্টাফদের আমার প্রতি বিশ্বাস ছিল। তাছাড়া মাশরাফি ভাই আমাকে অনেক সুযোগ দিয়েছেন। বিপিএল পারফরম্যান্স নিয়ে আমি হ্যাপি, প্রথমবার হিসেবে ভালো হয়েছে। মূলত বিপিএলে ভালো করায় জাতীয় দলে সুযোগ পেয়েছি। যুগান্তর: জাতীয় দলে সুযোগ পাওয়াটা প্রত্যাশা ছিল?হাসান মাহমুদ: বিপিএল খেলার সময় চেষ্টা করেছি ভালো করার। বিপিএলে ভালো করলে যে জাতীয় দলে খেলার সুযোগ আসবে এটা আমার মাথায় ছিল না। আমি আমার মতো পারফর্ম করে গেছি। তবে এত তাড়াতাড়ি জাতীয় দলে সুযোগ আসবে কখনও ভাবিনি। যেহেতু সুযোগ এসেছে চেষ্টা করব নিজের শতভাগ দেয়ার। যুগান্তর: পাকিস্তান সফর নিয়ে যদি কিছু বলেন-হাসান মাহমুদ: পাকিস্তান সফর নিয়ে আমার মধ্যে তেমন কোনো দুশ্চিন্তা নেই। যেহেতু খেলতে যাচ্ছি খেলায়ই ফোকাস দিচ্ছি। ভালো খেলাই আমার টার্গেট। অন্যদিকে কোনো চিন্তা নেই।যুগান্তর: আপনার ক্রিকেটার হওয়ার গল্প বলুন-হাসান মাহমুদ: আমি লক্ষ্মীপুর আলিয়া মাদ্রাসায় পঞ্চম শ্রেণিতে পড়ার সময় থেকেই পুরোদমে ক্রিকেট খেলা শুরু করি। সেই সময় থেকেই খুব ভালো বোলিং করতাম। লক্ষ্মীপুর জেলার হয়ে বয়সভিত্তিক দলে ভালো করার পর বিভাগে সুযোগ পাই। এরপর জাতীয় পর্যায়ে ২০১৭ সালে ভারতের বিপক্ষে অনূর্ধ্ব-১৭ দলের হয়ে কক্সবাজারে খেলি। এরপর চট্টগ্রামের হয়ে জাতীয় লিগে খেলি, সেখানে ভালো করায় ২০১৮ সালে নিউজিল্যান্ডে অনুষ্ঠিত অনূর্ধ্ব-১৯ বিশ্বকাপে অংশ নেয়ার সুযোগ পাই। যুগান্তর: কখন মনে হয়েছে ক্রিকেটকে পেশা হিসেবে নেয়া যায়?হাসান মাহমুদ: জেলা দল হয়ে বিভাগ, এরপর যখন দেশের হয়ে অনূর্ধ্ব-১৯ বিশ্বকাপ খেলার সুযোগ পেলাম তখন মনে হয়েছে ক্রিকেটকে পেশা হিসেবে নেয়া যায়। যুগান্তর: ফুটবল, হকিসহ অন্যসব ইভেন্ট রেখে ক্রিকেট কেন বেছে নিলেন?হাসান মাহমুদ: ক্রিকেট ভালো লাগে, ব্যাটে-বলে যে খেলাটা হয় সেটাই মজার। তাছাড়া ছোট বয়স থেকেই ক্রিকেট খুব পছন্দ করতাম।যুগান্তর: ক্রিকেটার না হলে কী হতেন?হাসান মাহমুদ: ক্রিকেটার না হলে অন্য কিছু করতাম। পড়াশোনা করে অন্য কোনো চাকরির চেষ্টা করতে হতো।যুগান্তর: অন্য কিছু বলতে কী হতেন?হাসান মাহমুদ: আসলে ক্রিকেটার না হলে ইঞ্জিনিয়ার হতাম। যুগান্তর: আপনার প্রিয় ক্রিকেটার কে?হাসান মাহমুদ: আমার প্রিয় ক্রিকেটার মাহমুদউল্লাহ রিয়াদ ভাই। ওনার খেলার স্টাইল আমার খুব ভালো লাগে। তাছাড়া ব্যক্তি হিসেবেও উনি অনেক ভালো। তাছাড়া মাশরাফি ভাই তো আছেনই।যুগান্তর: ভবিষ্যতে কোন ক্রিকেটারের মতো হতে চান?হাসান মাহমুদ: অবশ্যই মাশরাফি ভাইয়ের মতো দেশসেরা ক্রিকেটার হতে চাই। অনেক আগ থেকেই ওনাকে অনুসরণ করি। আর বিদেশি শোয়েব আখতার ও ব্রেট লিকে অনুসরণ করতাম। এখন অবশ্য যারা ১৪০ কিলোমিটারের চেয়েও বেশি গতিতে বল করে তাদের ফলো করি। যুগান্তর: অবসর সময়ে কী করেন?হাসান মাহমুদ: ঘুরতে পছন্দ করি। যুগান্তর: ক্রিকেট ছাড়া আপনার প্রিয় খেলা কী?হাসান মাহমুদ: ফুটবল। অবসর সময় পেলেই ফুটবল খেলা দেখি।যুগান্তর: আপনার ফেভারিট ফুটবলার?হাসান মাহমুদ: আর্জেন্টাইন তারকা লিওনেল মেসি। ",21/9/2020,sports
আম্পায়ারের সেই ভুল নিয়ে ম্যাচ রেফারির কাছে আবেদন পাঞ্জাবের,"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে।



গতকাল দিল্লি বনাম পাঞ্জাবের ম্যাচে আম্পায়ার নিতিন মেননের ভুলে ম্যাচ হাতছাড়া হয়েছে প্রীতি জিন্তার দলটির।আম্পায়ারকে কাঠগড়ায় দাঁড় করিয়ে এ বিষয়ে টুইট করেছেন ভারতের সাবেক ওপেনার বীরেন্দ্র শেবাগ ও বিশ্লেষক আকাশ চোপড়া।ভারতের বাইরের তারকা ক্রিকেটাররাও বিষয়টি নিয়ে সোচ্চার হয়েছেন।আম্পায়ার নিতিন মেননের ওই ভুল সিদ্ধান্ত সংশ্লিষ্ট একটি ভিডিও সোশ্যাল মিডিয়ায় আপলোড করে ভারতীয় নেটিজেনদের দাবি, আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো।অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল। এবার জানা গেছে, বিষয়টিকে ছেড়ে দিতে চায় না পাঞ্জাব কর্তৃপক্ষ। এ বিষয়ে ম্যাচ রেফারি জাভাগাল শ্রীনাথের কাছে আনুষ্ঠানিক আবেদন করেছেন তারা। এর পেছনে যথেষ্ট কারণও রয়েছে। কেননা এ দুই পয়েন্টের জন্য হাতছাড়া হতে পারে তাদের প্লে-অফের টিকিট। এ বিষয়ে কিংস ইলেভেন পাঞ্জাবের প্রধান নির্বাহী সতীশ মেনন প্রেস ট্রাস্ট অব ইন্ডিয়াকে জানিয়েছেন, ‘আমরা ম্যাচ রেফারির কাছে আবেদন করেছি। মানুষ মাত্রই ভুল হয়। কিন্তু তাই বলে আইপিএলের মতো বিশ্বমানের টুর্নামেন্টে এমন ভুলের জায়গা নেই। এই একটি ভুলে আমাদের প্লে-অফের টিকিট হাতছাড়া হতে পারে। পরাজয় মানে পরাজয়ই। এটি অন্যায় হয়েছে। আমি আশা করছি নিয়ম পর্যালোচনা করা হবে যেখানে ভুলের কোনো জায়গা থাকবে না।’রিপ্লে ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন।ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে।অথচ ভিডিওতে খালি চোখেই স্পষ্টত দেখা গেছে, পপিং ক্রিজ ছুঁয়েছিলেন জর্ডান।
Use the technology available. Poor #DCvKXIP pic.twitter.com/BZbRaA571d",21/9/2020,sports
"আইপিএলে ‘পরিতোষ’ নামে খেলবেন ডি ভিলিয়ার্স, কে এই পরিতোষ?","সামাজিক যোগাযোগমাধ্যমে চমকে দিয়েছেন দক্ষিণ আফ্রিকার তারকা ব্যাটসম্যান এবি ডি ভিলিয়ার্স।



রোববার রাতে নিজের নাম বদলে রাখেন ‘পরিতোষ পান্ত’। এমনকি নিজের জার্সির পেছনেও ‘এবি’ না লিখে তিনি লিখেছেন পরিতোষ।কে এই পরিতোষ? আর হঠাৎ নিজের নাম বদলে দিলেন কেন?শুধু ভিলিয়ার্সভক্তরাই নয়, ক্রিকেটপ্রেমী বহু নেটিজেন বিষয়টি জানতে চেয়েছেন। ভক্তদের কৌতূহলও মিটিয়েছেন ডি ভিলিয়ার্স। তিনি জানিয়েছেন, এবারের আইপিএলের আসরের জন্য পরিতোষ লেখা জার্সি পরে খেলবেন তিনি। পুরো আসরজুড়েই তার ইনস্টাগ্রাম ও টুইটার অ্যাকাউন্টে পরিতোষ পান্ত নামটি দেখা যাবে।এবার ভক্তরা আরও কৌতূহলী হবেন নিশ্চিত যে, কে এই পরিতোষ পান্ত? নিজের নামের জায়গায় ওই ব্যক্তির নাম কেন লিখছেন ভিলিয়ার্স?এর জবাবও দিয়েছেন ভিলিয়ার্স। করোনা পরিস্থিতিতে একজন যোদ্ধাকে সম্মান জানাতেই এটি করছেন তিনি। ফেসবুকে এ বিষয়ে বিস্তারিত জানিয়ে ভিলিয়ার্স লিখেছেন– ‘খাবার ভাগ করে নেয়া সবসময়ই পবিত্র কাজ হিসেবে ধরে নেয়া হয়। এ কারণেই আমি পরিতোষকে স্যালুট জানাই। তিনি তার বন্ধু পূজাকে নিয়ে লকডাউনের সময় ‘দূর থেকে খাবার জোগান’ প্রজেক্ট চালু করেছেন এবং লাখো অসহায় মানুষকে খাবার দিয়েছেন। তারা আমার কোভিড হিরো এবং আইপিএলের এই সিজনে তাদের কাজের প্রতি সম্মান জানাতে আমি আমার জার্সিতে পরিতোষের নাম লিখেছি।’
",21/9/2020,sports
আম্পায়ারকে ‘ম্যান অব দ্য ম্যাচ’ দেয়া হোক: শেবাগ (ভিডিও),"আরব আমিরাতে চলমান ইন্ডিয়ান প্রিমিয়ার লিগের ১৩তম আসরের আম্পায়ারিং নিয়ে প্রশ্ন উঠেছে। মাত্র দুটি ম্যাচেই বিতর্কিত কয়েকটি সিদ্ধান্ত দিয়েছেন মাঠের আম্পায়াররা।



পরে প্রযুক্তি ব্যবহার করে দেখা গেছে তারা ভুল ছিলেন। তবে এসব ভুলকে ছাপিয়ে গতকাল দিল্লি বনাম পাঞ্জাবের ম্যাচে আম্পায়ার নিতিন মেনন যে ভুলটি করেছেন, তাতেই ম্যাচ হাতছাড়া হয়েছে প্রীতি জিন্তার দলটির। এমনটিই মত ভারতসহ বিশ্বের বেশ কয়েকজন সাবেক তারকা ক্রিকেটারের।ওই ঘটনায় অনেকটা ক্ষোভ প্রকাশ করে ভারতের সাবেক ওপেনার বীরেন্দ্র শেবাগ বলেছেন, মার্কাস স্টয়নিসকে নয়, আম্পায়াকে ম্যান অব দ্য ম্যাচের পুরস্কারটি দেয়া হোক।আম্পায়ার নিতিন মেননের যেই ভুলের কারণে সুপার ওভারে গড়িয়েছে ম্যাচটি তার ভিডিও টুইটারে আপলোড করে শেবাগ লিখেছেন– ‘আমি ম্যান অব দ্য ম্যাচ পুরস্কারের সঙ্গে একমত নই। যেই আম্পায়ার শর্ট রান দিয়েছিলেন, সেই আম্পায়ারের ম্যান অব দ্য ম্যাচ পাওয়া উচিত। ওটা শর্ট রান ছিল না এবং এই ভুলই পার্থক্য গড়ে দিয়েছে ম্যাচের।’শেবাগের আপলোড করা ভিডিওতে দেখা গেছে, দ্রুততার সঙ্গে ২ রান নিচ্ছেন পাঞ্জাবের দুই ব্যাটসম্যান মায়াঙ্ক ও ক্রিস জর্ডান। আর স্কয়ার লেগে দাঁড়ানো আম্পায়ার নিতিন মেনন তা পরখ করছেন। ওই রান নেয়া শেষে নিতিন মেনন জানান, জর্ডান প্রথম রান নেয়ার সময় পপিং ক্রিজের ভেতরে ব্যাট ছোঁয়াননি। তার সিদ্ধান্ত অনুযায়ী ২টি নয়, একটি রান যোগ হয় পাঞ্জাবের স্কোরে। অথচ ভিডিওতে স্পষ্টতই দেখা গেছে, পপিং ক্রিজ ছুঁয়েছিলেন জর্ডান। অর্থাৎ আম্পায়ারের ভুলের কারণে ১ রান বঞ্চিত হয় পাঞ্জাব। আর ২০ ওভার শেষে দেখা যায় দিল্লি ক্যাপিটালসের সমান ১৫৭ রান করতে পেরেছে পাঞ্জাব। যদিও ওই রানটি ধরলে তা ১৫৮ হতো। অমীমাংসিত অবস্থায় সুপার ওভারে যাওয়া লাগত না। আর সুপার ওভারেই প্রোটিয়া পেসার রাবাদার কাছে ধরাশায়ী হয়ে ম্যাচ হেরে যায় লোকেশ রাহুলের দল।শেবাগের সেই টুইটের পর থেকে ভারতের সোশ্যাল মিডিয়ায় ঝড় বইছে। পাঞ্জাবভক্তরা আম্পায়ার নিতিন মেননের সমালোচনায় মেতেছেন।সেই সমালোচনার পালে হাওয়া দিয়েছেন ভারতের সাবেক ক্রিকেটার আকাশ চোপড়াও। তিনি টুইটারে লিখেছেন, ‘এটা ১ রান শর্ট ছিল না। প্রয়োজনের সময় প্রযুক্তির সাহায্য নেয়া উচিত। কিন্তু এটা হয়তো সম্ভব হতো যদি থার্ড আম্পায়ার সময়মতো এটা খেয়াল করতেন। বিষয়টি কেমন হবে যদি ২ পয়েন্টের জন্য পাঞ্জাব পরের রাউন্ডে যেতে না পারে? খুবই কঠিন!’ আম্পায়ারের ভুল সিদ্ধান্তের সেই ভিডিওটি দেখুন–
Use the technology available. Poor #DCvKXIP pic.twitter.com/BZbRaA571dI don’t agree with the man of the match choice . The umpire who gave this short run should have been man of the match.
Short Run nahin tha. And that was the difference. #DCvKXIP pic.twitter.com/7u7KKJXCLb",21/9/2020,sports
শ্বাসরুদ্ধকর ম্যাচে সুপার ওভারে জয় দিল্লির,"ইন্ডিয়ান প্রিমিয়ার লিগের (আইপিএল) দ্বিতীয় ম্যাচ নানাভাবে বিশ্লেষণ করবেন ক্রিকেটবোদ্ধারা। অনেকেই বলবেন একেই বলে টি-টোয়েন্টি খেলা।



কেউ কেউ হয়তো প্রথম ইনিংসের ১০ ওভার পর্যন্ত খেলা দেখে চ্যানেল পাল্টে ফেলেছেন। আর তারাই হতাশায় ভুগেছেন। টান টান উত্তেজনাপূর্ণ এক শ্বাসরুদ্ধকর ম্যাচ উপভোগ থেকে বঞ্চিত হলাম। রোববার রাতে দুবাইয়ের ইন্টারন্যাশনাল ক্রিকেট স্টেডিয়ামে দিল্লি বনাম পাঞ্জাব যুদ্ধ গিয়ে ঠেকে সুপার ওভার পর্যন্ত। সুপার ওভারে জিতে যায় দিল্লি ক্যাপিটালস।এর আগে আরব আমিরাতের স্লো পিচে শুরুতে টস জিতে ফিল্ডিংয়ের সিদ্ধান্ত নেয় কিংস ইলেভেন পাঞ্জাব। তাদের বোলিং বলে প্রথম দিকে বিপর্যস্ত হলেও পরে ১৫৭ রান তুলতে সক্ষম হয় দিল্লি ক্যাপিটালস।জবাবে ১৫৮ রানের টার্গেটে মেনে প্রীতি জিনতার দল ওই ১৫৭-তে এসেই থামে। ম্যাচ গড়ায় সুপার ওভারে। আর সেই সুপার ওভারে সুপার ফ্লপ হয় কিংস ইলেভেন পাঞ্জাব। ম্যাচের শুরুতে ব্যাটিংয়ে নেমে পাঞ্জাব বোলারদের আগ্রাসী বলে ধরাশায়ী হয় দিল্লি। শুরুতেই পর পর ৩ উইকেট পড়ে যায় দিল্লির। ধাওয়ান শূন্য রানে রানআউট হয়ে প্যাভিলিয়নে ফেরেন। পৃথ্বি শ (৫) এবং শিমরন হেটমায়ার (৭) শিকার হন মোহাম্মদ সামির।এর পর উইকেটের হাল ধরেন অধিনায়ক শ্রেয়াস আয়ার এবং রিষভ পন্থের জুটি। শ্রেয়াসের ৩৯ ও রিষভের ৩১ রানে স্কোরবোর্ড সমৃদ্ধ হয়। শেষ দিকে মার্কাস স্টোইনিজের ২১ বলে ৭ বাউন্ডারি ও তিনটি ছক্কার মারে ৫৩ রানের ঝড়ো ইনিংস দলকে সম্মানজনক স্কোরে পৌঁছে দেয়। মার্কাস রানআউট হয়ে যাওয়ায় নির্ধারিত ২০ ওভারে ৮ উইকেটে ১৫৭ রান করতে সক্ষম হয় দিল্লি।পাঞ্জাব বোলারদের মধ্যে মোহাম্মদ সামি চার ওভার বল করে মাত্র ১৫ রান দিয়ে ৩ উইকেট নেন, যা তার ক্যারিয়ারসেরা বোলিং। শেলডন কটরেল নেন ২ উইকেট। ১৫৭ রান তাড়া করতে নেমে শুরুতেই বেকায়দায় পড়ে কিংস ইলেভেন পাঞ্জাব। ১০ ওভারে ৫ উইকেট খুইয়ে মাত্র ৫৫ রান জমা করে তারা।করুন নায়ার ১, নিকোলাস পুরান ০, গ্লেন ম্যাক্সওয়েল ১ ও সরফরাজ খান ১২ রানে সাজঘরে ফেরেন।অধিনায়ক লোকেশ রাহুল করেন ২১ রান। এবার উইকেটের হাল ধরেন মায়াঙ্ক আগরওয়াল। ৪৫ বলে নিজের অর্ধশতরান পূর্ণ করে দুর্দান্ত ব্যাটিং করেন। মোহিত শর্মার ১৮তম ওভারে ১৭ রান নেন মায়াঙ্ক। শেষ ওভারে জয়ের জন্য দরকার ছিল ১৩ রানের। প্রথম তিন বলে চলে আসে ১২ রান। পরের বলে কোনো রান হয় না। শেষ ২ বলে ১ রানের দরকার ছিল। কিন্তু পর পর দুই বলে দুর্দান্ত ফর্মে থাকা মায়াঙ্ক এবং ক্রিস জর্ডনকে ফিরিয়ে দিল্লিকে ম্যাচে ফেরান স্টোইনিজ। শেষ পর্যন্ত ম্যাচ গড়ায় সুপার ওভারে।সুপার ওভারে প্রথমে ব্যাট করতে এসে মাত্র ২ রান তোলে পাঞ্জাব। কাগিসো রাবাদার প্রথম বলে রাহুল ২ রান নিলেও পরের ডেলিভারিতে ডিপ স্কোয়ারে ক্যাচ তুলে আউট হন রাহুল। পরের ডেলিভারিতে নিকোলাস পুরানের স্টাম্প ভেঙে দেন রাবাদা। ফলে ৩ রানের টার্গেট দিতে পারে পাঞ্জাব। আর মাত্র তিন রান তাড়া করতে নেমে সহজেই জিতে যায় দিল্লি। মোহাম্মদ সামির দ্বিতীয় বল ওয়াইড হয়। পরের বলে ২ রান নিয়ে দলকে জিতিয়ে দেন রিষভ পন্থ। 
",21/9/2020,sports
ক্রিকেটাররা হোটেলে উঠেছেন,"অপেক্ষা যেন শেষ হওয়ার নয়। শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে। বাংলাদেশের সফরের ব্যাপারে কালও কোনো খবর দিতে পারেনি তারা। রোববার অবশ্য সেদেশে সাপ্তাহিক ছুটির দিন। এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি।



কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।রোববার বেলা সাড়ে ১১টার পর ক্রিকেটাররা জৈব নিরাপত্তাবলয়ের মধ্যে ঢুকে পড়েছেন। ১৬ ক্রিকেটার উঠেছেন হোটেলে। সেখান থেকে সরাসরি মাঠে গিয়ে বেলা আড়াইটার পর আনুষ্ঠানিকভাবে শ্রীলংকা সফরের জন্য অনুশীলন শুরু করেন ক্রিকেটাররা। ১০ ক্রিকেটার রয়েছেন বিসিবির একাডেমি ভবনে আইসোলেশনে। সাইফ হাসান দু’বার পজিটিভ হওয়ার পর তৃতীয় পরীক্ষায় নেগেটিভ হয়েছেন। তাকে দ্বিতীয়বার নেগেটিভ হয়ে দলে আসতে হবে। দ্বিতীয় ধাপে করোনা পরীক্ষা করে নেগেটিভ হলেই বাকি ১১ ক্রিকেটারকে হোটেলে তোলা হবে। এরপর তারা অনুশীলন করতে পারবেন। বিসিবির প্রধান নির্বাহী কর্মকর্তা নিজামউদ্দিন চৌধুরী জানালেন, সোমবার (আজ) শ্রীলংকা উত্তর দিতে পারে। সাপ্তাহিক ছুটি থাকায় কাল তাদের সঙ্গে যোগাযোগ হয়নি বিসিবির।শুক্র ও শনিবার করোনা পরীক্ষা দেয়া সব ক্রিকেটার, কোচিং স্টাফ ও সাপোর্ট স্টাফ করোনা নেগেটিভ হয়েছেন। সব মিলে এক সপ্তাহের ক্যাম্পে রয়েছেন ৩৮ জন। ক্যাম্পে আরও দু’বার করোনা পরীক্ষা হবে সবার। তবে দ্বিতীয় ধাপে করোনা নেগেটিভ হওয়া নয় ক্রিকেটার এখনই হোটেলে উঠতে পারছেন না। তাদের সঙ্গে রয়েছেন প্রথম ধাপের দু’জন। এই ১১ জনের মধ্যে মোহাম্মদ মিঠুনসহ আরেকজনের করোনা লক্ষণ ছিল। বাকিরা তার সংস্পর্শে থাকায় তাদের আলাদা করে রাখা হয়েছে।মিঠুন আগেও একদফায় এক সপ্তাহ কোয়ারেন্টিনে ছিলেন ঢাকার একটি হোটেলে। আগামীকাল ক্রিকেটারদের আরেক ধাপের করোনা পরীক্ষার জন্য নমুনা নেয়া হবে। এরপর ২৫ সেপ্টেম্বর আরও এক ধাপে নমুন নিয়ে পরের দিন ক্যাম্প শেষ হবে। এর মধ্যে শ্রীলংকা সফর নিশ্চিত হলে ২৭ বা ২৮ তারিখে বিমানে চড়বে বাংলাদেশ দল। সফর না হলে ভিন্ন পরিকল্পনায় এগোবে বিসিবি। জৈব সুরক্ষাবলয়ের জন্য আইসিসির নির্দেশনা পুরোপুরি মানার চেষ্টা করছে বাংলাদেশ। ইংল্যান্ড বোর্ডেরও পরামর্শ নিয়েছে। সঙ্গে বিসিবির নিয়োগ দেয়া দু’জন করোনা বিশেষজ্ঞ আছেনই।কাল অনুশীলনে যাওয়ার আগে কোচিং স্টাফরা হোটেলে মিটিং করেছেন। ক্রেগ ম্যাকমিলান দায়িত্ব নেয়ার আগে ‘না’ করে দেয়ায় স্থানীয় কাউকে দিয়ে এই সফরে ব্যাটিং পরামর্শকের কাজটা চালিয়ে নিতে পারে বিসিবি।শ্রীলংকা সফরকে সামনে রেখে বিসিবি ক্রিকেটারদের জন্য নতুন একটি অনুশীলন জার্সি তৈরি হয়েছে। সফর না হলে বিপুল অঙ্কের অর্থ ব্যয়ে জৈব সুরক্ষাবলয় কাজে আসবে না। ক্রিকেটাররা দীর্ঘদিন পর দলীয় অনুশীলনে নেমে খুশি। কাল অনুশীলনের পর মাহমুদউল্লাহ জানালেন, ‘অনেকদিন পর আমরা মিরপুরে একসঙ্গে অনুশীলন শুরু করলাম, ভালো লাগছে। লকডাউনের সময় খুবই কঠিন ছিল। দল থেকে, অনুশীলন থেকে দূরে ছিলাম।’ তিনি বলেন, ‘লকডাউনের সময় আমরা ফিটনেস নিয়ে কাজ করেছি। উপকারে এসেছে। আমি ব্যক্তিগতভাবে অনেক কাজ করেছি ব্যাটিং নিয়ে।’২৭ জনের দলে প্রথমদিনের অনুশীলনে ছিলেন না ইবাদত হোসেন, নাঈম হাসান, মোহাম্মদ মিঠুন, মোসাদ্দেক হোসেন, নাজমুল হোসেন, সাইফ হাসান, হাসান মাহমুদ, সৈয়দ খালেদ আহমেদ, আবু জায়েদ রাহী, শফিউল ইসলাম ও মোহাম্মদ সাইফউদ্দিন। আইসোলেশনে থাকা ক্রিকেটারদের অধিকাংশ কয়েকদিনের মধ্যে ঢাকার বাইরে থেকে ফিরেছেন।বিসিবির প্রধান চিকিৎসক দেবাশিস চৌধুরী যুগান্তরকে বলেন, ‘জৈব সুরক্ষাবলয়ে কড়া নিয়ম রয়েছে। যদি কারও মধ্যে সামান্য উপসর্গ দেখা দেয় এবং যারা তার সংস্পর্শে থাকবে তাদের সবাইকে আলাদা রাখতে হবে। বিসিবি সব নিয়ম কঠোরভাবে মানার চেষ্টা করছে।’",21/9/2020,sports
আইসোলেশনে বাংলাদেশ দলের ১১ ক্রিকেটার,"শ্রীলংকা সফরের আগেই দুঃসংবাদ টাইগার শিবিরে। জাতীয় দলের দুই সদস্য করোনা টেস্টে পজিটিভ হওয়ায় বাড়তি সতর্কতাস্বরূপ ১১ জনকে আইসোলেশনে রাখা হয়েছে।



আইসোলেশনে থাকা সেই ১১ জন হলেন- সাইফ হাসান, মোহাম্মদ মিঠুন, শফিউল ইসলাম, নাঈম হাসান, আবু জায়েদ রাহী, ইবাদত হোসেন, খালেদ আহমেদ, নাজমুল হোসেন শান্ত, মোসাদ্দেক হোসেন সৈকত, হাসান মাহমুদ ও সাইফ উদ্দিন। আগামী ২২ সেপ্টেম্বর পর্যন্ত তারা আইসোলেশনে থাকবেন।লংকান সফরের জন্য শনিবার ২৭ সদস্যের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। শ্রীলংকা সফরে তিন ম্যাচের টেস্ট সিরিজে ডাক পাওয়া ক্রিকেটার ও কোচিং স্টাফের সদস্যদের ১৮ ও ১৯ সেপ্টেম্বর করোনা পরীক্ষা করা হয়। পরীক্ষায় দুইজনের ফল পজিটিভ আসে। দুইজনের শরীরে করোনার আলামত পাওয়ায় বাড়তি সতর্কতার অংশ হিসেবে ওই দুজনের সংস্পর্শে যারা এসেছেন তাদের আইসোলেশনে পাঠানো হয়। তারা মিরপুরের একাডেমি ভবনে আইসোলেশনে রয়েছেন।",21/9/2020,sports
লা লিগায় প্রথম ম্যাচে হোঁচট খেল রিয়াল মাদ্রিদ,"শুরু হয়ে গেল লা লিগার নতুন মৌসুম। আর নিজেদের প্রথম ম্যাচেই হোঁচট খেয়েছে বর্তমান চ্যাম্পিয়ন রিয়াল মাদ্রিদ।



সার্জিও রামোসদের আটকে দিল রিয়াল সোসিয়েদাদ।চিরপ্রতিদ্বন্দ্বী বার্সেলোনাকে হতাশায় ডুবিয়ে চ্যাম্পিয়ন হওয়া রিয়াল গোলশূন্য ড্র করেছে সোসিয়েদাদের সঙ্গে।গত ১৮ বছরে এবারই প্রথম রিয়াল সোসিয়েদাদ ও রিয়াল মাদ্রিদের মধ্যকার কোনো ম্যাচে একটিও গোল হলো না। রোববার রাতে স্যান সেবাস্তিয়ানে সোসিয়েদাদের রক্ষণে নিয়মিতই হানা দিয়েছেন করিম বেনজেমা, রদ্রিগো, ভিনিসিয়াস জুনিয়ররা।কিন্তু কোনো আক্রমণই কাজে লাগেনি। কোচ জিদানের সব পরিকল্পনাই ব্যর্থ হয়েছে সোসিয়েদাদের রক্ষণভাগের কাছে। ম্যাচের ১৫ মিনিটের সময়ই গোল পেতে পারতেন বেনজেমা। কিন্তু গোলরক্ষক বরাবর শট মারায় ব্যর্থ হন তিনি। সার্জিও রামোস আর টনি ক্রুসও বল নিয়ে প্রতিপক্ষের ডি-বক্সে ঢুকেছেন কয়েকবার। কিন্তু ৯০ মিনিটজুড়ে চল সব প্রচেষ্টা ভেস্তে গেল। এ ছাড়া রিয়ালের একটি পেনাল্টির দাবিও প্রত্যাখ্যাত হয়েছে রেফারির কাছে।ফল পয়েন্ট ভাগাভাগি করেই সন্তুষ্ট থাকতে হয়েছে রিয়াল মাদ্রিদের। তথ্যসূত্র: গোল ডট কম
",21/9/2020,sports
"সিরিআয় ফিরেছে দর্শক, জুভেন্টাসের দাপুটে জয়","করোনা বিরতির পর এই প্রথম মাঠে দর্শক নিয়ে ফিরল ইতালিয়ান লিগ সিরিআ। আর নিজেদের প্রথম ম্যাচে দাপুটে জয় পেয়েছে বর্তমান চ্যাম্পিয়ন জুভেন্টাস।



সাম্পদোরিয়াকে ৩-০ গোলে হারিয়েছে ক্রিশ্চিয়ানো রোনাল্ডোর দল।রোববার রাতের ম্যাচে সর্বোচ্চ এক হাজার দর্শক প্রবেশে অনুমতি দেয়া হয়। ফলে স্বল্পসংখ্যক দর্শক নিয়েই নতুন মৌসুম শুরু করল সিরিআ। 
আর এত হাজার দর্শক পেয়েই যেন চাঙ্গা হয়ে গেল পিরলোর দল।রোববারের ম্যাচে অভিষেক ঘটে সুইডিশ উইঙ্গার দেয়ান কুলুসেভসকিও। আর অভিষেকেই নিজের জাত চেনালেন কুলুসেভসকিও।ম্যাচের ১৩ মিনিটেই প্রতিপক্ষের জালে বল জড়ান তিনি। ম্যাচে ২৪ মিনিটের ব্যবধান ২-০ হতে পারত। তবে ভাগ্য পক্ষে যায়নি রোনাল্ডোর। ক্রসবারে লেগে ফিরে আসে রোনাল্ডোর শট। ১-০তে সন্তুষ্ট থেকেই বিরতিতে যায় জুভেন্টাস।দ্বিতীয়ার্ধে নেমে প্রথম ৩০ মিনিটে গোলের দেখা পায়নি জুভেন্টাস। গোল শোধও করতে পারেনি সাম্পদোরিয়া। তবে ম্যাচের ৭৮ মিনিটে গোলের দেখা পান লিওনার্দো বুনোচ্চি। ব্যবধান ২-০ করেন। ৮৮ মিনিটে অবশেষে সফল হন রোনাল্ডো। রামোসের পাস থেকে কোনাকুনি শটে দুর্দান্ত গোল করেন পর্তুগিজ তারকা। ফলে ৩-০তে সাম্পদোরিয়াকে উড়িয়ে দিয়ে সিরিআয় শুভসূচনা করল জুভেন্টাস। এ জয়ে কোচ হিসেবেও চমৎকার তা প্রমাণ দিলেন কিংবদন্তি মিডফিল্ডার পিরলো। তথ্যসূত্র: মার্কা
",21/9/2020,sports
সালাউদ্দিনের নতুন প্রতিশ্রুতি ‘১৫০’,"এবার আর বিশ্বকাপে খেলার স্বপ্ন নয়। ফিফা র‌্যাংকিংয়ে উন্নতি। নতুন প্রতিশ্রুতি দিলেন কাজী সালাউদ্দিন। বাংলাদেশ ফুটবল ফেডারেশনের (বাফুফে) সভাপতি হিসেবে আবারও যদি নির্বাচিত হন, তাহলে ফিফা র‌্যাংকিংয়ে বাংলাদেশকে ১৫০তম স্থানের নিচে নিয়ে আসবেন।



আগামী ৩ অক্টোবর বাফুফের নির্বাচনে টানা চতুর্থবার সভাপতি হিসেবে প্রতিদ্বন্দ্বিতা করছেন তিনি। রোববার হোটেল সোনারগাঁওয়ে নির্বাচনের জন্য নিজের নেতৃত্বাধীন সম্মিলিত পরিষদের প্যানেল পরিচিতি এবং ইশতেহার ঘোষণা অনুষ্ঠানে আরও একগাদা প্রতিশ্রুতি দিয়েছেন সালাউদ্দিন।২০২২ কাতার বিশ্বকাপে খেলার লক্ষ্যের কথা আগে বলেছিলেন বাফুফে সভাপতি। কাল বললেন, ‘আমি বলেছিলাম, আমরা বিশ্বকাপে খেলার চেষ্টা করব।’ এবার ৩৬ দফার ইশতেহারে আরও যেসব প্রতিশ্রুতি দিয়েছে তার ২১ জনের প্যানেল সেসবের মধ্যে রয়েছে- জাতির পিতা বঙ্গবন্ধু শেখ মুজিবুর রহমানের ছোট ছেলে শেখ রাসেলের নামে অনূর্ধ্ব-১০ জাতীয় ফুটবল চ্যাম্পিয়নশিপ আয়োজন। এছাড়া বঙ্গবন্ধুর বড় ছেলে শেখ কামালের নামে অনূর্ধ্ব-১৮ কিংবা অনূর্ধ্ব-১৯ জাতীয় যুব ফুটবল চ্যাম্পিয়নশিপের আয়োজন এবং ঘরোয়া ও আন্তর্জাতিক টুর্নামেন্টগুলো নিয়মিত মাঠে গড়ানো।ফিফা র‌্যাংকিংয়ে বাংলাদেশ বর্তমানে ১৮৭তম। সেখান থেকে ১৫০-এর নিচে থাকার লক্ষ্যের কথা জানিয়েছেন সালাউদ্দিন। সেই সঙ্গে মেয়েদের ফুটবলে র‌্যাংকিংয়ে ৯০-এর আশপাশে থাকা তার লক্ষ্য।ইশতেহারে জাতীয় ফুটবল দলের জন্য দীর্ঘমেয়াদি বাস্তবসম্মত পরিকল্পনা গ্রহণ, বঙ্গবন্ধু আন্তর্জাতিক গোল্ডকাপ প্রতি বছর নিয়মিত আয়োজন, সাফ চ্যাম্পিয়নশিপ ও সাউথ এশিয়ান গেমসে শিরোপা পুনরুদ্ধার, জাতীয় দলের জন্য হাইপ্রোফাইল কোচের সঙ্গে অত্যাধুনিক সরঞ্জাম এবং ২০২৪ সালের মধ্যে ফিফা র‌্যাংকিংয়ে উন্নতির লক্ষ্যে নির্দিষ্ট পরিকল্পনা গ্রহণ করার কথা বলেছে সম্মিলিত পরিষদ।কাজী সালাউদ্দিন বলেন, ‘আমরা যখন এসেছিলাম, তখন র‌্যাংকিংয়ে ১৮০ ছিলাম। আর আজকে ১৮৭। র‌্যাংকিং তো আর এভাবে হয় না। নইলে ফ্রান্স বিশ্বচ্যাম্পিয়ন হয়েও ফিফা র‌্যাংকিংয়ে চার নম্বরে। আর বেলজিয়াম একে। র‌্যাংকিং অনেক জিনিসের ওপর নির্ভর করে। ফিফা ফ্রেন্ডলি ম্যাচ খুবই গুরুত্বপূর্ণ। যত বেশি ফিফা প্রীতি ম্যাচ খেলব, ততই র‌্যাংকিং গণনা হবে। আমাদের আর্থিক সমস্যার কারণে প্রায় তিন বছর কোনো ফিফা প্রীতি ম্যাচ খেলতে পারিনি। এখন আমরা খেলি বলেই ১৯৭ থেকে আবার ফিরে এসেছি ১৮৭ নম্বরে।’গেল বছরের ইশতেহার নিয়ে বাফুফে সভাপতি হাস্যকর কথা বলেন, ‘গত নির্বাচনে ইশতেহার তৈরি করেছিলেন আমাদের প্যানেলের নির্বাচনের প্রধান সমন্বয়ক তরফদার রুহুল আমিন। সে সম্পর্কে কিছুই জানতাম না। এবার নিজের তত্ত্বাবধানে তৈরি করেছি। তাই দুই ইশতেহারের মধ্যে অনেক ফারাক।’ জেলার ফুটবল শেষ করে দিয়ে আগামী চার বছরে সচল করার প্রতিশ্রুতি দিলেন প্যানেলের কর্তারা। নেপাল এসএ গেমসে পদক না জেতার ভয়ে নারী ফুটবল দলকে পাঠানো হয়নি বলে অভিযোগ ছিল। ইশতেহারে সেই দলকে দিয়ে শিরোপা জেতার প্রতিশ্রুতি দেয়া হয়েছে। দীর্ঘদিন ধরে একটি জিমের চাহিদা ফুটবলারদের। গত ১২ বছরে তা তৈরি না হলেও ফের প্রতিশ্রুতি দিয়েছে সম্মিলিত পরিষদ।",21/9/2020,sports
চেলসিকে উড়িয়ে দিল লিভারপুল সাদিও মানের জোড়া গোল,"ইংলিশ প্রিমিয়ার লিগের নতুন মৌসুমের জন্য দেদার অর্থ খরচ করেছে চেলসি।



কিন্তু লিভারপুল বুঝিয়ে দিল, তারাও কম নয়।বর্তমান চ্যাম্পিয়নরা রোববার বিগ ম্যাচে চেলসিকে হারিয়েছে ২-০ গোলে। দুটি গোলই হয় দ্বিতীয়ার্ধে। লিভারপুলের হয়ে দুটি গোলই করেন তাদের সেনেগালের স্ট্রাইকার সাদিও মানে। স্টামফোর্ড ব্রিজে চেলসি দ্বিতীয় গোল হজম করেছে তাদের স্প্যানিশ গোলকিপার কেপার অমার্জনীয় ভুলে।প্রথমার্ধে গোলশূন্য থাকার পর ৫০ মিনিটে অচলায়তন ভাঙেন সাদিও মানে। রবার্তো ফিরমিনো হয়ে বল পান মোহামেদ সালাহ। বক্সে তার নিখুঁত ক্রসে মানে হেডে গোল করেন। কিছুই করার ছিল না চেলসির গোলকিপার কেপা আরিজাবালাগার। চার মিনিট পর অলরেডদের দ্বিতীয় গোলের জন্য একভাবে দায়ী কেপা। নির্বোধের মতো তিনি যে ভুলটি করেন তাতে লিভারপুল লিড নেয় ২-০ গোলে। সতীর্থ ফিকায়ো তমোরির কাছ থেকে পাওয়া বল অপর সতীর্থ কুর্ট জউমাকে দিতে দেরি করায় মানে পেয়ে যান বল। নিজের ও দলের দ্বিতীয় গোল করতে ভুল করেননি তিনি। স্টামফোর্ড ব্রিজে প্রিমিয়ার লিগের ম্যাচে জোড়া গোল করা লিভারপুলের তৃতীয় খেলোয়াড় হলেন সাদিও মানে।১৯৯৫-র ডিসেম্বরে স্টিভ ম্যাকম্যানাম এবং ২০১৫-র অক্টোবরে ফিলিপ্পে কুতিনহো জোড়া গোল করেছিলেন লিভারপুলের হয়ে।সনের হ্যাটট্রিকগেল মৌসুম সাউদাম্পটন শেষ করেছিল সাত ম্যাচে অপরাজিত থেকে। সেই সাফল্য তাদের সমর্থকদের উজ্জীবিত করে থাকতেই পারে। ম্যাচের প্রথম গোলও তাদের। গেল মৌসুমে প্রিমিয়ার লিগে ২২ গোল করা ইঙ্গস এগিয়ে দিয়েছিলেন সাউদাম্পটনকে। সাউদাম্পটনের শেষ গোলও ইঙ্গসের। কিন্তু দিনটা ছিল সন হিউং-মিন ও টটেনহ্যামের। প্রথমার্ধের যোগ করা সময়ে তার গোল উৎসব শুরু। এরপর আরও তিন গোল। ৪৫ থেকে ৭৩ মিনিটের মধ্যে সন হিউং-মিনের চার গোলই এসেছে হ্যারি কেনের অ্যাসিস্টে। ২০০৩ সালের মে মাসের পর কোনো খেলোয়াড়ের হ্যাটট্রিকে অন্য খেলোয়াড়ের অ্যাসিস্টের এটি প্রথম নজির। ৮২ মিনিটে হ্যারি কেন নিজেও একটি গোল করেন।গেল মৌসুমে প্রিমিয়ার লিগে ১১ গোল করা দক্ষিণ কোরীয় ফরোয়ার্ড সন হিউং নতুন মৌসুম শুরু করলেন হ্যাটট্রিকসহ চার গোল করে। এভারটনের কাছে হার দিয়ে মৌসুম শুরু করা টটেনহ্যাম দ্বিতীয় ম্যাচেই ফিরল স্বরূপে।গত মৌসুম মিলিয়ে টটেনহ্যাম এ নিয়ে প্রিমিয়ার লিগে চারটি অ্যাওয়ে ম্যাচে অপরাজিত রইল। ২০১৯ সালের জানুয়ারির পর এটিই তাদের সবচেয়ে বেশি সময় অপরাজিত থাকার নজির। গ্যারেথ বেল রিয়াল মাদ্রিদ থেকে ফিরে আসায় হোসে মরিনহোর দল যে উজ্জীবিত, সে তো বোঝাই যায়।আর্সেনালের টানা দ্বিতীয় জয়গত সপ্তাহে ফুলহ্যামের মাঠে জয় দিয়ে প্রিমিয়ার লিগের নতুন মৌসুম শুরু করা আর্সেনাল ঘরের মাঠে পেল টানা দ্বিতীয় জয়। শনিবার লাকাজেত ও এসকেতিয়ার গোলে ওয়েস্ট হ্যামকে ২-১ ব্যবধানে হারায় গানাররা। আর্সেনালের টানা দ্বিতীয় জয়ের রাতে হার দিয়ে লিগ অভিযান শুরু করেছে ম্যানইউ। ঘরের মাঠে ক্রিস্টাল প্যালেসের কাছে ৩-১ গোলে হেরে গেছে উলে গুনার সুলশারের দল। জোড়া গোল করে ম্যানইউর সর্বনাশ করেন তাদেরই সাবেক খেলোয়াড় উইলফ্রেড জাহা।দিনের আরেক ম্যাচে মার্সেলো বিয়েলসার লিডস ৪-৩ গোলে হারায় ফুলহ্যামকে। ২০০৪ সালের পর প্রিমিয়ার লিগে লিডসের এটি প্রথম জয়। এছাড়া কালভার্ট-লুইনের অনবদ্য হ্যাটট্রিকে ওয়েস্ট ব্রমকে ৫-২ গোলে উড়িয়ে দিয়েছে এভারটন। এদিকে ইতালির সেরি-এ লিগের মৌসুমসূচক ম্যাচে তোরিনোকে ১-০ গোলে হারিয়েছে ফিওরেন্তিনা। আরেক ম্যাচে ভেরোনার সঙ্গে গোলশূন্য ড্র করেছে রোমা। জার্মানির বুন্দেসলিগায় এদিন দাপুটে জয়ে নতুন মৌসুম শুরু করেছে বরুশিয়া ডর্টমুন্ড। আর্লিং হরলান্ডের জোড়া গোলে গ্লাডবাখকে৩-০ ব্যবধানে হারিয়েছে তারা।রোববারের ফলাফলইংলিশ প্রিমিয়ার লিগলিভারপুল ২ : ০ চেলসিটটেনহ্যাম ৫ : ২ সাউদাম্পটনব্রাইটন ৩ : ০ নিউক্যাসল",21/9/2020,sports
করোনামুক্ত এমবাপ্পে ফিরতেই চাঙ্গা পিএসজি,"প্রথম দুই ম্যাচে হেরে যাওয়া পিএসজি স্বরূপে ফিরল কিলিয়ান এমবাপ্পেকে একাদশে পেয়ে। করোনা থেকে সেরে উঠে মাঠে ফিরেই ফরাসি ফরোয়ার্ড নৈপুণ্যভাস্বর পারফরম্যান্স দেখান।



রোববার লিগ ওয়ানে বর্তমান চ্যাম্পিয়ন পিএসজি ৩-০ গোলে নিসকে হারিয়েছে তাদের মাঠে। পিএসজির তিন গোলদাতা এমবাপ্পে, আনহেল ডি মারিয়া ও মার্কিনিয়োস।প্রথম দুই ম্যাচ হেরে এবারের লিগ ওয়ান শুরু করা পিএসজি মেসের বিপক্ষে প্রথম জিতেছিল আগের ম্যাচে। সেই জয় অবশ্য এমন দাপুটে ছিল না।এটি তাদের টানা দ্বিতীয় জয়। দুই জয়ে ছয় পয়েন্ট নিয়ে পয়েন্ট টেবিলে আটে উঠে এসেছে পিএসজি। ১০ পয়েন্ট নিয়ে শীর্ষে রয়েছে রেন।",21/9/2020,sports
ফ্লাইট জটিলতায় রিয়াল মাদ্রিদ,"যে বিমানে চড়ে লা লিগার ম্যাচ খেলতে যাওয়ার কথা ছিল তাতে টেকনিক্যাল ত্রুটি ধরা পড়ায় ভ্রমণ পরিকল্পনায় বদল আনতে হয়েছে রিয়াল মাদ্রিদকে।



স্প্যানিশ চ্যাম্পিয়নদের রোববার উড়াল দেয়ার কথা ছিল মাদ্রিদ থেকে উত্তর স্পেনের সান সেবাস্তিয়ানে। সেখানে রিয়াল সোসিয়েদাদের বিপক্ষে ম্যাচ দিয়ে কালই মৌসুম শুরু করেছে জিনেদিন জিদানের দল। ম্যাচটি শুরু হওয়ার কথা ছিল বাংলাদেশ সময় রাত ১টায়।বিমানের হাইড্রোলিক সিস্টেমে ত্রুটি ধরা পড়ায় ভিক্টোরিয়ার ফ্লাইট ধরে রিয়াল। সেখান থেকে ৭৬.৫ কিলোমিটার উত্তরে বাসে চেপে যেতে হয় সান সেবাস্তিয়ানে। জিনেদিন জিদানের দলের সান সেবাস্তিয়ানে পৌঁছানোর কথা ছিল স্থানীয় সময় বেলা ৩টায়। ",21/9/2020,sports
এবার র‌্যাকেট ভাঙলেন জকোভিচ,"ভালো খেলতে না পেরে হতাশায় এক লাইন জাজের মুখে বল মারেন সার্বিয়ান টেনিস তারকা নোভাক জকোভিচ।



সেই ঘটনায় ডিসকোয়ালিফায়েড হয়ে ইউএস ওপেনের চতুর্থ রাউন্ড থেকে ছিটকে যান তিনি। বলতে গেলে, নিজের রাগ দমন করতে না পাড়ায় এবারের গ্র্যান্ডস্লাম হাতছাড়া হয় তার।এমন ঘটনার পর নিজেকে শুধরে নিতে পারলেন না জকোভিচ। মনের কোণে কোথাও বাসা বেধে থাকা সেই রাগ বা ক্ষোভকে নিয়ন্ত্রণে ব্যর্থ হচ্ছেন তিনি।সম্প্রতি ক্ষোভে ফেটে পড়ে আবার একটা কাণ্ড করে বসলেন নোভাক জকোভিচ। এবার ফ্রেঞ্চ ওপেনের প্রস্তুতিমূলক টুর্নামেন্ট ইতালিয়ান ওপেনে খেলতে গিয়ে রেগেমেগে ভেঙে ফেলেছেন র‌্যাকেট। ইউএস ওপেন থেকে বহিষ্কৃত হওয়ার দুই সপ্তাহের মাথায় গত রোববার জকোভিচ রোমে ইতালিয়ান ওপেনের চতুর্থ রাউন্ডে জার্মানির ডমিনিক কোফারের সঙ্গে খেলছিলেন। দ্বিতীয় সেটের ষষ্ঠ গেমে শূন্যতে তাকে ব্রেক করেন প্রতিপক্ষ। অমনি র্যা কেটটা কোর্টে ছুড়ে ফেলেন জকোভিচ। র‌্যাকেট ভেঙে গেলে আরেকটি র্যা কেট নিয়ে খেলতে হয় তাকে। এমন ঘটনায় এবার বহিষ্কৃত না হলেও তাকে সতর্ক করে দেন চেয়ার আম্পায়ার। এ বিষয়ে জকোভিচ বলেন, ‘এভাবেই রাগ কমে আমার। এটি অবশ্যই ভালো কোনো আচরণ নয়। এটিই যে প্রথম এবং শেষবারের জন্য র‌্যাকেট ভাঙলাম আমি তা নয়; আমি আগেও এটি করেছি, হয়তো ভবিষ্যতেও করব। আমি আসলে এটি করতে চাই না। কিন্তু কীভাবে যেন ঘটে যায়।’র‌্যাকেট ভাঙার ম্যাচে জকোভিচ ৯৭ র্যা ঙ্কড জার্মানকে ৬-৩, ৪-৬, ৬-৩ গেমে হারিয়ে সেমিফাইনালে উঠে গেছেন। আর কোনো দুর্ঘটনা না ঘটালে ১০০০ মাস্টার্স শিরোপা এবার তারই হতে যাচ্ছে বলে ধারণা সবার। কারণ রাফায়েল নাদাল অপ্রত্যাশিতভাবে আর্জেন্টাইন খেলোয়াড় ডিয়েগো শোয়ার্জমানের কাছে কোয়ার্টার ফাইনালে হেরে যাওয়ায় জকোভিচকে চ্যালেঞ্জ জানানোর মতো কেউ নেই। তথ্য সূত্র: নিউইয়র্ক টাইমস
",21/9/2020,sports
ইতালিয়ান ওপেন থেকে ৯ বারের চ্যাম্পিয়ন নাদালের বিদায়,"ইতালিয়ান ওপেনের কোয়ার্টার ফাইনাল থেকেই ছিটকে গেলেন প্রতিযোগিতাটির ৯ বারের চ্যাম্পিয়ন টেনিস তারকা রাফায়েল নাদাল।



আর্জেন্টিনার দিয়েগো শোয়ার্তজম্যানের কাছে খুব বাজে হেরে কোয়ার্টার ফাইনাল থেকে বিদায় নিতে হলো তাকে। শনিবার রাতে রোমে শোয়ার্তজম্যানের কাছে ৬-২, ৭-৫ গেমে হারেন ১৯টি গ্র্যান্ডস্লামজয়ী খেলোয়াড় নাদাল। ক্যারিয়ারে এই প্রথম নাদাল হার মানলেন আমেরিকান ডিয়েগো শোয়ার্তজম্যানের কাছে। নাদাল হারলেও কোয়ার্টার ফাইনালে জয় পেয়েছেন বিশ্ব র্যাংকিংয়ের শীর্ষে থাকা সার্বিয়ান তারকা নোভাক জকোভিচ। জার্মানির ডমিনিক কোয়েপফারকে ৬-৩, ৪-৬, ৬-৩ গেমে হারান ১৭টি গ্র্যান্ডস্লামজয়ী এ খেলোয়াড়। সেমিফাইনালে নরওয়ের কাস্পার রাডের মুখোমুখি হবেন জকোভিচ।তথ্যসূত্র: ইএসপিএন
",21/9/2020,sports
ফরাসি ওপেনে নেই ওসাকা,"ঝুলিতে তিনটি গ্র্যান্ড স্লাম শিরোপা থাকলেও ফরাসি ওপেনে কখনও তৃতীয় রাউন্ডের গণ্ডি পেরোতে পারেননি নাওমি ওসাকা।



এবার ইউএস ওপেন জিতে সেই গেরো খোলার ঘোষণা দিয়েছিলেন ২২ বছর বয়সী জাপানি টেনিসকন্যা। কিন্তু চোটের থাবায়শেষ পর্যন্ত রোঁলা গাঁরো জয়ের চ্যালেঞ্জটাই নিতে পারলেন না তৃতীয় বাছাই ওসাকা।হ্যামস্ট্রিংয়ের চোটের কারণে বৃহস্পতিবার ফরাসি ওপেন থেকে সরে দাঁড়ানোর কথা জানিয়েছেন তিনি।চোটটা পেয়েছিলেন গত রোববার ইউএস ওপেনের ফাইনালে। ওসাকার আগে মেয়েদের শীর্ষ বাছাই অ্যাশলি বার্টিও সরে দাঁড়িয়েছেন ফরাসি ওপেন থেকে।",21/9/2020,sports
ইউএস ওপেনের নতুন চ্যাম্পিয়ন ডমিনিক থিম,"শীর্ষ তারকাদের অনুপস্থিতি ও হারের কারণে এবারের ইউএস ওপেনটাই অন্যরকমভাবে ইতিহাসে লেখা থাকবে।



শনিবার রাতে নারী এককে সেরেনা উইলিয়ামস যেখানে ব্যর্থ, সেখানে দ্যুতি ছড়ালেন জাপানের ওসাকা। বেলারুশ তারকা আজারেঙ্কাকে হারিয়ে চ্যাম্পিয়ন হলেন তিনি।পুরুষ এককেই একই অবস্থা। নেই রজার ফেদেরার, রাফায়েল নাদাল। লাইন জাজকে আহত করে টুর্নামেন্ট থেকে ছিটকে গেছেন সার্বিয়ান তারকা জকোভিচও।শীর্ষ তারকাদের অনুপস্থিতির মাঝেই এবার ইউএস ওপেনকে নিজের করে নিয়েছেন অস্ট্রিয়ার ডমিনিক থিম।রোববার রাতে নিউইয়র্কের ফ্লাশিং মিডোসে আলেকজান্ডার জেরেভের বিরুদ্ধে শ্বাসরুদ্ধকর এক ফাইনাল জিতে ইউএস ওপেনের নতুন চ্যাম্পিয়ন হয়েছেন ডমিনিক থিম।২৭ বছর বয়সী থিম এর আগে তিন বড় টুর্নামেন্টের ফাইনালে হেরেছেন। এবারও একই ভাগ্য বরণ করতে চলেছিলেন। কিন্তু শেষ দিকে ২৩ বছর বয়সী জেরেভ ছন্দ হারালে দুর্দান্তভাবে ম্যাচে ফেরেন তিনি।২-৬, ৪-৬, ৬-৪, ৬-৩ ও ৭-৬ (৮-৬) সেটে জেরেভকে হারান থিম। ম্যাচশেষে পরাজিত জেরেভকে সান্ত্বনা দিতে থিম বলেন, ‘আমরা দুজন যদি বিজয়ী হতে পারতাম, তা হলে ভালো লাগত। দুজনেই এই জয় দাবি করি।২০০৪ সালের ফ্রেঞ্চ ওপেনের পর থিমই প্রথম খেলোয়াড় যিনি দুই সেটে হেরে ঘুরে দাঁড়িয়ে শিরোপা নিলেন।তথ্যসূত্র: নিউইয়র্ক টাইমস
",21/9/2020,sports
চমক দেখিয়ে ইউএস ওপেন চ্যাম্পিয়ন ওসাকা,"
র‌্যাংকিংয়ে ৯৩ নম্বরের খেলোয়াড় শেলবি রজার্সের কাছেই তিনবার হেরেছিলেন জাপানি টেনিস সেনসেশন ওসাকা।



আর এবারে ইউএস ওপেনে সেই ওসাকার ভিন্ন এক রূপ দেখল। রজার্সকেই হারাননি শুধু, নিউইয়র্কের ফ্লাশিং মিডোসে টুর্নামেন্টের নারী এককে শিরোপা নির্ধারণী লড়াইয়ে ভিক্টোরিয়া আজারেঙ্কাকে হারিয়ে ইউএস ওপেন চ্যাম্পিয়ন হয়ে গেলেন ওসাকা। সেরেনা উইলিয়ামস যেখানে ব্যর্থ সেখানে দ্যুতি ছড়ালেন ওসাকা।এদিকে দুর্দান্ত দেখা গেছে বেলারুশ তারকা আজারেঙ্কাকে। ১০ বারের দেখায় সেরেনার কাছে ১০ বারই হেরেছিলেন তিনি। কিন্তু এবার সেরেনা উইলিয়ামসকে হারিয়ে চমক সৃষ্টি করেন। অনেকেই ভাবছিলেন শিরোপাটা জয় করে ফেলবেন ভিক্টোরিয়া আজারেঙ্কা।শনিবার রাতে ফাইনালে শুরুটাও সেভাবেই করেছিলেন। ফাইনালে নেমে প্রথম সেটেই নওমি ওসাকাবে বাজেভাবে হারান আজারেঙ্কা। কিন্তু পরের দুই সেটে সেমির সেই ম্যাচের মতোই জ্বলে ওঠেন ওসাকা। দাপট দেখিয়ে আজারেঙ্কাকে ১-৬, ৬-৩, ৬-৩ গেমে হারিয়ে ইউএস ওপেনের মুকুট জিতে নিলেন জাপানের এই তারকা।সাত বছর পর ফাইনালে উঠেও বিফল হলেন আজারেঙ্কা। তবে আজারেঙ্কাকে হারাতে বেশ বেগ পেতে হয়েছিল ওসাকার। সে কথা অকপটে স্বীকার করলেন ওসাকা।ম্যাচশেষে আজারেঙ্কাকে মজা করে ওসাকা বলেন, আমি তোমার সঙ্গে আর কোনো ফাইনাল খেলতে চাই না। এটি সত্যিই আমার জন্য কঠিন ম্যাচ ছিল। তবে তোমার সঙ্গে খেলে আমি ধন্য। কারণ আমি যখন ছোট ছিলাম তখন তোমাকে এখানে খেলতে দেখতাম। আমি তোমার কাছ থেকে অনেক শিখেছি, তোমাকে অনেক ধন্যবাদ।তথ্যসূত্র: নিউইয়র্ক টাইমস
",21/9/2020,sports
থিম-জভেরেভ ফাইনাল,"এবারের ইউএস ওপেনে অংশ নেননি রজার ফেদেরার ও রাফায়েল নাদাল। ওদিকে লাইন জাজকে বল দিয়ে আঘাত করে বহিষ্কৃত হয়েছেন নোভাক জোকোভিচ।



‘বিগ থ্রি’র অনুপস্থিতিতে ‘নতুনের’ হাতে উঠতে যাচ্ছে ইউএস ওপেনের রাজত্ব। প্রস্তুত চূড়ান্ত মঞ্চ। ডমিনিক থিম ও আলেক্সান্দার জভেরেভের ফাইনাল দিয়ে আজ ইউএস ওপেন পেতে যাচ্ছে নতুন চ্যাম্পিয়ন।শুক্রবার রাতের সেমিফাইনালে তৃতীয় বাছাই রাশিয়ার দানিল মেদভেদেভকে ৬-২, ৭-৬ (৯-৭), ৭-৬ (৭-৫) গেমে হারিয়ে ফাইনালে উঠে গেছেন দ্বিতীয় বাছাই থিম। আরেক সেমিফাইনালে স্পেনের পাবলো কারেনো বুস্তার বিপক্ষে ঘুরে দাঁড়ানো জয়ে প্রথমবার গ্র্যান্ড স্লাম ফাইনালে পা রাখেন জভেরেভ।প্রথম দুই সেট হারের পরও জার্মান তরুণ ম্যাচ জিতেছেন ৩-৬, ২-৬, ৬-৩, ৬-৪, ৬-৩ গেমে। থিম-জভেরেভ দু’জনের সামনেই প্রথম গ্র্যান্ড স্লাম জয়ের হাতছানি। এর আগে তিনবার ফাইনালে খেলার সুযোগ হয়েছে থিমের, দুইবার ফরাসি ওপেনে ও একবার অস্ট্রেলিয়ান ওপেনে। কিন্তু একবারও সাফল্য পাননি ২৭ বছর বয়সী অস্ট্রিয়ান। এবার সেই আক্ষেপ ঘোচানোর পালা।অন্যদিকে জভেরেভ এবারই প্রথম কোনো গ্র্যান্ড স্লামের ফাইনালে উঠলেন। আজ তাদের ফাইনাল দিয়ে বিরল একটি মুহূর্ত জন্ম নিতে যাচ্ছে। ১৯৯০’র দশকে জন্ম নেয়া প্রথম গ্র্যান্ড স্লাম জয়ীর সাক্ষী হতে যাচ্ছে টেনিস বিশ্ব। ফাইনালে পা রেখে থিম বলেন, ‘নিয়মিত তিন সেট জেতার চেয়ে এটা নিশ্চিতভাবেই অন্যরকম অনুভূতির। প্রথম সেটে আমি ভাগ্যবান ছিলাম (মেদভেদেভ জেতার সুযোগ হাতছাড়া করায়)।’ জভেরেভের বিপক্ষে ফাইনাল প্রসঙ্গে তার বক্তব্য, ‘আমি সত্যি উন্মুখ হয়ে আছি। বন্ধু হিসেবে আমাদের সম্পর্ক যেমন দারুণ, তেমনি প্রতিদ্বন্দ্বী হিসেবেও। এটা সত্যিই দুর্দান্ত ব্যাপার যে, আমরা গ্র্যান্ড স্লাম ফাইনালে মুখোমুখি হতে যাচ্ছি।’",21/9/2020,sports
‘ঈদের দিনও গৃহবন্দি ছিলাম’,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন।



ঈদের দিনে বাংলাদেশের জাতীয় দলের ওপেনার সৌম‍্য সরকারের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-যুগান্তর: আসসালামুআলাইকুম,ঈদ মোবারক----সৌম‍্য সরকার: ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?সৌম‍্য সরকার: আমিসহ পরিবারের সবাই ভালো আছে।যুগান্তর: এখন কোথায় আছেন?সৌম‍্য সরকার: আমি এখন গ্রামের বাড়ি সাতক্ষিরায় আছি।যুগান্তর: করোনায় ঈদ কেমন কাটল?সৌম‍্য সরকার: পরিস্থিতি আসলে ঈদ করার মতো ছিল না।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?সৌম‍্য সরকার: না ভাই, কোথায়ও যাইনি। বাসা থেকে বেরও হইনি।যুগান্তর: ঈদের জন‍্য এবার শপিং করেছেন?সৌম‍্য সরকার: আসলে এবার তেমন কিছুই হয়নি।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...?সৌম‍্য সরকার: মহামারীতে আসলে আমাদের কারো হাত নেই। একাধিক সিরিজ, এশিয়া কাপ ও বিশ্বকাপ বাতিল হওয়ায় একজন প্লেয়ার হিসেবে তো খারাপ লাগেই। তারপরও এটা বুঝতে হবে করোনায় পুরো বিশ্ব সাফার করছে। অনেক জায়গায় হয়তো খেলা শুরু হয়েছে, আমাদের দেশে এখনও খেলার পরিবেশ তৈরি হয়নি। খেলতে তো সবাই চায়, খেলা না থাকায় খারাপ লাগছে। পরিস্থিতি স্বাভাবিক হলে আশা করছি আবার খেলতে পারব।যুগান্তর: বাংলাদেশ ক্রিকেট বোর্ড (বিসিবি) চাচ্ছে শ্রীলংকার বিপক্ষে স্থগিত হওয়া সিরিজটি সেপ্টেম্বরে আয়োজন করতে, দীর্ঘ পাঁচ মাস গৃহবন্দি থাকার পর হঠাৎ আন্তর্জাতিক সিরিজ খেলা কতোটা চ‍্যালেঞ্জিং?সৌম‍্য সরকার: এই সিরিজের ব‍্যাপারে আমি আসলে তেমন কিছুই জানি না। আপনাদের মাধ‍্যমেই যতটুকু জেনেছি। অনেক দিন হলো গৃহবন্দি, মাঠে প্রাকটিসেরও সুযোগও পাইনি। ঘরের প্রাকটিস আর মাঠের প্রাকটিস রাত দিন তফাৎ। তবে সিরিজ আয়োজন হলে যে করেই হোক আমাদের ফিট হতে হবে।যুগান্তর: এ পরিস্থিতে দ্বিপাক্ষিক সিরিজ আয়োজন কতোটা চ‍্যালেঞ্জিং?সৌম‍্য সরকার: এখনকার জন‍্য বড় চ‍্যালেঞ্জ। সিরিজ শুরুর আগে আমাদের ভালোভাবে প্রস্তুত হতে হবে। শ্রীলংকা যদি প্রস্তুতি ম‍্যাচ খেলতে আগ্রহী না হয় তাহলে দ্রুত ঢাকা লিগ শুরু হলে ভালো হবে।যুগান্তর: ঈদুল আজহার আগেই মুশফিক, ইমরুল, মিঠুন, মিরাজ, তাসকিনসহ অনেকেই ব‍্যক্তিগতভাবে প্রাকটিস শুরু করেছেন। আপনি কবে প্রাকটিসে ফিরছেন?সৌম‍্য সরকার: ঢাকায় থাকলে আমিও প্রাকটিস করতাম, বাড়িতে থাকায় হয়নি। আসা করছি দ্রুত সময়ের মধ‍্যে ঢাকায় গিয়ে প্রাকটিস শুরু করতে পারব।যুগান্তর: যুগান্তরকে সময় দেয়ার জন‍্য ধন‍্যবাদ।সৌম‍্য সরকার: আপনাকেও ধন‍্যবাদ, ভালো থাকবেন।",21/9/2020,sports
জীবন নিয়ে দুশ্চিন্তা হচ্ছে,"করোনার এই কঠিন সময়ে তারকারা কে, কোথায় ঈদ উদযাপন করেছেন তা জানার আগ্রহ অনেকেরই। সেই আগ্রহ থেকেই আমাদের এ আয়োজন। ঈদের দিনে বাংলাদেশের জাতীয় দলের পেসার তাসকিন আহমেদের সঙ্গে কথা হয় যুগান্তরের। এই তারকা ক্রিকেটারের কেমন কাটল ঈদ- তা যুগান্তরের পাঠকদের জন্য তুলে ধরা হল-



যুগান্তর: আসসালামুআলাইকুম।তাসকিন আহমেদ: ভাই ঈদ মোবারক, কেমন আছেন।যুগান্তর: আলহামদুলিল্লাহ ভালো আছি।যুগান্তর: আপনি কেমন আছেন?তাসকিন আহমেদ: আলহামদুলিল্লাহ, আমিসহ পরিবারের সবাই ভালো আছে।যুগান্তর: করোনায় ঈদ কেমন কাটল?তাসকিন আহমেদ: আলহামদুলিল্লাহ, ভালোই কাটল।যুগান্তর: ঈদের দিন আমরা সাধারণত আত্মীয়র বাসায় বা কোথাও ঘুরে বেড়াতে অভ‍্যস্ত। এবার কি কোথাও ঘুরতে গেলেন?তাসকিন আহমেদ: না ভাই, এবার অনেক ডিফ্রেন্ট।যুগান্তর: ঈদের জন‍্য এবার শপিং করেছেন?তাসকিন আহমেদ: আসলে এবার তেমন কিছুই হয়নি।যুগান্তর: তাহলে কি পুরাতন পোশাক দিয়েই ঈদ করেছেন?তাসকিন আহমেদ: পুরাতন না, নতুনই বলা চলে। আগের কেনা অনেক পোশাক ছিল, সেই পোশাক দিয়েই আমি আর আব্বু ঈদ করেছি। নিজের জন‍্য এবার কোনো শপিং করা হয়নি। তবে করোনাভাইরাস কেন! এর চেয়ে বড় কোনো ভাইরাস হলেও মেয়েরা শপিংয়ে যাবেই, ওদের আপনি আটকাতে পারবেন না।যুগান্তর: মহামারী করোনাভাইরাসের কারণে বাংলাদেশের একাধিক সিরিজ, এশিয়া কাপ সবশেষ টি-টোয়েন্টি বিশ্বকাপ বাতিল হল...? তাসকিন আহমেদ: আসলে যেটা চলে গেছে সেটা নিয়ে আফসোস করে হতাশ হয়ে কোনো লাভ নেই। এখন খেলার চেয়ে জীবন নিয়ে বেশি দুশ্চিন্তা হচ্ছে। এখন আমাদের যথা সম্ভব ভালো থাকার চেষ্টা করতে হবে।যুগান্তর: ঈদুল আজহার দিনে যুগান্তরকে সময় দেয়ার জন‍্য ধন‍্যবাদ।তাসকিন আহমেদ: আপনাকেও ধন‍্যবাদ, ভালো থাকবেন।",21/9/2020,sports
আইপিএলের জন্য বিশ্বকাপ হচ্ছে না এভাবে বলা কঠিন: শাহরিয়ার নাফীস,"মহামারী করোনাভাইরাসের কারণে এ বছর টি-টোয়েন্টি বিশ্বকাপ হচ্ছে না। তবে ক্রিকেট ইতিহাসের সবচেয়ে দ্রুত গতির পেসার শোয়েব আখতারের মতো অনেক ক্রিকেট বিশ্লেষক মনে করছেন, আইপিএলের জন্যই বিশ্বকাপ পেছানো হয়েছে। কারণ আইপিল না হলে প্রায় চার হাজার কোটি রাজস্ব হারাতো ভারতীয় ক্রিকেট কন্ট্রোল বোর্ড (বিসিসিআই)।



ঈদুল আজহার ঠিক আগের দিন জুম্মার নামাজের পূর্বে যুগান্তরকে দেয়া একান্ত সাক্ষাৎকারে এ ব্যাপারে শাহরিয়ার নাফীস বলেছেন, বিশ্বকাপ পেছানো নিয়ে বিভিন্ন জনের বিভিন্ন মতামত থাকতেই পারে, সেটা স্বাভাবিক ব্যাপার। আইপিএলের জন্য বিশ্বকাপ হচ্ছে না এভাবে বলা খুব কঠিন।বাংলাদেশ দলের প্রথম টি-টোয়েন্টি অধিনায়ক আরও বলেছেন, আইপিএল হল একটা দেশের ঘরোয়া টুর্নামেন্ট। এখানে অধিকাংশ লোকাল ক্রিকেটার, হাতে গোনা কয়েকজন বিদেশি ক্রিকেটার খেলে। আর বিশ্বকাপে বিভিন্ন দেশের অনেক প্লেয়ার থাকে। একসঙ্গে এতসব ক্রিকেটারদের কন্ট্রোল করা খুবই কঠিন।জাতীয় দলে ‘সাবেক’ হয়ে যাওয়া শাহরিয়ার নাফীস বলেন, এখন ইংল্যান্ডে যে ক্রিকেট হচ্ছে, সেখানে দুই দেশের মধ্যে খেলা হচ্ছে। সিরিজ শুরুর আগে দুই দলের ক্রিকেটারদের কোয়ারেন্টিনে রাখা সম্ভব হয়েছে। আর আইপিল ঘরোয়া টুর্নামেন্ট। এখানে একটা দলে ছয়জন বিদেশি প্লেয়ার থাকে, তাদের কন্ট্রোল করা সহজ।তিনি বলেন, টি-টোয়েন্টি বিশ্বকাপ হচ্ছে না দেখেই আইপিএল হচ্ছে। করোনার এমন কঠিন পরিস্থিতিতে আইপিএল করতে পারা ভারতীয় ক্রিকেট কন্ট্রোল বোর্ডের ক্রেডিট।করোনায় বাংলাদেশের একাধিক সিরিজ বাতিল হওয়া প্রসঙ্গে নাফীস বলেন, আসলে পরিস্থিতি আমাদের কন্ট্রোলে নেই। যদি নিয়ন্ত্রণে থাকত তখন সিরিজ না হলে লাভ-ক্ষতির প্রশ্ন উঠত। এখন খেলার চেয়ে সুস্থ থাকা, স্বাভাবিক জীবন-যাপন করাই বড় চ্যালেঞ্জ। আমার মনে হয় না স্থগিত হওয়া সিরিজগুলো নিয়ে দুশ্চিন্তার কিছু আছে। ভবিষ্যতে সিরিজগুলো হলে তা পুষিয়ে যাবে।সেপ্টেম্বরে শ্রীলঙ্কা সফরে যাবে বাংলাদেশ দল, সেই সফরের আগে ঢাকা প্রিমিয়ার লিগ শুরু হলে ভালো হবে জানিয়ে নাফীস বলেন, ঈদের পর ঢাকা লিগ শুরু হলে জাতীয় দলের ক্রিকেটাররা কিছু ম্যাচ প্র্যাকটিস করার সুযোগ পাবে। তাছাড়া ঢাকা লিগ দ্রুত শুরু না হলে লোকাল দুইশ ক্রিকেটার ও কোচিং স্টাফরা সবাই বিপদে পরে যাবে।",21/9/2020,sports
ক্রিকেটার না হলে হয়ত রেলে চাকরি করতাম: ফরহাদ রেজা,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলের অনিয়মিত অলরাউন্ডার ফরহাদ রেজার।



১৯৮৬ সালের ১৬ জুন জন্মগ্রহণ করা রাজশাহীর এ তারকা ক্রিকেটারের ৩৫তম জন্মদিন মঙ্গলবার। জন্মদিনে যুগান্তরকে দেয়া সাক্ষাৎকারে ক্যারিয়ারের বিভিন্ন বিষয় নিয়ে কথা বলেছেন জাতীয় দলের হয়ে ৩৪টি ওয়ানডে আর ১৩টি টি-টোয়েন্টি ম্যাচ খেলা এ ক্রিকেটার। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?ফরহাদ রেজা: আলহামদুলিল্লাহ, আল্লাহর রহমতে এখনও ভালো আছি। পরিবারের সাবাই ভালো আছে।যুগান্তর: করোনার এই কঠিন সময়ে জন্মদিন কিভাবে উদযাপন করলেন?ফরহাদ রেজা: আসলে কখনও জন্মদিন সেভাবে পালন করা হয়নি। খেলায় থাকলে সেভাবে হয়েও ওঠে না। অনুষ্ঠান করে জন্মদিন পালনে আমি ব্যক্তিগতভাবে আগ্রহী না। আগেও কখন জন্মদিন উদযাপন করিনি। হয়তো খেলার মধ্যে থাকলে টিম ম্যানেজমেন্ট কেক কেটে উইশ করত। এবার সেরকম কিছুই হয়নি। তবে অনেক ক্রিকেটার জন্মদিনে উইশ করেছে।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?ফরহাদ রেজা: এখনই নেবেন? ওকে সমস্যা নেই, প্রশ্ন করেন।যুগান্তর: কিভাবে ক্রিকেটার হলেন?ফরহাদ রেজা: আসলে আমার পরিবার কখনওই চায়নি আমি ক্রিকেটার বা খেলোয়াড় হই। বলতে পারেন আমি লুকিয়ে লুকিয়ে খেলতাম। পাড়ায় টেপ টেনিস বলে খেলতাম। রাজশাহীর শিরোয়েল কলোনিতে পাড়ার বড় ভাইদের সঙ্গে খেলতাম। ২০০০ সালে শিরোয়েল সরকারি হাইস্কুল থেকে প্রথম বিভাগে এসএসসি (মানবিকে) পাস করেছি। মূলত এসএসসি পাস করার পরই ক্রিকেটে সেভাবে মনযোগ দেয়া। তার আগে খেলার জন্য পরিবার থেকে অনুমতি পাইনি।আমাদের শিরোয়েল কলনিতে আল -রশিদ নামে একটা ক্রিকেট অ্যাকাডেমি ছিল, সেই একাডেমিতে থেকেই ক্রিকেট খেলা শুরু করি। ওই ক্লাবটা সাদি ভাই নামে একজন চালাতেন। তার মাধ্যমেই আমি দ্বিতীয় বিভাগ এবং ইয়াং প্যাগাসাস ক্লাবের হয়ে ২০০৪ সালে ঢাকা প্রিমিয়ার লিগে খেলার সুযোগ পাই। ক্যারিয়ার শুরুর দিকে ক্রিকেটার হওয়ার জন্য আমাকে শানু স্যার অনেক প্র্যাকটিস করিয়েছেন। ওই বছরই আমি ঢাকা প্রিমিয়ার লিগে সর্বোচ্চ উইকেট শিকারি বোলার হই, আমার ঠিক মনে নেই হয়ত ২৬ উইকেট শিকার করেছিলাম। ওই বছরই প্রথম শ্রেণির ম্যাচে সর্বোচ্চ রান সংগ্রাহক।২০০৪-২০০৫ সালে এইচপির হয়ে সাকিব-তামিম-মুশফিক-সোহরাওয়ার্দি শুভ, শামসুর রহমান শুভ, রকিবুল হাসান ও মার্শাল আইয়ুবদের সঙ্গে শ্রীলংকা সফরে গিয়ে পাঁচটি ওয়ানডে আর মনে হয় দুটি চার দিনে ম্যাচ খেলেছিলাম। সেই সফরে আমার পারফরম্যান্স ভালো ছিল। একটা ম্যাচে আমরা ওদের হারিয়ে ছিলাম। শ্রীলংকা সফরে থাকা অবস্থাই খালেদ মাহমুদ সুজন ভাই আমাকে ঢাকা থেকে ফোন দিয়ে ওনার সঙ্গে প্রিমিয়ার লিগে ওল্ড ডিওএইচএসে খেলার প্রস্তাব দিয়ে রাখেন।ওই বছর আমরা ঢাকা লিগে চ্যাম্পিয়ন হয়েছিলাম। আমাদের সেই ওল্ড ডিওএইচএস ক্লাবের হয়ে খেলেছিলান আকরাম ভাই, সুজন ভাই, এনামুল হক মনি ভাই, শাহাজাদা, নাজিমুদ্দিন। ওই সময়ের সেরা ক্রিকেটারাই ওল্ড ডিওএইচএসে ছিলেন। ওটাই ছিল আমার ক্যারিয়ারের বাঁক বদলের টুর্নামেন্ট।যুগান্তর: কার হাত ধরে ক্রিকেটে আপনার হাতেখড়ি?ফরহাদ রেজা: রাজশাহীর টিটু ভাই, সাদ ভাই, শানু স্যারের মাধ্যমে আমার ক্রিকেটার হয়ে ওঠা। তারাই আমাকে প্রাথমিকভাবে ক্রিকেটার হতে উৎসাহ যোগান এবং ক্রিকেটে সাফল্য পেতে বিভিন্ন পরামর্শ দেন। তবে ঢাকায় আসার পর খালেদ মাহমুদ সুজন ভাই আর বাবুল (মিজানুর রহমান বাবুল) স্যার আমাকে অনেক হেল্প করেছেন। বাবুল স্যারতো আমার কোচ ছিলেন। সুজন ভাইয়ের সঙ্গে খেলেছি, তিনি নিজেও অলরাউন্ডার ছিলেন যে কারণে আমাকে খুব ভালো বুঝতেন। ওনার কাছ থেকে উৎসাহ পেয়েছি। যুগান্তর: কখন মনে হল ক্রিকেটকে পেশা হিসেবে নেয়া যায়?ফরহাদ রেজা: ২০০৪ সালের পর থেকেই মনে হয়েছে ক্রিকেটে পেশা হিসেবে নেয়া যায়। আমার বাবা (আমজাদ হোসেন), মা (ফাতেমা বেগম) দু'জনই রাজশাহী রেলওয়েতে চাকরি করেন। ওনারা চাচ্ছিলেন না আমি প্লেয়ার হই। তবে এসএসসি পাস করার পর বাবা-মা আমাকে খেলতে আর বারণ করেননি। তারা বলেছেন তুমি নিজেই নিজের সিদ্ধান্ত নেও কি করবে।যুগান্তর: কোন কলেজ থেকে এইচএসসি পাস করলেন?ফরহাদ রেজা: রাজশাহীর নিউ গভর্মেন্ট ডিগ্রি কলেজ থেকে ২০০২ সালে এইচএসসিতে (মানবিকে) দ্বিতীয় বিভাগে পাস করি। এরপর ২০০৩ সালে স্টামফোর্ড ইউনিভার্সিটি বিবিএ করার জন্য ভর্তি হলেও খেলাধুলায় জড়িয়ে যাওয়ায় পড়া-লেখা আর শেষ করতে পারিনি।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?ফরহাদ রেজা: আমরা এইচপি টিম শ্রীলংকা সফরে খেলে আসার পরপরই ২০০৪-২০০৫ সালে শ্রীলংকা ‘এ’ টিম আমাদের দেশে খেলতে আসে। ওই সময় আতহার আলী খান, ফারুক আহমেদ ও গোলাম নওশের প্রিন্স ভাই জাতীয় দলের নির্বাচক ছিলেন, হোয়াটমোর ছিলেন কোচ। তিনটা ওয়ানডে ছিল। সেই সিরিজে আমি বগুড়ায় প্রথম ম্যাচে ৫ উইকেট দ্বিতীয় ও তৃতীয় ম্যাচ হয় খুলনায়। তৃতীয় ম্যাচে চার উইকেট নিয়েছিলাম। তিন ম্যাচ খেলে খুলনা থেকে ঢাকায় ফেরার পর শুনলাম আমি, সাকিব আর মুশফিক জাতীয় দলে সুযোগ পেয়েছি।যুগান্তর: আপনার সঙ্গে জাতীয় দলে অভিষেক হওয়া সাকিব আল হাসান ও মুশফিকুর রহিম দেশের অন্যতম সেরা ক্রিকেটার হলেন। অথচ আপনি...? ফরহাদ রেজা: আমার পারফরম্যান্স আসলে তেমন খারাপ হয়নি। আমার মনে হয় লাক সেভাবে ফেভার করেনি। আমি যতবারই জাতীয় দলে ঢুকেছি পারফর্ম করেই কিন্তু ঢুকেছি। হয়তো সেভাবে সুযোগ পাইনি। অন্যদের মতো সুযোগ পেলে আমার মনে হয় সাইন করতে পারতাম।যুগান্তর: ঘরোয়া ক্রিকেটে আপনি নিয়মিত পারফর্ম করেন অথচ জাতীয় দলে এলে আপনার কাছ থেকে সেই পারফরম্যান্স পাওয়া যায় না, এর কারণ কি?ফরহাদ রেজা: আমাকে তো আসলে সেভাবে সুযোগ দেয়া হয়নি। আমি যদি অন্যদের মতো সুযোগ পেতাম, যদি বলা হতো তুমি তোমার মতো করেই খেল, কোনো সমস্যা নেই। বাদ পড়ার শঙ্কা নেই। তাহলে আমার মনে হয় অবশ্যই ভালো করতে পারতাম। আমাকে যদি টানা কয়েকটি ম্যাচ খেলার সুযোগ করে দেয়া হতো তখন যদি না পারতাম তাহলে আমি নিজ থেকেই বলে দিতাম আমার দ্বারা হবে না। কিন্তু আমি সেভাবে সুযোগ পাইনি। আপনি যখন আসা-যাওয়ার মধ্যে থাকবেন তাহলে কখনই ভালো করতে পারবেন না। যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?ফরহাদ রেজা: আমার দুইজন প্লেয়ার খুব প্রিয়, দক্ষিণ আফ্রিকার জ্যাক ক্যালিস আর দেশের খালেদ মাহমুদ সুজন ভাই। ওনারাই আমার আইডল ছিলেন। আরেকজন ছিলেন খালেদ মাসুদ পাইলট ভাই। তিনি অনেক ভালো মানুষ। সুজন ভাই ও পাইলট ভাই মানসিকভাবে স্ট্রং থাকেন। সুজন ভাইকে বেশি পছন্দ করি, কারণ উনি আমাকে ভালো এবং খারাপ দুটো সময়েই ভালোবাসেন।আমার আইডল বললে বলব সুজন ভাই। উনি জানেন একটা প্লেয়ারের ইমপ্রুভ কিভাবে করতে হবে। তাছাড়া সুজন ভাইয়ের সঙ্গে আমি খেলেছিও। তিনি আমার আইডল। আর বাবুল (মিজানুর রহমান বাবুল) ভাই আমাকে ভালো করে বুঝেন। তাই প্রিমিয়ারে টিম করলে আমাকেই রাখতে চান। আমিও হয়তো ওনার চাওয়াটা বুঝতে পারি। তাছাড়া বাবুল স্যার আমার লাইফের অনেক ভালো একজন কোচ। যুগান্তর: ক্রিকেটার না হলে কী হতেন?ফরহাদ রেজা: আমার বাবা-মা আর একমাত্র বোন (আনজুআরা) তিনিও রেলে চাকরি করেন। রেলেই আমার বড় হওয়া। ক্রিকেটার না হলে হয়ত আমিও রেলে চাকরি করতাম। যুগান্তর: বাংলাদেশ রেলে চাকরি করতে না পেরে এখন কি আপনার মধ্যে কোনো আফসোস আছে?ফরহাদ রেজা: আমার বাবা-মা, বোন, বাবার বন্ধু সবাই রেলে চাকরি করেন। তবে আমি হয়ত ভিন্ন কিছু হলাম। রেলে চাকরি না করলেও ক্রিকেটার হয়ে আমি নিজে হ্যাপী আছি। আমার বাবা-মাও এখন আমাকে নিয়ে প্রাউড ফিল করেন। এমনকি আমি যখন আব্বা-মা'র অফিসে যাই ওনাদের অফিসের সবাই ভালো বলেন। ওনারা বলে থাকেন আমাদের কলিগের ছেলে জাতীয় দলে খেলে। যুগান্তর: আপনার সবচেয়ে ভালো বন্ধু কে?ফরহাদ রেজা: বাংলাদেশ দলের প্রথম টি-টোয়েন্টি অধিনায়ক শাহরিয়ার নাফীস, ক্রিকেটার শরিফুল্লাহ আর বাবুল (মিজানুর রহমান বাবুল) স্যার। যুগান্তর: আপনার প্রিয় ক্রিকেটারদের তালিকায় কাদের রাখবেন?ফরহাদ রেজা: অনেকই আছে, জাতীয় দলে যারা এখন খেলে বা অতীতে খেলেছে তাদের সবার সঙ্গেই আমার ভালো সম্পর্ক আছে। যুগান্তর: কোন ব্যাটসম্যানকে আউট করতে অধীর আগ্রহে থাকতেন?ফরহাদ রেজা: ভারতের বর্তমান অধিনায়ক বিরাট কোহলি, অস্ট্রেলিয়ার তারকা ব্যাটসম্যান স্টিভ স্মিথ, আর ইংল্যান্ডের জস বাটলার। যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?ফরহাদ রেজা: অবশ্যই চাইব ১০টা উইকেটই নিতে। তবে যত ভালো বল করবেন তত ভালো ব্যাটসম্যানের উইকেট পাওয়া যাবে। যদি ভারতের সঙ্গে খেলা হয় তাহলে বিরাট কোহলি আর রোহিত শর্মাকে আউট করতে চাইব। কারণ তারা খুব ভালো খেলে, তাদের যে কোনো একজনই ম্যাচের ভাগ্য পাল্টে দিতে পারে। আর পাকিস্তানের বাবর আজম, নিউজল্যান্ডের কেন উইলিয়ামসন ও মার্টিন গাপটিলকে আউট করতে চাইব। যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?ফরহাদ রেজা: অস্ট্রেলিয়ার ব্রাড হজ, টি-টোয়েন্টি বিশ্বকাপে ওর বিপক্ষে বল করার সুযোগ হয়েছে। তখন ওকে বল করতে গিয়েই একটু নার্ভাস হয়েছি। ও হয়তো আমাকে ভালো রিচ করতে পারে। ওর সঙ্গে আমি বিপিএলেও খেলেছি, বরিশাল বুলসের হয়ে খেলার সময় আমি শাহরিয়ার নাফীসকে দিয়ে জিজ্ঞেস করেছিলাম কেন আমার বলেই বেশি বাউন্ডারি হাঁকাতে চায়। ব্রাড হজ তখন বলেছিল ও নাকি আমাকে ভালো রিচ করতে পারে, আমার ডেলিভারি দেয়ার আগেই ও বুঝতে পারে কি করতে চাচ্ছি। যুগান্তর: আপনার ক্যারিয়ারের সেরা সময়?ফরহাদ রেজা: লাস্ট ইয়ার। গত বছরে সবমিলে (বিপিএল, বিসিএল, প্রিমিয়ার লিগ ও প্রথম শ্রেণির) ১০০ উইকেট শিকার করেছি। এ ছাড়া আন্তর্জাতিকে আয়ারল্যান্ডের বিপক্ষে হোম সিরিজ আর জিম্বাবুয়ে ও কেনিয়া সফরে ভালো পারফর্ম করেছি। যুগান্তর: আপনার ক্যারিয়ারের সবচেয়ে কষ্টের সময়?ফরহাদ রেজা: ২০০৭ সালে আমার ক্যারিয়ারের প্রথম বিশ্বকাপ ছিল। যখন বাদ পড়েছিলাম তখন খুব কষ্ট পেয়েছি। পরে অবশ্য ডাক পেয়েছিলাম কিন্তু ম্যাচ খেলার সুযোগ পাইনি। যুগান্তর: আপনার ক্যারিয়ারের সবচেয়ে বড় প্রাপ্তি?ফরহাদ রেজা: আলহামদুলিল্লাহ আল্লাহ অনেক দিয়েছেন, আমার সুন্দর একটি পরিবার আছে, ভালো কিছু টিমমেট আছে। আর কি চাই! যুগান্তর: সবচেয়ে বড় আক্ষেপ?ফরহাদ রেজা: আক্ষেপ তো অনেক আছে, বলে শেষ করতে পারব না। আমরা এখনও এশিয়া কাপ ও বিশ্বকাপ পাইনি। আমরা যদি দেশকে এশিয়া কাপ আর বিশ্বকাপ ট্রফি উপহার দিতে পারতাম তাহলে ভালো লাগত। তবে ব্যক্তিগতভাবে আমার কোনো আক্ষেপ নেই।যুগান্তর: দুঃসময়ে আপনাকে কে বেশি সাহস জোগায়?ফরহাদ রেজা: পরিবারের সদস্যরা, বাবা-মা। আর খেলার মাঠে শাহরিয়ার নাফীস, শরিফুল্লাহ ও কোচ বাবুল স্যার। যুগান্তর: ক্রিকেট ক্যারিয়ারে কখনও কি কেঁদেছেন?ফরহাদ রেজা: খেলতে গেলে আসলে এমন অনেক হয়। একটা মৌসুমে ওল্ডডিওএইচএসের হয়ে খেলছিলাম, সম্ভবত বিমানের সঙ্গে খেলা ছিল, আমাদের প্রায় সব উইকেট পড়ে গিয়েছিল। শেষ দিকে ব্যাটিংয়ে নেমে আমি খেলাটা ধরি। আমি হয়ত ৮৬ রান করে ছিলাম। এমন সময় আমি আউট হয়েছি যখন দলের জয়ের জন্য মাত্র কিছু রান প্রয়োজন ছিল। বাবুল স্যার আমাকে বলেছেন যেন বাউন্ডারি না হাঁকাই, সিঙ্গেল রান নেই। কিন্তু বাউন্ডারি হাঁকাতে গিয়ে আউট হয়ে যাই। আউট হওয়ার পর স্যার আমাকে অনেক বকেছেন। সে দিন ম্যাচ হারের পর আমি অনেক কেঁদেছি। আমার মনে হয় বাবুল স্যারও কেঁদেছেন। প্লেয়ারদের জীবনে আসলে বেশি সময়ই খারাপ দিন আসে। ভালো সময় খুব কম আসে (হাসি)। 
যুগান্তর: আপনার সবচেয়ে শান্তির জায়গা?ফরহাদ রেজা: দুইটা জায়গা আছে। একটা হল মসজিদ, আমার মনে হয় ইসলাম ধর্মের সবারই জন্যই মসজিদ ভালো জায়গা। মসজিদে গেলে হয়ত আমার মতো সবারই ভালো লাগে। প্রচণ্ড হতাশ হলে মসজিদে যাই, সেখানে গিয়ে ইবাদত করি। আর দ্বিতীয়টি হল আমার বাসা। যুগান্তর: নিজের যে স্বভাব পাল্টাতে চান।ফরহাদ রেজা: অনেক কিছু চেঞ্জ করতে চাই। বাবা হিসেবে বন্ধু হিসেবে যতটা সম্ভব অনেস্ট থাকতে চাই। মিথ্যা কথা বলা বন্ধ করতে চাই।যুগান্তর: যা ছাড়া আপনার চলেই না।ফরহাদ রেজা: আপাতত কোয়ারেন্টিনে আছি, হয়তো মোবাইল না থাকলে চলতেই পারতাম না। মোবাইলই সব সময়ের সঙ্গী।যুগান্তর: সবচেয়ে বেশি কাকে ভয় পান?ফরহাদ রেজা: আপাতত আমার মেয়ে আর বাবুল স্যার।যুগান্তর: কতসালে বিয়ে করেছেন, পাত্রি কি আগে থেকেই পরিচিত ছিল?ফরহাদ রেজা: ২০১১ সালে পারিবারিকভাবে বিয়ে করি। পাত্রি আগে থেকেই পরিচিতি ছিল, প্রেমটেম না ভাই। আমরা আসলে পাশাপাশি বাসায় থাকতাম। বাবা-মার পছন্দ ছিল। যুগান্তর: আপনার কয় ছেলে-মেয়ে?ফরহাদ রেজা: আমার এক মেয়ে আছে, জুলাইয়ে হয়তো আরও একজন আল্লাহর রহমতে হতে পারে। মেয়েটার বয়স ৮ বছর ও রাজশাহী ক্যান পাবলিক স্কুলে দ্বিতীয় শ্রেণিতে পড়ে। যুগান্তর: মেয়েকে নিয়ে আপনার স্বপ্ন কী?ফরহাদ রেজা: বড় হোক সেটাই চাই। আপাতত কোনো টার্গেট নেই। যুগান্তর: পেশাদার ক্রিকেট থেকে অবসরে কি করার চিন্তা?ফরহাদ রেজা: আল্লাহই জানেন কি করব। এখনও সেভাবে ভাবিনি। আমার ইচ্ছা আছে ফার্ম খোলার। কারণ এখন তো আর রেলে চাকরি দিবে না! ফার্ম মানে বাগান করলাম, ব্যবসার জন্য না। নিজেদের খাওয়ার জন্যও আম বা লিচুর বাগান করব। প্রিয়-অপ্রিয়
প্রিয় ক্রিকেটার: খালেদ মাহমুদ সুজন ভাই ও শাহরিয়ার নাফীস। বিদেশি জ্যাক ক্যালিস, আর খুব ভালো লাগে এবি ডি ভিলিয়ার্সের ব্যাটিং। বিপিএলে রংপুর রাইডার্সে খেলার সময় ওকে আমি খুব কাছ থেকে দেখেছি, ভালো বুঝতে পেরেছি। প্রিয় ফুটবলার: লিওনেল মেসি। প্রিয় টিম: বার্সেলোনা, আর্জেন্টিনা। প্রিয় মানুষ: অবশ্যই হযরত মোহাম্মদ (স.) আর বাবা-মা।প্রিয় খাবার: আগে ছিল খিঁচুড়ি আর গরুর মাংস। এখন অবশ্য ফিটনেসের চিন্তা করে সেভাবে খেতে পারি না। প্রিয় গান: প্রচুর গান শুনি, পরিস্থিতি অনুসারে যেটা ভালো লাগে। অনেক ফেভারিট গান আছে। প্রিয় ফুল: গোলাপ প্রিয় রং: লালপ্রিয় পোশাক: টি-শার্টা আর জিন্স প্যান্ট। প্রিয় খেলা: ফুটবলযুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।ফরহাদ রেজা: আপনাকেও ধন্যবাদ। যুগান্তরকেও ধন্যবাদ।",21/9/2020,sports
‘আবার সুযোগ পেলে কোহলি-বাবরের উইকেট শিকার করব’,"আমরা সবাই উৎসবমুখর পরিবেশে জন্মদিন পালন করতে অভ্যস্ত। কিন্তু অনুষ্ঠানের মাধ্যমে জন্মদিন পালনে অনীহা জাতীয় দলে ‘সাবেক’ হয়ে যাওয়া তারকা ক্রিকেটার আব্দুর রাজ্জাকের।



জাতীয় দলের হয়ে টেস্ট, ওয়ানডে ও টি-টোয়েন্টি মিলে ২০০ ম্যাচে ২৭৯ উইকেট শিকার করেছেন বাঁ-হাতি এ স্পিনার। দেশের হয়ে একাধিক রেকর্ড গড়া এই ক্রিকেটারের ৩৮তম জন্মদিন ছিল সোমবার। জন্মদিনে যুগান্তরকে দীর্ঘ সাক্ষাৎকার দিয়েছেন খুলনার এ কৃতিসন্তান। সেই সাক্ষাৎকারের চুম্বক অংশ তুলে ধরা হল পাঠকদের জন্য। সাক্ষাৎকারটি নিয়েছে স্পোর্টস রিপোর্টার আল -মামুন।যুগান্তর: শুভ জন্মদিন, কেমন আছেন?আব্দুর রাজ্জাক: আলহামদুলিল্লাহ, আল্লাহ পাক ভালো রেখেছেন।যুগান্তর: জন্মদিনে কি করতে ভালোবাসেন?আব্দুর রাজ্জাক: জন্মদিনে আমি আলাদাভাবে কিছু করা পছন্দ করি না। আমার আসলে জন্মদিন মনেও থাকে না। কেউ যদি জন্মদিনে উইশ করে, তখন মনে হয়, আরে!, আমার না আজ জম্মদিন। আমি আসলে জন্মদিন সেভাবে এনজয়ও করি না। অন্যরা যেমন জন্মদিনে প্রোগ্রাম করে আমি সেটা পছন্দ করি না।যুগান্তর: আপনার জন্মদিনে একটা ইন্টারভিউ নিতে চাই, যদি সময় দেন?আব্দুর রাজ্জাক: ভাই একটু ব্যস্ত, তবে ১০ মিনিট সময় দিতে পারব, হবে?যুগান্তর: দশ মিনিট সময় দিলেই হবে।আব্দুর রাজ্জাক: ওকে, তাহলে প্রশ্ন করুন।যুগান্তর: কিভাবে ক্রিকেটার হলেন?আব্দুর রাজ্জাক: দ্বিতীয় শ্রেণিতে পড়া অবস্থায়ই মূলত পাড়ায় ক্রিকেট খেলতাম। মহল্লাই ক্রিকেট খেলা শুরু। আমাদের পাড়ায় ‘সৈয়দ মহল্লা পশ্চিম পাড়া’ নামে একটা ক্রিকেট ক্লাব ছিল। সেখানে খেলতাম। আর নবীন সংঘ নামে গ্রামে আরও একটা ক্লাব ছিল সেখানেও খেলতাম। ১৯৯২-৯৩ সালে পাড়ার ক্লাবেই বেশি খেলেছি। আমি ওই ক্লাবের সবচেয়ে ইয়ং মেম্বার ছিলাম।তবে ১৯৯৪ সালে বাংলাদেশ ক্রীড়া শিক্ষা প্রতিষ্ঠানে (বিকেএসপি) ভর্তি হই। আমার চাচা সবকিছু ম্যানেজ করেন। সেই সময় ফুটবলও খেলতাম, তবে ক্রিকেটের প্রতিই বেশি ঝোঁক ছিল, তাই ক্রিকেটে ট্রায়াল দিয়ে টিকে যাই।যুগান্তর: কার হাত ধরে ক্রিকেটে হাতেখড়ি?আব্দুর রাজ্জাক: ক্রিকেটার হওয়ারে পেছনে যারা আমাকে একদিনের জন্যও উৎসাহ দিয়েছেন, হেল্প করেছেন, তাদের কাছে আমি চিরকৃতজ্ঞ। তাদের সবাইকে ধন্যবাদ দিতে চাই। তবে নির্দিষ্ট করে কারও নাম বলা ঠিক হবে না। কারণ আমার ক্রিকেটার হওয়ার পেছনে অনেকেরই অবদান রয়েছে। নির্দিষ্ট করে কারও নাম বললে অন্যদের ছোট করা হবে। তবে বিকেএসপিতে ভর্তি হওয়ার পর নাজমুল আবেদীন ফাহিম স্যার ও সারোয়ার ইমরান স্যার আমাকে বেশি অনুপ্রাণিত করেছেন। ওনাদের কারণেই আমার সৌভাগ্য হয়েছে ক্রিকেটার হওয়ার।যুগান্তর: কখন মনে হল ক্রিকেটকে পেশা হিসেবে বেঁছে নেয়া যায়?আব্দুর রাজ্জাক: ২০০০-২০০১ মৌসুমে খুলনা বিভাগের হয়ে আমার প্রথম শ্রেণির ক্রিকেটে অভিষেক হয়। ওই বছরই আমি প্রিমিয়ার লিগে বিমানের হয়ে খেলেছি। তখনই মনে হয়েছে ক্রিকেটকে পেশা হিসেবে নেয়া যায়।যুগান্তর: কোন টুর্নামেন্ট আপনার জাতীয় দলে সুযোগ পেতে বেশি সাহায্য করেছে?আব্দুর রাজ্জাক: আসলে নির্দিষ্ট করে ওভাবে বলতে পারব না যে, কোন টুর্নামেন্টে খেলে জাতীয় দলে সুযোগ পেয়েছি। মনেও পড়ছে না। তবে ক্যারিয়ারের শুরুর দিন থেকেই যখন ক্রিকেটকে পেশা হিসেবে বেছে নিয়েছিলাম তখন থেকেই নিজের সেরাটা খেলার চেষ্টা করেছি। নিয়মিত পারফর্ম করেছি, হয়তো ধারাবাহিক পারফর্ম করার কারণে জাতীয় দলে আমার সুযোগ হয়েছে।যুগান্তর: ক্যারিয়ারের শুরুর দিন থেকে কোন খেলোয়াড়ের মতো হতে চাইতেন?আব্দুর রাজ্জাক: আমি আসলে এই ব্যাপারে ক্যাজুয়াল ছিলাম। ওনার মতো হবো বা হতে হবে- এমন চিন্তা আমার মধ্যে কখনও ছিল না, এখনও নেই। তবে যারা আন্তর্জাতিক ম্যাচ খেলত তাদের মতো হতে চাইতাম। আমি ওয়েস্ট ইন্ডিজের কিংবদন্তি ব্যাটসম্যান ব্রায়ান লারা ও পাকিস্তানের সাবেক তারকা ক্রিকেটার সাইদ আনোয়ারের খেলা খুব পছন্দ করতাম। তার মানে এই না যে ওনাদের মতো হবো এমন কখনই আমার মনে হয়নি।যুগান্তর: ক্রিকেটার না হলে কী হতেন?আব্দুর রাজ্জাক: তা তো জানি না ভাই (হাসি)। আসলে ক্রিকেটের পেছনেই দৌড়াইছি। অন্য কিছু ভাবিনি। ক্রিকেটার না হলেও ক্রিকেটারই হইতাম, হাসি। আমাদের দেশে আসলে বলে কয়ে কোনো কিছু হওয়া যায় না। ধরুন একটা ছেলে সায়েন্স নিয়ে পড়াশুনা শেষ করল, অথচ সে সায়েন্টিস্টট হওয়ার পরিবর্তে হয়ে গেল ব্যাংকার। আমাদের দেশে কয়ে বলে কিছু হওয়া যায় না। যুগান্তর: আপনার প্রিয় ক্রিকেটারদের তালিকায় কাদের রাখবেন?আব্দুর রাজ্জাক: আমাদের দেশেই ৫-৬ জন আছে। মাশরাফি তামিম, মুশফিক, রিয়াদ ও মোস্তাফিজ। তারা আমার ফেবারিট ক্রিকেটার। আর বিদেশি যদি বলেন, ডেভিড ওয়ার্নার, বিরাট কোহলির ব্যাটিং আমার ভালো আগে। আফগানিস্তানের রশিদ খানের বোলিং ভালো লাগে।
যুগান্তর: আপনার দেখা বাংলাদেশের সর্বকালের সেরা একাদশ।আব্দুর রাজ্জাক: আসলে ওভাবে কখন চিন্তা করিনি। হুট করেই দেশের সেরা একাদশ সাজানো সম্ভব নয়, এটা আগে বলে রাখলে ভেবে দেখতাম। অনেকেই আছেন তারকা ক্রিকেটার। কাকে রেখে কাকে বাদ দেব বলেন! তবে সেরা একাদশ সাজালে যারা থাকতে পারে তাদের কয়েকজন হলেন- সাকিব, তামিম, মুশফিক, মাশরাফি, হাবিবুল বাশার সুমন, মোস্তাফিজুর রহমান ও মোহাম্মদ রফিক। আরও অনেকে আছেন।যুগান্তর: আপনার দেখা বিশ্বের সর্বকালের সেরা একাদশ?আব্দুর রাজ্জাক: আগেই বলেছি, দেশের সেরা একাদশ করেন আর বিশ্বের সেরা একদশ করেন! হঠাৎ করেই বলা সম্ভব না। এখানে পরিসংখ্যান দেখতে হবে। তবে বিশ্বের সেরা একাদশ সাজালে আমাদের দেশেরও কয়েকজন থাকবে।যুগান্তর: কোন ব্যাটসম্যানকে আউট করতে অধীর আগ্রহে থাকতেন?আব্দুর রাজ্জাক: ম্যাচে যে বেশি ভালো খেলত, বা যে বেশি নামকরা বাটসম্যান তাকে আউট করতে চাইতাম। এখনও যদি ভারতের সঙ্গে খেলা হয় আর আমি দলে থাকি তাহলে অবশ্যই বিরাট কোহলির উইকেট নিতে চাইব। যারা ভালো খেলে তারাই মাঠে বেশি সময় ধরে থাকে, তাদের উইকেট পেতে চাইব, সেটা রোহিত শর্মাও হতে পারে।যুগান্তর: আবার যদি জাতীয় দলে সুযোগ আসে কোন ব্যাটসম্যানের উইকেট পেতে চাইবেন?আব্দুর রাজ্জাক: যদি ভারতের সঙ্গে খেলি তাহলে কোহলির উইকেট নিতে চাইব। আর পাকিস্তানের সঙ্গে ওদের বর্তমান সেরা ব্যাটসম্যান বাবর আজমকে আউট করতে চাইব। আমি আসলে বলার জন্য এগুলো বলছি না,একিবারেই ভেতর থেকে বলছি।যুগান্তর: কোন ব্যাটসম্যানকে বল করতে আপনার ভেতরে একটু ভয় কাজ করত?আব্দুর রাজ্জাক: আমার ক্যারিয়ারে কয়েকবার এমনটা হয়েছে। একবার ভারতীয় ওপেনার গৌতম গম্ভীরকে বল করতে গিয়ে একটু নার্ভাস হয়ে গিয়েছিলাম। আরেকবার পাকিস্তানের সালমান বাটকে বল করতে গিয়ে আনইজি ফিল করেছিলাম। ভয় পেয়েছি বলব না, তবে একটু নড়েচড়ে গেছি। এই দুইজনের ব্যাপারে দুইবার নার্ভাসনেস ফিল করেছিলাম।যুগান্তর: আপনার ক্যারিয়ারের সেরা সময়?আব্দুর রাজ্জাক: আমার ক্যারিয়ারের শুরুর দিন থেকে শেষ ম্যাচ পর্যন্ত সেরা সময়। কারণ প্রত্যেকটি ব্যাটসম্যান বা বোলারের জন্য প্রতি দিনই ভালো করা সম্ভব না। আর আমার ক্যারিয়ারে খুব বাজে সময় যে বেশি এসেছে তা কিন্তু নয়! নিয়মিতই পারফর্ম করেছি। তবে এটা বলব না যে, প্রতি ম্যাচে ৫ উইকেট করে পেয়েছি, আর এটা সম্ভবও না। চেষ্টা করেছি যেটা হয়েছে তাতেই সন্তুষ্ট।যুগান্তর: আপনার ক্যারিয়ারের সবচেয়ে কষ্টের সময়?আব্দুর রাজ্জাক: প্রথম যে বার আমার বোলিং নিষিদ্ধ করা হয়েছিল, দেশের মাঠে নিউজল্যান্ডের বিপক্ষে। আর দ্বিতীয়বার দক্ষিণ আফ্রিকা সফরে। ক্যারিয়ারের এই দুই সময়ে খুব বেশি কষ্ট পেয়েছি। আফ্রিকা সফরে থাকা অবস্থায় সেখান থেকেই আমি বোলিং অ্যাকশন পরীক্ষা দেয়ার জন্য অস্ট্রেলিয়ায় গিয়েছিলাম। তবে সেই কঠিন সময়ে আমাকে মোহাম্মদ সালাউদ্দিন ভাই এবং জাতীয় দলের প্রধান কোচ জেমি সিডন্স অনেক হেল্প করেছেন। বিশেষ করে সালাউদ্দিন ভাইয়ের কথা বলব, উনি যেভাবে আমাকে অনুপ্রাণিত করেছেন তা কখনও ভুলে যাওয়ার মতো নয়।যুগান্তর: আপনার ক্যারিয়ারের সবচেয়ে বড় প্রাপ্তি?আব্দুর রাজ্জাক: বিশ্ব র‌্যাংকিংয়ে একবার এক নাম্বার হয়েছিলাম। সেটাই বলতে পারেন ক্যারিয়ারের সবচেয়ে বড় প্রাপ্তি।যুগান্তর: সবচেয়ে বড় আক্ষেপ?আব্দুর রাজ্জাক: আমার ক্রিকেট ক্যারিয়ারে কোনো আক্ষেপ নেই। আমি আমার ক্যারিয়ার নিয়ে সন্তুষ্ট। আমার মধ্যে কোনো হতাশা নেই।যুগান্তর: দুঃসময়ে আপনাকে কে বেশি সাহস জোগায়?আব্দুর রাজ্জাক: আমার বড় ভাই ইশতিয়াক আহমেদ, সব সময় পজিটিভ কথা বলেন। আর যাদের সঙ্গে পরিচয় আছে তারা সবাই আমাকে ইনকারেজ করে থাকেন। কোনো সমস্যায় পড়লে তারা বলেন এটা অল্প সময়ের জন্য, অচিরেই সমস্যা ঠিক হয়ে যাবে, ভেঙে পড়ার কিছু নেই। তবে মেইনলি আমার বড় ভাই বেশি ইনকারেজ করেন।যুগান্তর: ক্রিকেট ক্যারিয়ারে কখনও কি কেঁদেছেন?আব্দুর রাজ্জাক: ক্রিকেট খেলার মধ্যে অনেক সময় এমনটা হয়েছে। তবে আমি হাউমাউ করে কখনও অন্যদের মতো কাঁদিনি। হয়ত কষ্টে চোখ থেকে এমনিতেই পানি বের হয়েছে। ২০১২ সালে মিরপুর স্টেডিয়ামে পাকিস্তানের সঙ্গে এশিয়া কাপের ফাইনালে মাত্র ২ রানে হেরে যাওয়ার পর নিজের অজান্তেই চোখ থেকে পানি ঝরেছে। অন্যরা হয়ত বেশি কান্নাকাটি করেছে, আমিও তাদের মতো ইমোশনাল হয়েছিলাম। ভেতর থেকেই মনে হয়েছে কেন এমন হল!যুগান্তর: আপনার সবচেয়ে শান্তির জায়গা?আব্দুর রাজ্জাক: সত্যি কথা বলতে আমার আম্মা ২০১১ সালে মারা যাওয়ার আগে বাড়িতেই ছিল আমার জন্য সবচেয়ে শান্তির জায়গা। বাড়িতে গেলে মনটা ভালো হয়ে যেত। এখন আমার ছেলে আছে, ছেলের বয়স পাঁচ বছর, ওর নাম খান রুয়াইফ আদিয়ান। বাসায় গেলে ওকে দেখলে মন ভালো হয়ে যায়।যুগান্তর: ছেলেকে নিয়ে আপনার কী স্বপ্ন?আব্দুর রাজ্জাক: একটাই স্বপ্ন যেন মানুষের মতো মানুষ হয়। এছাড়া ও যাই হতে চায় তাই হোক, তাতে আমার কোনো আপত্তি নেই। যদি ক্রিকেটার হতে চায় আমার পক্ষ থেকে যতটা সম্ভব হেল্প করব। তবে মূল কথা হলো পেশা হিসেবে সে যাই বেছে নেক না কেন, যেন মানুষের মতো মানুষ হয়।যুগান্তর: নিজের যে স্বভাব পাল্টাতে চান..আব্দুর রাজ্জাক: আমি আসলে মাঝে মধ্যেই খুব বেশি রেগে যাই। হয়তো আমার ছেলের কারণেই এমনটা হয়। রাগ সংবরণ করতে চাই, রাগ কমাতে চাই।যুগান্তর: যা ছাড়া আপনার চলেই না..আব্দুর রাজ্জাক: আসলে চা খাওয়া আমার অভ্যাসে পরিণত হয়ে গেছে। এখন তো আরও বেশি। করোনায় লকডাউনের মধ্যে আছি, মনে হলেই একটু চা খাই, কি আর করব বলেন!যুগান্তর: সবচেয়ে বেশি কাকে ভয় পান?আব্দুর রাজ্জাক: আমি আসলে অন্য টাইপের মানুষ। দুনিয়ায় আমি কাউকে ভয় পাই না। আমার বাবা যেভাবে মানুষ করেছেন, আমার মনে হয় বাবা থাকলে ভালো হতো। কখনও ভয় পাইনি। তবে অনেক সময় আনইজি লাগে। তবে ভয় লাগে না। আল্লাহকেই বেশি ভয় পাই। যুগান্তর: দেশের হয়ে আন্তর্জাতিক এবং ঘরোয়া পর্যায়ে আপনার অসংখ্য রেকর্ড আছে। এসব রেকর্ড নিয়ে যদি কিছু বলেন?আব্দুর রাজ্জাক: রেকর্ড নিয়ে আমার আসলে কিছু বলার নেই। আমি সবসময় চেষ্টা করি, দলের জন্য অবদান রাখতে। আমি যদি দলের জয়ে অবদান রাখতে পারি তাহলে রেকর্ড অবশ্যই হবে, এটাই আমার বিশ্বাস। তবে আমি আমার রেকর্ডের ব্যাপারে সেভাবে জানিও না। আপনাদের কাছ থেকে শুনে শুনেই রেকর্ড সম্পর্কে জানি যে, কোনটা রেকর্ড।যুগান্তর: পেশাদার ক্রিকেট থেকে অবসরের পর কি করার চিন্তা আছে?আব্দুর রাজ্জাক: এখনও অবসর নেইনি। অবসর নেয়ার পর চিন্তা করব। এ বছরও ঢাকা প্রিমিয়ার লিগে মোহামেডানের হয়ে খেলছি। ক্রিকেট বোর্ড থেকে নির্বাচক হওয়ার জন্য একটা প্রস্তাব দেয়া হয়েছিল, আমি বলেছি এখনও খেলতে চাই, যখন অবসর নেব তখন ভেবে দেখব। খেলা শেষ হলে আসলে বুঝা যাবে কি করব।যুগান্তর: সময় দেয়ার জন্য আপনাকে ধন্যবাদ। আবারও শুভ জন্মদিন।আব্দুর রাজ্জাক: আপনাকেও ধন্যবাদ। যুগান্তরকেও ধন্যবাদ।",21/9/2020,sports
সাকিবদের দাবি বাস্তবায়ন হলে ক্রিকেটের চেহারা পাল্টে যাবে: পাইলট,"করোনাভাইরাসের এই সংকটমুহূর্তে দেশের অর্থনীতি, ক্রীড়াঙ্গনসহ বিভিন্ন বিষয় নিয়ে যুগান্তরের সঙ্গে কথা বলেছেন জাতীয় দলের সাবেক অধিনায়ক খালেদ মাসুদ পাইলট। তার সাক্ষাৎকার নিয়েছে স্পোর্টস রিপোর্টার আল -মামুন।



যুগান্তর: করোনার এই কঠিন সময়ে কেমন আছেন?খালেদ মাসুদ পাইলট: আলহামদুলিল্লাহ, আল্লাহর রহমতে ভালো আছি, পরিবারের সবাই ভালো আছে। যুগান্তর: এই কঠিন সময় কি করছেন?খালেদ মাসুদ পাইলট: আমি আসলে খুব সুন্দর সময় কাটাতে অভ্যস্ত। খুব ভালো সময় কাটাচ্ছি। তবে রুটিন অনুসারে হচ্ছে না। আমি যদিও ঢাকায় থাকি কিন্তু এখন গ্রামের বাড়ি রাজশাহীতে আছি। লকডাউনের পুরোটা সময়ই এখানে আছি। এখানে আমার পরিবারের সবাই থাকে। আমি যখন খেলার জন্য ১৬ বছরে ঢাকায় গিয়েছিলাম তখন কিন্তু মা আর বোনকে সেভাবে সময় দিতে পারিনি। খেলার কারণে তখন খুব ব্যস্ত ছিলাম, হয়তো কর্মাশিয়াল ছিলাম। তিনদিনের জন্য বাড়িতে এলাম, মায়ের সঙ্গে রাতে একটু দেখা হতো, বন্ধুদের সঙ্গে দেখা করে আবার ঢাকায় চলে যেতাম।এখন মা-বোন, ভাগিনা, ভাগ্নি, সবাইকে সময় দিতে পারছি। মা আর বোনের সঙ্গে অনেক কথা শেয়ার করতে পারছি। মাকে কি করে হেল্প করা যায়, মার কতটা টেককেয়ার করা যায় সেটা করছি। ঢাকায় থাকতে সব সময় চিন্তা করতাম কখন একদিন মা আমাদের ছেড়ে চলে যাবে। বাবাকে কোনো দিন হেল্প করতে পারলাম না। এই যে অনুভূতিগুলো এখন শেয়ার করতে পারছি। এ ছাড়া রাজশাহীতে আমার একটা একাডেমি আছে, এখন যেহেতু করোনার কারণে খেলাধুলা এবং প্রাকটিস বন্ধ তাই সকাল ৯টায় একাডেমিতে চলে আসি। এখানে তিন-চারটা ছেলে আছে আমাদের সঙ্গে কাজ করে। আমরা প্ল্যান করেছি সকাল ৯টা থেকে দুপুর ১২টা পর্যন্ত মাঠের পরিচর্জা করার। কারণ এত লম্বা সময়তো আর মাঠ কখনও রেস্ট পায় না। সব সময়ই মাঠে খেলা হয়, ঘাস মরে যায়। তাই আমরা চিন্তা করেছি যতদিন খেলাধুলার মতো পরিবেশ তৈরি না হবে ততদিন পানি দিয়ে মাঠকে পরিচর্জা করে সবুজ করে ফেলব এবং তাই করছি।এ ছাড়া রাজশাহীর অসহায় খেলোয়াড়দের আর্থিকভাবে হেল্প করার একটা পরিকল্পনা করেছি। শুরুতে ছোট আকারে শুধু ক্রিকেটারদের নিয়ে চিন্তা ছিল, রমজানে কিছু ক্রিকেটারকে হেল্প করা হয়েছে। তারপর চিন্তা করেছি যে, শুধু ক্রিকেটার কেন! ফুটবলার বা হকি খেলোয়াড়রা কি দোষ করেছে! তাই সব ইভেন্টের অসহায় খেলোয়াড়দের জন্য একটা ফান্ড তৈরি করে এক মাসের জন্য একটা পঞ্চাশ বা চল্লিশ কেজির ব্যাগ উপহার দিয়েছি। যুগান্তর: করোনায় ঘরোয়া ও আন্তর্জাতিক সব খেলাই বন্ধ, এমন পরিস্থিতিতে খেলোয়াড়দের ফিটনেস ধরে রাখা কতটা চ্যালেঞ্জিং? খালেদ মাসুদ পাইলট: করোনায় বিশ্বের সব জায়গায় খেলাধুলা বন্ধ। তবে এখন খেলাধুলার চেয়ে জীবন নিয়েই বেশি চিন্তা হচ্ছে। খেলোয়াড়দের এখন নিজেকে সচেতন থাকতে হবে। আমি জানি যারা পেশাদার এবং সৌখিন খেলোয়াড় তারা তাদের ভবিষ্যৎ নিয়ে চিন্তা করে। পেশাদার প্লেয়াররা সবাই হোমওয়ার্ক করছে, সে নিজেকে প্রস্তুত রাখার জন্য মাঠে প্রাকটিস করতে না পারলেও বাসায় এবং বাসার ছাদে অনুশীলন করছে। খেলা না থাকায় সবারই ক্ষতি হচ্ছে। তবে নিজেকে কতটা মিনিমাইজ করা যায় সেই চেষ্টা করতে হবে। যুগান্তর: করোনায় ঘরোয়া লিগ বন্দ থাকায় লোকাল প্লেয়ারা সবচেয়ে কষ্টে আছে….?খালেদ মাসুদ পাইলট: এই সংকটের কারণেই বাংলাদেশ ক্রিকেট বোর্ড (বিসিবি) সবাইকে একটা অ্যামাউন্ট দিয়েছে, আমি মনে করি ঢালাওভাবে সবাইকে না দিয়ে যার খুব প্রয়োজন তাকে দেয়া উচিত ছিল। ঢাকা লিগ খেলে বলেই জাতীয় দলের প্লেয়ারকে টাকা দিতে হবে এমনটি হওয়া উচিত না। 
ঢাকা লিগ খেলে ২০০ বা তারও বেশি প্লেয়ার আছে, এর মধ্যে ৫০-এরও বেশি ক্রিকেটার আছে, যারা দীর্ঘদিন জাতীয় দলে অথবা জাতীয় লিগ খেলছে। তাদের প্রায় সবাই আর্থিকভাবে স্বাভলম্বী। তাদের টাকা না দিয়ে বাঁচার জন্য যার খুব প্রয়োজন তাদেরকে আরও বেশি করে দিলে ভালো হতো। যুগান্তর: টেস্ট মর্যাদা পাওয়ার ২০ বছরেও ক্রিকেটের এ আধি ফরম্যাটটা সেভাবে রপ্ত করতে পারেনি টাইগাররা। টেস্ট ক্রিকেটের উন্নয়নে কী করা উচিত?খালেদ মাসুদ পাইলট: আমাদের দেশের ঘরোয়া ক্রিকেট তো আর অন্যান্য দেশের মতো অতোটা উন্নত না। কিছুদিন আগে সাকিব-তামিমরা ঘরোয়া ক্রিকেটের উন্নয়নসহ বিভিন্ন বিষয় নিয়ে যে আন্দোলনটা করেছে, সেখানে কিছু যৌক্তিক দাবি ছিল। বিসিবির নিজ থেকেই সেই কাজগুলো করা উচিত। প্লেয়াররা যে ১১টা দাবি দিয়েছে সেগুলো নিয়ে যদি কাজ করা হয় তাহলে আমার মনে হয় ৭-৮ বছরের মধ্যে দেশের ক্রিকেটের চেহারা অন্যরকম হয়ে যাবে। সাকিব-তামিমদের ওই দাবিগুলোর মধ্যেই কিন্তু চাওয়া-পাওয়াগুলো ছিল। তারা অবসরের আগে নিজেদের বক্তব্যগুলো দিয়েছে এগুলোর বাস্তবায়ন করা উচিত। যুগান্তর: বিশ্লেষকরা বলছেন করোনা পরিস্থিতি স্বাভাবিক হয়ে গেলেও বিশ্বে আর্থিক মন্দা দেখা দিতে পারে, আপনার কি মত?খালেদ মাসুদ পাইলট: গার্মেন্টস-ফ্যাক্টরি, কলকারখানা বন্ধ থাকলে অবশ্যই আর্থিক মন্দা দেখা দিবে। এটা আমার চেয়ে যারা ব্যবসায়ী আছেন তারা ভালো বলতে পারবেন। এ ব্যাপারে ব্যবসায়ীদের থিম আছে। তবে সরকার থেকে মেইন থিমটা হওয়া উচিত। সরকার তো এর আগে কখনও করোনা মোকাবেলা করেনি, করোনা মোকাবেলা করতে হলে সরকারের যে ডিপার্টমেন্টগুলো আছে সেখানে যারা অভিজ্ঞ আছে তাদের সমন্বয়ে কী করা উচিত, কী করা যেতে পারে তার একটা গাইডলাইন থাকা প্রয়োজন।আমি সবার উদ্দেশে বলব গরীব মানুষের প্রতি সদয় হোন। অনেকে ব্যক্তিগতভাবে এগিয়ে এসেছেন, অনেক কোম্পানি সহযোগিতা করছে। মানুষ যে যেভাবে পারছে সহযোগিতা করছে, তবে অপচয় যেন না হয় সেদিকেও খেয়াল রাখতে হবে। অনেকে দেখা গেছে তিন-চারবার সহযোগিতা পেল, সে হয়তো কোনো দলের সঙ্গে জড়িত, অথচ যার খুব প্রয়োজন সে একবারও পেল না, এমনটি যেন কখনও না হয়। আমি মনে করি পার্টিগত ভেদাভেদ ভুলে মানুষকে মানুষের মতো করেই দেখা উচিত। সবাই যেন সাহায্য পায়, সরকার হল সব মানুষের জন্য। কোনো একটি নির্দিষ্ট দলের জন্য নয়।",21/9/2020,sports
২১ সেপ্টেম্বর: টিভিতে আজকের খেলা সূচি,"শ্রীলংকা ক্রিকেট (এসএলসি) বোধহয় বাংলাদেশ ক্রিকেট বোর্ডের (বিসিবি) ধৈর্যের পরীক্ষা নিচ্ছে।



এদিকে বসে না থেকে বাংলাদেশ দলের স্কিল ক্যাম্প শুরু করে দিয়েছে বিসিবি। কাল হোটেল সোনারগাঁওয়ে উঠেছেন সম্ভাব্য শ্রীলংকা সফরের জন্য জাতীয় দলে প্রাথমিকভাবে ডাক পাওয়া ক্রিকেটাররা।এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটআইপিএল ২০২০হায়দরাবাদ ও বাঙ্গালোরসরাসরি, গাজী টিভি ও স্টার স্পোর্টস-১, রাত ৮টামেয়েদের টি ২০ইংল্যান্ড ও ওয়েস্ট ইন্ডিজসরাসরি, সনি সিক্স, রাত ১১টা ৩০* ফুটবলইংলিশ প্রিমিয়ার লিগঅ্যাস্টন ভিলা ও শেফিল্ডউলভস ও ম্যানসিটিসরাসরি, স্পোর্টস সিলেক্ট-২, রাত ১১টা ও ১টা ১৫সেরি-এ লিগএসি মিলান ও বোলোগনাসরাসরি, সনি টেন-২, রাত ১২টা ৪৫
",21/9/2020,sports
২০ সেপ্টেম্বর: টিভিতে আজকের খেলা সূচি,"১৬৩ রান তাড়া করতে নেমে ছয় রানেই দুই উইকেট হারায় চেন্নাই। তবে আম্বাতি রাইডু (৭১) ও ফাফ ডু প্লেসির (৫৮*) হাফ সেঞ্চুরিতে সহজ জয়ে পৌঁছে যায় চেন্নাই।



এক নজরে জেনে নিই টিভি পর্দায় আজ রয়েছে যেসব খেলা-* ক্রিকেটআইপিএল ২০২০দিল্লি ও পাঞ্জাবসরাসরি, গাজী টিভি ও স্টার স্পোর্টস-১, রাত ৮টা* ফুটবলইংলিশ প্রিমিয়ার লিগসাউদাম্পটন ও টটেনহ্যামনিউক্যাসল ও ব্রাইটনসরাসরি, স্টার স্পোর্টস সিলেক্ট-২, বিকেল ৫টা ও সন্ধ্যা ৭টাচেলসি ও লিভারপুললেস্টার ও বার্নলিসরাসরি, স্টার স্পোর্টস সিলেক্ট-২, রাত ৯টা ৩০ ও ১২টালা লিগারিয়াল বেতিস ও ভায়াদোলিদরিয়াল সোসিয়েদাদ ও রিয়াল মাদ্রিদসরাসরি, ফেসবুক লাইভ, রাত ১০টা ৩০ ও ১টাসেরি-এ লিগপারমা ও নাপোলিজুভেন্টাস ও সাম্পদোরিয়াসরাসরি, সনি টেন-২, বিকেল ৪টা ৩০ ও রাত ১২টা ৪৫* টেনিসরোম মাস্টার্সসরাসরি, সনি সিক্স, সন্ধ্যা ৬টা",21/9/2020,sports
১৯ সেপ্টেম্বর: টিভিতে আজকের খেলা সূচি,"করোনাকালে মরুরাজ্যে শুরু হতে যাচ্ছে আইপিএল।
মুম্বাই ইন্ডিয়ান্স ও চেন্নাই সুপার কিংস ম্যাচ দিয়ে আজ শুরু।



এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটআইপিএল ২০২০মুম্বাই ও চেন্নাইসরাসরি, গাজী টিভিস্টার স্পোর্টস-১ ও ২, রাত ৮টা* ফুটবলইংলিশ প্রিমিয়ার লিগএভারটন ও ওয়েস্ট ব্রমলিডস ও ফুলহ্যামসরাসরি, স্টার স্পোর্টস সিলেক্ট-২বিকেল ৫টা ৩০ ও রাত ৮টাম্যানইউ ও ক্রিস্টাল প্যালেসআর্সেনাল ও ওয়েস্ট হ্যামসরাসরি, স্টার স্পোর্টস সিলেক্ট-২রাত ১০টা ৩০ ও ১টাসেরি-এ লিগফিওরেন্তিনা ও তোরিনোভেরোনা ও রোমাসরাসরি, সনি টেন-২, রাত ১০টা ও ১২টা ৪৫লা লিগাভিয়ারিয়াল ও এইবারগেতাফে ও ওসাসুনাসেল্টা ভিগো ও ভ্যালেন্সিয়াসরাসরি, ফেসবুক লাইভ, রাত ৮টা, ১০টা ৩০ ও ১টা* টেনিসরোমা মাস্টার্সসরাসরি, সনি সিক্স, বিকেল ৪টা",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
মুজিববর্ষ অনলাইন তায়কোয়ান্দো,"৩০ ক্লাবের প্রায় দেড়শ’ তায়কোয়ান্দোকার অংশগ্রহণে শুরু হয়েছে মুজিববর্ষ প্রথম বাংলাদেশ তায়কোয়ান্দো অনলাইন ক্লাব পুমসে চ্যাম্পিয়নশিপ।



শুক্রবার মোহাম্মদপুর তায়কোয়ান্দো অ্যাসোসিয়েশনে দু’দিনের প্রতিযোগিতার উদ্বোধন করেন বাংলাদেশ তায়কোয়ান্দো অ্যাসোসিয়েশনের সহ-সভাপতি সুমন দে।এ সময় ফেডারেশনের সভাপতি কাজী মোর্শেদ হোসেন কামাল ও সাধারণ সম্পাদক মাহমুদুল ইসলাম রানা উপস্থিত ছিলেন। মোহাম্মদপুর থেকে টুর্নামেন্টের খেলা ইউটিউবে সরাসরি অনলাইনে দেখানো হচ্ছে। আজ টুর্নামেন্টের শেষদিন।",21/9/2020,sports
বুবকার ২৬ বছরের রেকর্ড ভেঙে পোল ভোল্টের আকাশে নতুন নক্ষত্র,"পোল ভোল্ট খেলাটির চিরকালের দুই দিকপাল সের্গেই বুবকা ও ইয়েলেনা ইসিনবায়েভা।



একের পর এক বিশ্বরেকর্ড ভেঙে দু’জনই রাঙিয়েছেন ইতিহাসের পাতা। মেয়েদের পোল ভোল্টে যেমন ইসিনবায়েভা, ছেলেদের পোল ভোল্টে তেমনি শেষ কথা ভাবা হতো বুববাকে।এবার হয়তো ছবিটা বদলে যাবে। ইউক্রেনের কিংবদন্তি বুবকার ২৬ বছরের পুরোনো রেকর্ড ভেঙে পোল ভোল্টের আকাশে উদিত হল এক নতুন নক্ষত্র।বৃহস্পতিবার রোম ডায়মন্ড লিগ মিটে ৬.১৫ মিটার উচ্চতা অতিক্রম করে আউটডোর পোল ভোল্টে নতুন বিশ্বরেকর্ড গড়েছেন সুইডেনের আর্মান্ড ডুপ্লান্টিস।গত ফেব্রুয়ারিতে ৬.১৮ মিটারের ইনডোর রেকর্ডটিও নিজের করে নেন ২০ বছর বয়সী ডুপ্লান্টিস।বাতাসের অনিয়ন্ত্রিত গতিবেগের কারণে পোল ভোল্টে আউটডোর খোলা মাঠে রেকর্ড নিয়েই বেশি মাতামাতি হয়। ১৯৯৪ সালে রোমের এই অলিম্পিক স্টেডিয়ামেই ৬.১৪ মিটার উচ্চতায় লাফিয়ে অমরত্মের সুধা পান করেছিলেন বুবকা।এতদিন সেই রেকর্ড ভাঙার সম্ভাবনাও জাগাতে পারেননি কেউ। কিন্তু রোম মিটে দ্বিতীয় প্রচেষ্টায়ই অসাধ্য সাধন করে ডুপ্লান্টিস নিজেও চমকে গেছেন, ‘ম্যাট ছোঁয়ার পরও মনে হচ্ছিল মেঘের রাজ্যে ভাসছি। পরাবাস্তব এক অনুভূতি। এখনও মনে হচ্ছে স্বপ্ন দেখছি।’",21/9/2020,sports
এনএসসি অডিটোরিয়াম শেখ কামালের নামে,"জাতীয় ক্রীড়া পরিষদের অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নেয়া হয়েছে।



মঙ্গলবার জাতীয় ক্রীড়া পরিষদের সভাকক্ষে যুব ও ক্রীড়া প্রতিমন্ত্রী জাহিদ আহসান রাসেল এমপির সভাপতিত্বে কার্যনির্বাহী কমিটির সভায় এ সিদ্ধান্ত হয়।এ প্রসঙ্গে ক্রীড়া প্রতিমন্ত্রী বলেন, ‘শহীদ শেখ কামাল ছিলেন বাংলাদেশের ক্রীড়া ও সংস্কৃতি আন্দোলনের পুরোধা ব্যক্তিত্ব। ক্রীড়া জগতের উন্নয়নের জন্য তিনি প্রতিষ্ঠা করেন আবাহনী ক্রীড়া চক্র। ফুটবলের উন্নতির জন্য ১৯৭৩ সালে আবাহনীতে বিদেশি কোচ বিল হার্টসকে নিয়োগ দিয়েছিলেন।শুধু ফুটবল নয়, বাস্কেটবল ও হকিতেও তিনি পারদর্শী ছিলেন। ক্রীড়ার সব শাখাতেই ছিল তার মুনশিয়ানা ও অসামান্য সংগঠকের ভূমিকা। তাই আমরা এ দেশের ক্রীড়া, সংস্কৃতি ও মুক্তিযুদ্ধে শহীদ শেখ কামালের অবদানকে চিরস্মরণীয় করে রাখতে এনএসসি অডিটোরিয়ামের নাম শহীদ ক্যাপ্টেন শেখ কামাল অডিটোরিয়াম করার সিদ্ধান্ত নিয়েছি।’",21/9/2020,sports
উভয় সংকটে শুটাররা,"টোকিও অলিম্পিক গেমস ও তিনটি বিশ্বকাপকে সামনে রেখে শুরু হচ্ছে ছয় শুটারের ক্যাম্প। শনিবার করোনা পরীক্ষা দিয়ে রিপোর্ট করেন তারা। সবার পরীক্ষার ফল নেগেটিভ এসেছে।



আজ বিকেএসপিতে ক্যাম্পে যাওয়ার কথা আবদুল্লা হেল বাকি, শাকিল আহমেদ, আনোয়ার ইসলাম, রিসালাতুল ইসলাম, সৈয়দা আতকিয়া হাসান দিশা ও উম্মে জাকিয়া সুলতানা টুম্পার। কিন্তু সেখানে গিয়ে কী করবেন তারা?কারণ অস্ত্রের বৈধ কাগজপত্র দেখিয়ে শুটারদের শুটিং করতে হবে বলে নির্বাহী কমিটির সভায় সিদ্ধান্ত নেয়া হয়েছে। এখন ক্যাম্প শুরু হলে শুটাররা কী দিয়ে অনুশীলন করবেন, জানা নেই কারও।গত ৬ জুন বাংলাদেশ শুটিং স্পোর্ট ফেডারেশনের কার্যনির্বাহী কমিটির অনলাইন সভায় নেয়া সিদ্ধান্তের ৪.৪ অনুচ্ছেদে বলা হয়, ‘ভবিষ্যতে ফেডারেশন আয়োজিত যে কোনো প্রশিক্ষণ ও প্রতিযোগিতায় অংশ নিতে হলে সব অস্ত্রের বৈধ কাগজ দেখাতে হবে। কিন্তু অস্ত্রের তেমন কোনো কাগজপত্রই নেই শুটারদের কাছে। তাহলে ক্যাম্প ডাকা হলে তারা কী দিয়ে অনুশীলন করবেন।’নাম প্রকাশে অনিচ্ছুক ফেডারেশনের এক কর্মকর্তা বলেন, ‘এটা কেমন আইন বুঝলাম না। নিজেরাই কাগজপত্র ছাড়া অস্ত্র বের করতে নিষেধ করছে। আবার নিজেরাই অলিম্পিক গেমসের মতো বড় আসরের অনুশীলন শুরু করছে। এটা ফেডারেশনের দ্বৈতনীতি ছাড়া আর কিছুই না। এতে সমস্যায় পড়বেন শুটাররা।’",21/9/2020,sports
১৪ সেপ্টেম্বর: টিভিতে আজকের খেলা সূচি,"এক নজরে জেনে নিই টিভি পর্দায় রয়েছে আজ যেসব খেলা -



* ফুটবলইংলিশ প্রিমিয়ার লিগশেফিল্ড ও উলভসব্রাইটন ও চেলসিসরাসরি, স্টার স্পোর্টস সিলেক্ট-১রাত ১১টা ও ১টা ১৫সেরি-এ প্রিভিউসনি টেন-২, রাত ৯টা ৩০* টেনিসইউএস ওপেন ২০২০হাইলাইটস, স্টার স্পোর্টস সিলেক্ট-১, রাত ৮টা ৩০",21/9/2020,sports
ট্রাম্পের অনুরোধ উপেক্ষা করে রেসলারের মৃত্যুদণ্ড কার্যকর করল ইরান,"মার্কিন প্রেসিডেন্ট ডোনাল্ড ট্রাম্পসহ সারাবিশ্বের ৮৫ হাজার রেসলারের অনুরোধ রাখেনি ইরান।



২৭ বছর বয়সী ৪৩টি অলিম্পিক পদক জয়ী রেসলার (কুস্তিগীর) নাভিদ আফকারির মৃত্যুদণ্ড কার্যকর করেছে ইরান সরকার। শনিবার দক্ষিণ ইরানের এক জেলখানায় নাভিদ আফকারির মৃত্যুদণ্ড কার্যকর করা হয়। সরকারবিরোধী প্রতিবাদ চলাকালে ইরানের দক্ষিণাঞ্চলের শহর শিরাজে এক সরকারি কর্মচারীকে ছুরিকাঘাতে খুন করার অভিযোগে মৃত্যুদণ্ড দেয়া হয়েছে এই কুস্তিগীরকে।আর্ন্তজাতিক সংবাদ সংস্থা এএফপি জানায়, ২০১৮ সালের ২ আগস্ট শিরাজে হোসেন তুর্কমেন নামের এক সরকারি পানি উন্নয়ন কর্মীকে ছুরিকাঘাতে খুন করেন আফকারি। যতিও আফকারির পরিবারের দাবি, কোনো খুনের অপরাধে তাদের ছেলের হাত হতে রক্ত ঝরেনি। তাকে জেলে নির্যাতন করে খুনের মিথ্যা স্বীকারোক্তি আদায় করা হয়েছে। কাতারভিত্তিক সংবাদমাধ্যম আলজাজিরাকে আফকারি আইনজীবী জানান, তার অপরাধের কোনো প্রমাণ পাওয়া যায়নি। তবে ইরানি বিচার বিভাগ জানিয়েছে, আফকারিকে জেলে নির্যাতন করে স্বীকারোক্তি আদায়ের দাবি ভিত্তিহীন।আফকারির মৃত্যুদণ্ড কার্যকর না করতে ইরানের নেতাদের অনুরোধ করেছিলেন ট্রাম্প ও সারাবিশ্বের ৮৫ হাজার রেসলার। এছাড়া ইরানের প্রধান ধর্মীয় নেতার কাছে আফকারির প্রাণভিক্ষা চেয়েছিলেন আন্তর্জাতিক অলিম্পিক কমিটির (আইওসি) সভাপতি টমাস বাখ। 
এসব অনুরোধকে তোয়াক্কা না করেই রেসলারের প্রাণদণ্ড কার্যকর করল ইরান।আফকারির মৃত্যুদণ্ড কার্যকর হওয়ায় আইওসি শোকাহত বলে বিবৃতি দিয়েছেন টমাস বাখ।ইরানে রেসলিং খুবই জনপ্রিয় খেলা। এ পর্যন্ত ৪৩টি অলিম্পিক পদক জিতেছে ইরান। নাভিদ আফকারি ছিলেন একজন জাতীয় চ্যাম্পিয়ন ছিলেন।",21/9/2020,sports
বিয়ে করলেন এসএ গেমসে স্বর্ণজয়ী হোমায়রা,"বিয়ে করলেন ২০১৯ নেপাল এসএ গেমসে স্বর্ণজয়ী কারাতেকন্যা হোমায়রা আক্তার অন্তরা।



আবদ্ধ হলেন ২০১০ এসএ গেমসে পুরুষ দলগত কারাতে স্বর্ণজয়ী হোসেন খান মুনকে। করোনাভাইরাস পরিস্থিতিতে শুক্রবার সন্ধ্যায় রাজধানীর কাকরাইলের একটি কমিউনিটি সেন্টারে ছোট্ট পরিসরে কাবিন অনুষ্ঠান সম্পন্ন করেছেন দেশের কারাতের দুই শীর্ষ তারকা। আয়োজিত অনুষ্ঠানে শুধু দুই পরিবারের সদস্য ও কারাতে অঙ্গনের কয়েকজন উপস্থিত ছিলেন।করোনার প্রকোপ কমলে নভেম্বর-ডিসেম্বরে বড় করে অনুষ্ঠান করবেন বলে জানিয়েছেন মুন-হোমায়রা জুটি।শিক্ষককে বিয়ে করেছেন হোমায়রা। গণমাধ্যমকে এমনটিই জানিয়েছেন তিনি।তিনি বলেন, হোসেন খান মুনের কাছেই আমার কারাতে হাতেখড়ি। খেলাধুলা নিয়ে দুজনের চিন্তা ও লক্ষ্য একই। বোঝাপড়া থেকেই প্রেমের সম্পর্ক। দুই পরিবারের সম্মতিতে অতঃপর বিয়ের পিঁড়িতে বসলাম। আমি অনেক দিন খেলাধুলা করতে চাই। উনিও আমাকে সেভাবে সাপোর্ট করতে চায়।’হোসেন খান মুন বলেন, ‘খেলাধুলা করতে করতেই আসলে সম্পর্কটা হয়ে যায়। ও আর আমি দুজনই একই ক্লাবে ট্রেনিং করতাম। তবে হোমায়রার পারফরম্যান্সের ওপর আমার এটা কমিটমেন্ট ছিল, যে ওকে ভালো খেলোয়াড় হিসেবে তৈরি করব। দেখলাম আমার নির্দেশনা বা ধ্যানধারণাগুলো ও অক্ষরে অক্ষরে পালন করছে। এভাবেই একটা মানুষিক দুর্বলতা আসে তার ওপর।’সবশেষে চার বছরের প্রেমের সম্পর্ককে পরিণতি দিলেন তারা।প্রসঙ্গত ২০১৯ এসএ গেমসে তিনটি ইভেন্টে অংশ নিয়ে সব কটিতেই পদক জয় করেন হোমায়রা। মেয়েদের একক কাতায় প্রথমে ব্রোঞ্জ ও পরে কুমিতে অনূর্ধ্ব-৬১ কেজিতে জয় করেন স্বর্ণ হোমায়রা। পরে দলগত কুমিতে জেতেন রুপা।
",21/9/2020,sports
১৩ সেপ্টেম্বর: টিভিতে আজকের খেলা সূচি,"শুরু হয়েছে ইংলিশ প্রিমিয়ার লিগ ও লা লিগার নতুন মৌসুম।



এক নজরে জেনে নিই টিভি পর্দায় আজ রয়েছে যেসব খেলা -* ক্রিকেটইংল্যান্ড ও অস্ট্রেলিয়াদ্বিতীয় ওয়ানডে, ম্যানচেস্টারসরাসরি, সনি সিক্স, সন্ধ্যা ৬টা* টেনিসইউএস ওপেনসরাসরি, স্টার স্পোর্টসসিলেক্ট-১ ও ২, রাত ২টা* ফুটবলইংলিশ প্রিমিয়ার লিগওয়েস্ট ব্রম ও লেস্টার সিটিটটেনহ্যাম ও এভারটনসরাসরি, স্টার স্পোর্টস সিলেক্ট-১ সন্ধ্যা ৭টা ও রাত ৯টা ৩০লা লিগাআলাভেস ও বেতিসভিয়ারিয়াল ও হুয়েস্কাভ্যালেন্সিয়া ও লেভান্তেসরাসরি, ফেসবুক লাইভ, সন্ধ্যা ৬টা, রাত ১০টা ৩০ ও ১টা
",21/9/2020,sports
করোনা পরীক্ষা দিয়ে ছয় শুটারের ক্যাম্প শুরু,"করোনা পরীক্ষা দিয়ে ক্যাম্পে উঠলেন ছয় শুটার। শনিবার বাংলাদেশ শুটিং স্পোর্ট ফেডারেশনে রিপোর্ট করার পরেই পরীক্ষা করা হয় তাদের।



এরা হলেন- আবদুল্লাহেল বাকী, শাকিল আহমেদ, আনোয়ার ইসলাম, রিসালাতুল ইসলাম, সৈয়দা আতকিয়া হাসান দিশা ও উম্মে জাকিয়া সুলতানা টুম্পা। একই সঙ্গে নমুনা দিয়েছেন কোচ সাইফুল ইসলাম রিংকিও।পরিবেশ-পরিস্থিতি ভালো থাকলে এতদিনে শেষ হয়ে যেত টোকিও অলিম্পিক গেমস। কিন্তু করোনাভাইরাসের কারণে এক বছর পিছিয়ে গেছে ‘দ্য গ্রেটেস্ট শো অন আর্থ’। ফলে আগামী বছর ২৩ জুলাই থেকে ৮ আগস্ট অনুষ্ঠিত হবে বিশ্ব ক্রীড়াবিদদের কাক্সিক্ষত এই গেমসটি।অলিম্পিকের মতো আসরে খেলার স্বপ্ন থাকে বাংলাদেশের ক্রীড়াবিদদেরও। একই স্বপ্ন নিয়ে প্রস্তুতি শুরু করেছেন আন্তর্জাতিক অলিম্পিক কমিটির (আইওসি) বৃত্তি পাওয়া ছয় শুটারও। তবে অলিম্পিকের টিকিট পেতে তাদের আরও তিনটি বিশ্বকাপ শুটিংয়ে ভালো খেলতে হবে। করোনার কারণে পিছিয়ে গেছে এই তিনটি বিশ্বকাপও।এ বছরের মার্চে সাইপ্রাসের নিকোসিয়াতে প্রথম বিশ্বকাপটি অনুষ্ঠিত হলেও স্থগিত হয়ে যায় বাকি তিনটি। ৫-১৩ মে ভারতের দিল্লিতে, ২-৯ জুন জার্মানির মিউনিখে এবং ২২ জুন থেকে ৩ জুলাই আজারবাইজানের বাকুতে তিনটি বিশ্বকাপ অনুষ্ঠিত হওয়ার কথা থাকলেও তা করোনার কারণে স্থগিত হয়, যা নতুন ফিকশ্চার অনুযায়ী ১৯-২৮ মার্চ দিল্লিতে, ১৬-২৭ এপ্রিল দক্ষিণ কোরিয়ার চ্যাংগুনে এবং ২২ জুন থেকে ১ জুলাই অনুষ্ঠিত হবে আজারবাইজানের বাকুতে।অলিম্পিক গেমসের আগে এই তিনটি বিশ্বকাপেও খেলতে হবে ছয় শুটারকে। টুম্পা বলেন, ‘আজ (গতকাল) সকালে আমরা রিপোর্ট করেছি। সঙ্গে সঙ্গে আমাদের করোনা পরীক্ষা করা হয়েছে। এখন আমরা ফেডারেশনেই রয়েছি। তবে যদি কর্মকর্তারা ফেডারেশনে আয়োজন করতে না পারেন, তাহলে বিকেএসপিতেই হতে পারে আমাদের ক্যাম্প।’",21/9/2020,sports
ক্রিকেট থেকে বেসবলে,"মাহমুদা মাহী, বড় আয়েশা আক্তার, রেশমা আক্তার আদুরী, সোহেলী আক্তার, তিথী রানী সরকার, ইশমত আরা- এরা সবাই একসময় ক্রিকেট খেলতেন।



আন্তর্জাতিক আসরেও খেলেছেন কেউ কেউ। অনেকে প্রিমিয়ার লিগে। এখন সবাই বেসবলার। খেলা অনেকটা ক্রিকেটের মতো। বেসবলে তাই বাংলাদেশ আনসারকে শিরোপাএনে দিতে বেগ পেতে হয় না তাদের। দেশের বেসবলের ইতিহাসে নারীদের চারটি জাতীয় চ্যাম্পিয়নশিপেই শিরোপা জিতেছে আনসার।শুক্রবার পল্টন আউটার স্টেডিয়ামে ওয়ালটন জাতীয় নারী বেসবল চ্যাম্পিয়নশিপের ফাইনালে তারা ১৭-১০ পয়েন্টে পুলিশকে হারিয়ে চ্যাম্পিয়ন হয়। বিজয়ীদের হাতে পুরস্কার তুলে দেন ওয়ালটনের এফএম ইকবাল বিন আনোয়ার।চার বছর আগে আনসার ক্রিকেট দলের সহকারী কোচ দেলোয়ার হোসেন রনি এবং বেসবল বিশেষজ্ঞ কোচ তালহা জুবায়েরকে দিয়ে বেসবল দল গঠন করে সার্ভিসেস দলটি। নারী ক্রিকেটাররা প্রাধান্য পান। সেই থেকে সাফল্য পাওয়া শুরু।আনসারের সহকারী ক্রীড়া পরিচালক রায়হান উদ্দিন ফকির বলেন, ‘যুব ও ক্রীড়া মন্ত্রণালয়ের নির্দেশনার পর আমরা স্বাস্থ্যবিধি মেনে মেয়েদের অনুশীলন শুরু করি। তারই জেরে এই সাফল্য। টানা শিরোপা জেতায় মেয়েদের অভিনন্দন জানিয়েছেন আমাদের মহাপরিচালক মেজর জেনারেল মিজানুর রহমান শামীম। ক্রীড়াঙ্গনের প্রত্যেকটি বিভাগে সাফল্যের ধারাবাহিকতা ধরে রাখতে উৎসাহ দেন তিনি।’শিরোপা জিতে উচ্ছ্বসিত অধিনায়ক মাহমুদা মাহী বলেন, ‘দলের আমরা সবাই একসময় ক্রিকেট খেলতাম। গত মৌসুমেও আনসারের হয়ে প্রিমিয়ার নারী ক্রিকেট দলে খেলেছি।অনেকেই আছেন আন্তর্জাতিকমানের ক্রিকেট খেলেছেন। বেসবল যেহেতু অনেকটা ক্রিকেটের মতো, তাই আমাদের জন্য খেলাটা সহজ হয়েছে।’ তিনি যোগ করেন, ‘করোনার মধ্যেও আমরা ফেসবুকে গ্রুপ করে কোচের নির্দেশনা মেনে ঘরে বসে টুকটাক অনুশীলন করেছি। তাই শিরোপা ধরে রাখতে সুবিধা হয়েছে। খুব ভালো লাগছে চার আসরেই শিরোপা জিতে।’",21/9/2020,sports
১১ সেপ্টেম্বর: টিভিতে আজকের খেলা সূচি,"বাংলাদেশ দলের দায়িত্ব ছেড়ে ক্রিকেট দক্ষিণ আফ্রিকার হাই পারফরম্যান্স ম্যানেজমেন্টে ব্যাটিং কোচ হিসেবে যোগ দিয়েছেন নিল ম্যাকেঞ্জি।



দক্ষিণ আফ্রিকান বোর্ড বৃহস্পতিবার এক বিবৃতিতে ম্যাকেঞ্জিসহ সাতজনকে হাই পারফরম্যান্স ম্যানেজমেন্টে নিয়োগ দেয়ার কথা জানায়।এক নজরে জেনে নিই টিভি পর্দায় আজ রয়েছে যেসব খেলা- * ক্রিকেটইংল্যান্ড ও অস্ট্রেলিয়াপ্রথম ওয়ানডে, ওল্ড ট্রাফোর্ডসরাসরি, সনি সিক্স, সন্ধ্যা ৬টা* টেনিসইউএস ওপেনসরাসরি, স্টার স্পোর্টস সিলেক্ট-১, রাত ১০টা* সাইক্লিংট্যুর ডি ফ্রান্সসরাসরি, ইউরোস্পোর্ট, বিকেল ৪টা",21/9/2020,sports
টাইগার জলিলকে কেউ মনে রাখেনি,"একাধারে কুস্তি, ভারোত্তোলন এবং জুডোতে আলো ছড়ানো সব্যসাচী ক্রীড়াবিদ টাইগার জলিলকে মনে রাখেনি কেউ।



বৃহস্পতিবার ছিল এই বীর মুক্তিযোদ্ধার ২১তম মৃত্যুবার্ষিকী।কিন্তু কীর্তিমান এই ক্রীড়াবিদকে মনে রাখেনি কুস্তি ও ভারোত্তোলন ফেডারেশন।১৯৪৭ সালের ২৭ মার্চ খুলনার বটিয়াঘাটা উপজেলার গাওঘারা গ্রামে জš§গ্রহণ করেছিলেন টাইগার জলিল। ১৯৮২ সালের ৫ আগস্ট ঢাকা স্টেডিয়ামে (বর্তমানে বঙ্গবন্ধু জাতীয় স্টেডিয়াম) অনুষ্ঠিত ফ্রিস্টাইল কুস্তিতে ভারতীয় কুস্তিগীর সত্যনারায়ণ খান্নার সঙ্গে খেলা অমীমাংসিত রেখে টাইগার উপাধি পান। ১৯৭৩ থেকে ’৮১ পর্যন্ত তিনি ছিলেন দেশের রেসলিংয়ে জাতীয়চ্যাম্পিয়ন। ভারোত্তোলক হিসেবেও ছিল তার খ্যাতি। ১৯৭৫ থেকে ’৮২ সাল পর্যন্তএকাধিক স্বর্ণ জেতেন। একই সময়ে তিনিজুডোতে ছিলেন জাতীয় চ্যাম্পিয়ন। ১৯৬৭ সালে পুলিশের চাকরিতে যোগ দেন।একাত্তরে খালিশপুর অস্ত্রাগার লুট করে মুক্তিযুদ্ধে যোগ দেন। দেশ স্বাধীনের পর ঢাকায় এসে কুস্তি চর্চা শুরু করেন। ১৯৯৯ সালের ১০ সেপ্টেম্বর তিনি শেষ নিঃশ্বাস ত্যাগ করেন।",21/9/2020,sports
তিনটি জিএম টুর্নামেন্ট দাবার পঞ্জিকায়!,"আগামী এক বছরের জন্য খসড়া পঞ্জিকা তৈরি করেছে দাবা ফেডারেশনের নতুন কমিটি। ক্যালেন্ডারে তিনটি গ্র্যান্ডমাস্টার (জিএম) টুর্নামেন্ট রাখা হয়েছে।



ফেডারেশনের সাধারণ সম্পাদক সৈয়দ শাহাব উদ্দিন শামীম বলেন, ‘তিনটি জিএম টুর্নামেন্ট আমরা পঞ্জিকায় রেখেছি। তবে চূড়ান্ত হয়নি।’ জানুয়ারি, এপ্রিল ও জুনে অনুষ্ঠিত হওয়ার কথা এই তিন টুর্নামেন্ট।খসড়া পঞ্জিকানুযায়ী তিন জিএম টুর্নামেন্টের দুটি ঢাকায় এবং অন্যটির ভেন্যু ঢাকা অথবা চট্টগ্রাম। এশিয়ান জোনাল দাবারও আয়োজন করবে বাংলাদেশ। ফেডারেশনের একটি দায়িত্বশীল সূত্র জানায়, তিনটি গ্র্যান্ডমাস্টার দাবা টুর্নামেন্ট আয়োজনের মূল উদ্দেশ্য আন্তর্জাতিক মাস্টার ফাহাদ রহমানের জিএম নর্ম অর্জন করা। সেই সঙ্গে শেখ নাসির আহমেদসহ অন্যদের আন্তর্জাতিক মাস্টার নর্ম পাওয়াও অন্যতম লক্ষ্য।বর্তমানে ফর্মে রয়েছেন দেশের সর্বকনিষ্ঠ আন্তর্জাতিক মাস্টার ফাহাদ রহমান। এখন তার স্ট্যান্ডার্ড রেটিং ২৩১৯। আর মাত্র তিনটি নর্ম অর্জন করতে পারলেই ২৫০০ রেটিং পেরিয়ে দেশের ষষ্ঠ গ্র্যান্ডমাস্টার হবেন তিনি। ফাহাদের সাম্প্রতিক পারফরম্যান্স খুবই ভালো। ক’দিন আগে অনলাইন বিশ্ব অলিম্পিয়াডে নেদারল্যান্ডসের সুপার গ্র্যান্ডমাস্টার আনিস গিরিকে হারিয়েছেন ফাহাদ। অনলাইন দাবায় রেটিং নেই বলে আফসোস ছিল তার।রেটিং থাকলে ওই টুর্নামেন্টেই জিএম হওয়ার পথে অনেকটা এগিয়ে যেতে পারতেন ফাহাদ। তার কথায়, ‘যদি ঠিকমতো টুর্নামেন্টগুলোতে খেলতে পারি, তাহলে আমি লক্ষ্যে পৌঁছতে পারব।’",21/9/2020,sports
১০ সেপ্টেম্বর: টিভিতে আজকের খেলা সূচি,"১৪৬ তাড়া করতে নামা অস্ট্রেলিয়া ১৪ রানে তিন উইকেট হারিয়েছিল আদিল রশিদের স্পিনের ফাঁদে পড়ে। মিচেল মার্শের অপরাজিত ৩৯ রানে অস্ট্রেলিয়া পাঁচ উইকেটে তৃতীয় ও শেষ টি ২০ জিতে হোয়াইটওয়াশ এড়ায়। সেই সঙ্গে টি ২০ র‌্যাংকিংয়ে শীর্ষস্থান ধরে রাখে।



একনজরে জেনে নিই টিভি পর্দায় আজ রয়েছে যেসব খেলা -* ক্রিকেটসিপিএল ফাইনালত্রিনবাগো ও সেন্ট লুসিয়াসরাসরি, স্টার স্পোর্টস-১, রাত ৮টা* টেনিসইউএস ওপেনসরাসরি, স্টার স্পোর্টস সিলেক্ট-১ ও ২, রাত ১টা* সাইক্লিংট্যুর ডি ফ্রান্সসরাসরি, ইউরোস্পোর্ট, বিকেল ৩টা ৪৫",21/9/2020,sports
জাতীয় নারী বেসবল,"জাতীয় নারী বেসবলের সেমিফাইনালে উঠেছে বাংলাদেশ আনসার, বাংলাদেশ পুলিশ, সাভারের কমিউনিটি স্পোর্টস ক্লাব এবং স্যান্ড অ্যাঞ্জেল বেসবল ক্লাব।



বুধবার পল্টন আউটার স্টেডিয়ামে শুরু হয়েছে আট দলের টুর্নামেন্ট।প্রথমদিন বাংলাদেশ আনসার ২২-০ পয়েন্টে এসকেএসপি সিরাজগঞ্জকে, বাংলাদেশ পুলিশ ১১৬-০১ পয়েন্টে গাজীরচট বেসবল ক্লাবকে, কমিউনিটি স্পোর্টস ক্লাব ৩-০ পয়েন্টে নড়াইল জেলাকে এবং স্যান্ড অ্যাঞ্জেল বেসবল ক্লাব ১৮-০ পয়েন্টে ঢাকা জেলাকে হারায়।বেসবলের সাধারণ সম্পাদক আমিনুল ইসলাম লিটন বলেন, ‘প্রতিযোগিতায় আটটি দল অংশ নিলেও ঢাকার বাইরে থেকে কোনো খেলোয়াড় আসেনি। বিভিন্ন সংস্থা ও জেলার যেসব খেলোয়াড় ঢাকায় রয়েছে, তাদের নিয়েই প্রতিযোগিতার আয়োজন করা হয়েছে। তাই স্বাস্থ্য ঝুঁকির কোনো সুযোগ নেই। এছাড়া বেসবলে সামাজিক দূরত্ব বজায় থাকে। সবাই বাধ্যতামূলকভাবে মাস্ক পরেছে।’",21/9/2020,sports
৭ সেপ্টেম্বর: টিভিতে আজকের খেলা সূচি,"ইচ্ছার বিরুদ্ধে হলেও মেসির ন্যুক্যাম্পে থেকে যাওয়ার সিদ্ধান্তে স্বস্তি ফিরেছে বার্সেলোনায়। এর আগে দলবদলের ঘোষণা দিয়ে ক্লাবের প্রাক-মৌসুম অনুশীলন বয়কট করায় শাস্তি হতে পারত আর্জেন্টাইন ফরোয়ার্ডের। কিন্তু ঝড় থামার পর শাস্তির বদলে বার্সা কর্তৃপক্ষ এখন মেসিকে খুশি রাখতে ব্যস্ত।



এক নজরে জেনে নিই টিভি পর্দায় রয়েছে আজ যেসব খেলা -* টেনিসইউএস ওপেনসরাসরি, স্টার স্পোর্টস সিলেক্ট-১, রাত ৯টা* ফুটবলউয়েফা নেশন্স লিগকাজাখস্তান ও বেলারুশনেদারল্যান্ডস ও ইতালিসরাসরি, সনি টেন-২, রাত ৮টা ও ১২টা ৪৫বসনিয়া ও পোল্যান্ডসরাসরি, সনি সিক্স, রাত ১২টা ৪৫উত্তর আয়ারল্যান্ড ও নরওয়েসরাসরি, সনি লিভ, রাত ১২টা ৩৫",21/9/2020,sports
৬ সেপ্টেম্বর: টিভিতে আজকের খেলা সূচি,"৩৬ বলে প্রয়োজন ৩৯ রান, উইকেট আছে নয়টি। এই ম্যাচ কোনো দল হারতে পারে?



সেই ম্যাচেই ইংল্যান্ডের কাছে হেরে সিরিজে পিছিয়ে পড়ল অস্ট্রেলিয়া।এক নজরে জেনে নিই টিভি পর্দায় রয়েছে যেসব খেলা -* ক্রিকেটইংল্যান্ড ও অস্ট্রেলিয়াদ্বিতীয় টি ২০, সাউদাম্পটনসরাসরি, সনি সিক্স, সন্ধ্যা ৭টা ১৫* টেনিসইউএস ওপেনসরাসরি, স্টার স্পোর্টস সিলেক্ট-১ রাত ৯টা* ফুটবলউয়েফা নেশন্স লিগস্পেন ও ইউক্রেনসরাসরি, সনি টেন-২, ১২টা ৪৫সুইজারল্যান্ড ও জার্মানিসরাসরি, সনি টেন-১, রাত ১২টা ৪৫",21/9/2020,sports
৫ সেপ্টেম্বর: টিভিতে আজকের খেলা সূচি,"যুক্তরাষ্ট্র থেকে ফেরার পরদিন বৃহস্পতিবার বাসা থেকে করোনা পরীক্ষার জন্য নমুনা দিয়েছিলেন সাকিব আল হাসান। শুক্রবার বিকেলে নেগেটিভ ফল এসেছে।



হঠাৎ মতামত না বদলালে আজ থেকে অনুশীলন শুরু করবেন সাকিব। সেক্ষেত্রে আজ না হলে আগামীকাল তিনি মাঠে নামবেন।এক নজরে জেনে নিই টিভি পর্দায় আজ রয়েছে যেসব খেলা -* টেনিসইউএস ওপেনসরাসরি, স্টার স্পোর্টস সিলেক্ট-১, রাত ৯টা* ফুটবলউয়েফা নেশন্স লিগমেসিডোনিয়া ও আর্মেনিয়াআইসল্যান্ড ও ইংল্যান্ডপর্তুগাল ও ক্রোয়েশিয়াসরাসরি, সনি টেন-২, সন্ধ্যা ৭টারাত ১০টা ও ১২টা ৪৫সুইডেন ও ফ্রান্সসরাসরি, সনি সিক্স, রাত ১২টা ৪৫ডেনমার্ক ও বেলজিয়ামসরাসরি, সনি টেন-১, রাত ১২টা ৪৫* ক্রিকেটক্যারিবিয়ান প্রিমিয়ার লিগত্রিনবাগো ও সেন্ট লুসিয়াজ্যামাইকা ও বারবাডোজসরাসরি, স্টার স্পোর্টস-১, রাত ৮টা ও ১২টা ১৫",21/9/2020,sports
