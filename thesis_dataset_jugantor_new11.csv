বাঁধ নির্মাণের দাবিতে যমুনাপাড়ে অনশনে দুই বৃদ্ধ,"‘৮০ বছরের জিন্দিগিতে বাপুরে ৭ বার নদী ভাঙা দিছি। নদী ভাঙতি ভাঙতি সব সম্পত্তি বিরান অইছে। হ্যাস জীবনে আইস্যা ভিটাডা নদীর পাড়ে রইছে। যদি বাড়িই জায়গ্যাই না থাহে বাইচ্যা থাইক্যা কী অইবো। এহুনি বাঁধ না দিলি এই ভিটাই জীবন শেষ কইরা দিমু’- কথাগুলো এভাবেই কান্নাজড়িত কণ্ঠে বলছিলেন যমুনার রাক্ষসী থাবায় লণ্ডভণ্ড ঘাটাবাড়ি চরের ইয়াসিন প্রামাণিক।



সিরাজগঞ্জের এনায়েতপুর থানাধীন আড়কান্দি-পাকুরতলা ও ঘাটাবাড়ি এলাকায় নদী ভাঙনে বিলীন হচ্ছে বসতভিটা ও ফসলি জমি। আর বাঁধ নির্মাণের দাবিতে ঘাটাবাড়ি এলাকায় যমুনার পশ্চিম তীরে বৃদ্ধ ইয়াসিন প্রামাণিক ও রহম আলী মোল্লা অনশন করছেন।রোববার দুপুরে এ খবর সংগ্রহে সরেজমিন দেখা যায়, ঘাটাবাড়ি এলাকায় যমুনার পশ্চিম তীরে একটি পাটি বিছিয়ে ইয়াসিন প্রামাণিক ও রহম আলী মোল্লা অনশন করছেন। তারা নদী তীরে শুয়ে আছেন।নদীতে স্থায়ী তীর সংরক্ষণ বাঁধ নির্মাণে প্রধানমন্ত্রী শেখ হাসিনা ও পানি উন্নয়ন বোর্ডের সিনিয়র সচিব এলাকার সন্তান কবির বিন আনোয়ারের দৃষ্টি আকর্ষণে শনিবার থেকে অনশন শুরু করেছেন তারা।বয়োবৃদ্ধ রহম আলী মোল্লা যুগান্তরকে জানান, কয়েক দিন আগে নদীভাঙন আতঙ্কে ঘরবাড়ি অন্যত্র সরিয়ে নিয়ে রাখা হয়েছে। তবে ভিটামাটির মায়ায় আমার কলিজা ছিঁড়ে যাচ্ছে। নদীতে সব বিলীন হচ্ছে, কেউ আমাদের কাজ করে দিচ্ছে না। দেশের বহু জায়গায় বাঁধ নির্মাণ হচ্ছে কিন্তু পাউবোর সিনিয়র সচিব নিজ জেলার সন্তান হয়েও আমাদের এলাকা রক্ষা করতে পারছে না। এর আগে মন্ত্রী, এমপি ও সচিব সাহেব ভাঙন পরিদর্শনে এসে দ্রুত বাঁধ করে দেয়ার আশ্বাস দিয়েছিলেন। কিছু জিও ব্যাগও ফেলেছেন। তাতে কোনো কাজ হচ্ছে না। স্থায়ী কাজের জন্য সাড়ে ৬শ' কোটি টাকার প্রকল্প কবে পাস হবে তা জানি না।তারা বলেন, প্রধানমন্ত্রী আমাদের মা আর সচিব সাহেব আমাদের জেলার সন্তান তাদের প্রতি বিশ্বাস আছে। তারা অবশ্যই আমাদের আর্তনাদ শুনলে এলাকা রক্ষায় কাজ করে দেবেন এমন প্রত্যাশায় অনশনে বসেছি। সুখবর না পেলে নদীর পাড়ে নিজ বসত ভিটাতেই পড়ে থাকব। তাতে বাঁচি আর মরি।এ বিষয়ে বাঐখোলা গ্রামের বাসিন্দা ডা. হাসেম আলী ও সমাজসেবক সামছুল মোল্লা জানান, নদী পাড়ে কিয়ামত শুরু হয়েছে। শত চেষ্টা করেও অনশনকারী দুই বৃদ্ধকে খাবার কিংবা নিরাপদ স্থানে সরিয়ে নেয়া যাচ্ছে না। তারা এলাকা রক্ষায় স্থায়ী বাঁধ নির্মাণের প্রতিশ্রুতি বাস্তবায়নের সুখবর চায়।অনশনকারী বৃদ্ধ রহম আলী একটু বেশি অসুস্থ হয়ে পড়লে তাকে স্থানীয়রা স্যালাইন দিয়েছে। শুক্রবার হল কোনো খাবার গ্রহণ করছেন না। এলাকাবাসী তাদের নিয়ে উদ্বিগ্ন।তবে সিরাজগঞ্জ পানি উন্নয়ন বোর্ডের নির্বাহী প্রকৌশলী শফিকুল ইসলাম যুগান্তরকে জানান, অনশনকারীদের সঙ্গে আমরা সমব্যথী। তবে সাড়ে ৬ কিলোমিটার এলাকা স্থায়ী রক্ষায় সাড়ে ৬০০ কোটি টাকার প্রকল্পটি অনুমোদনের অপেক্ষাধীন রয়েছে। আশা করছি খুব দ্রুতই সুখবর পাওয়া যাবে।স্থানীয়রা জানান, এক যুগ ধরে সিরাজগঞ্জের এনায়েতপুর থানার দক্ষিণে নদীভাঙন চলছে। ভাঙনের কবলে পড়ে বর্তমান নদীর পশ্চিমপাড় ঘাটাবাড়ি থেকে প্রায় ১ কিলোমিটার পূর্বে ছিল উথুলি গ্রাম। প্রতি বছরই নদীতে পানি বৃদ্ধি ও কমার সময় ছাড়াও প্রচণ্ড স্রোতের কারণে একের পর এক বিলীন হয়েছে ব্রাহ্মণগ্রাম, আড়কান্দি, ঘাটাবাড়ি, পাকুরতলা, কুঠিপাড়া, ভেকা ও পাচিল গ্রামের প্রায় সাড়ে ১১ হাজার বসতভিটা।চৌহালী উপজেলাধীন হাট বয়ড়া সরকারি প্রাথমিক বিদ্যালয় ও বসন্তপুর নিম্ন মাধ্যমিক বিদ্যালয়সহ অন্তত ৮টি শিক্ষাপ্রতিষ্ঠান, ১৪টি ধর্মীয় প্রতিষ্ঠান, কবরস্থান, ঈদগাহ মাঠ, তাঁত কারখানাসহ বিস্তীর্ণ ফসলি জমি নদীগর্ভে চলে গেছে। বিশেষ করে এ বছর যমুনা নদীতে দফায় দফায় পানি বৃদ্ধি ও কমতে থাকায় নদীপাড়ে শুরু হয় ভাঙনের রাক্ষসী তাণ্ডবলীলা। এতে বিলীন হয়ে যায় এনায়েতপুর থানার ব্রাহ্মণগ্রাম আড়কান্দি, পাকুরতলা ও ঘাটাবাড়ি এলাকার শতাধিক ঘরবাড়ি ও বহু ফসলি জমি।এ কারণে নদীর অদূরে থাকা এনায়েতপুর-সিরাজগঞ্জ আঞ্চলিক সড়ক, খাজা ইউনুস আলী মেডিকেল কলেজ অ্যান্ড হাসপাতাল বিশ্ববিদ্যালয়, নার্সিং ইন্সটিটিউট ও দেশের সর্ববৃহৎ এনায়েতপুর কাপড়ের হাটসহ বিভিন্ন স্থাপনা হুমকিতে রয়েছে।",20/9/2020,country-news
সিজারের টাকা পরিশোধে বিক্রি করা সন্তান ফিরে পেলেন মা,"গাইবান্ধা শহরের একটি ক্লিনিকে সিজারিয়ান অপারেশনের টাকা পরিশোধ করতে না পারায় সদ্য ভূমিষ্ঠ সন্তানকে বিক্রি করে দেয়ার ঘটনা ঘটে। এ ঘটনা জানার পর জেলা প্রশাসনের হস্তক্ষেপে হতভাগী মা ফিরিয়ে পেলেন তার সন্তানকে।



শনিবার রাতে ওই শিশু ছেলেসন্তানকে অর্থের বিনিময়ে গ্রহণকারী ব্যক্তির কাছ থেকে শিশুটিকে উদ্ধার করে তার মায়ের কাছে ফিরিয়ে দেয়া হয়।গাইবান্ধা সদর উপজেলার ঘাগোয়া ইউনিয়নের শোলাগাড়ি গ্রামের দিনমজুর শাহজাহান মিয়ার গর্ভবতী স্ত্রী আমেনা বেগমের প্রসব বেদনা উঠলে স্থানীয় চিকিৎসকদের পরামর্শে তাকে গত ১৩ সেপ্টেম্বর সিজারিয়ানের জন্য জেলা শহরের একটি ক্লিনিকে ভর্তি করা হয়। সেখানে সিজারের পর সন্তানসহ মা ১৭ সেপ্টেম্বর পর্যন্ত ভর্তি থাকেন।পরে তাকে রিলিজ দেয়ার সময় ক্লিনিকের পাওনা হয় ১৬ হাজার টাকা। ওই টাকা পরিশোধ করার মতো সামর্থ্য ছিল না শাহজাহান মিয়ার। এ অবস্থায় তিনি তার নবজাত শিশুটিকে সাদুল্লাপুর উপজেলার মনোহরপুর গ্রামের এক নি:সন্তান দম্পতির কাছে বিক্রি করে দিয়ে ক্লিনিকের পাওনা পরিশোধ করেন। সন্তান বিক্রি করার ঘটনায় মা মানসিকভাবে বিপর্যস্ত হয়ে পড়েন। মা অসুস্থ অবস্থায় বিছানায় পড়ে থেকে শুধু বিলাপ করেন।গাইবান্ধা জেলা প্রশাসক মো. আবদুল মতিন জানান, শনিবার বিকালে বিষয়টি জানতে পেরে তাৎক্ষণিকভাবে উপজেলা নির্বাহী অফিসার প্রসূন কুমার চক্রবর্তী ও এনডিসি এসএম ফয়েজ উদ্দিনকে সন্তানহারা বাবা-মার কাছে পাঠান তিনি। পরে তাদের কাছ থেকে সন্তান গ্রহণকারীর পরিচয় জানতে পেরে সেখানে গিয়ে ওই রাতেই সন্তানকে তাদের জিম্মায় নিয়ে নেন।তিনি জানান, এ সময় জেলা প্রশাসনের পক্ষ থেকে সন্তান গ্রহণকারী ওই ব্যক্তিকে ১৬ হাজার টাকা পরিশোধ করে দেয়া হয়। পরে সেখান থেকে জেলা প্রশাসনের প্রতিনিধি দল ওই শিশুটির বাড়িতে গিয়ে মায়ের কোলে তুলে দেন শিশুটিকে। এ সময় ওই পরিবারকে ২০ কেজি চাল, ২ কেজি ডাল, ২ কেজি তেল, শাড়ি, লুঙ্গি ও নগদ ২ হাজার টাকা তুলে দেয়া হয়।",20/9/2020,country-news
"আল্লামা শফীকে নিয়ে ফেসবুকে কটূক্তি, আলাউদ্দিন জিহাদী গ্রেফতার","ফেসবুকে হেফাজতে ইসলামের সাবেক আমীর আল্লামা শাহ আহমদ শফীকে নিয়ে কটূক্তি করে স্ট্যাটাস দেয়ার অভিযোগে ৪ জনের বিরুদ্ধে ফতুল্লা মডেল থানায় ডিজিটাল নিরাপত্তা আইনে মামলা হয়েছে। রোববার দুপুরে নারায়ণগঞ্জ মহানগর ওলামা পরিষদের সাধারণ সম্পাদক মুফতি হারুনুর রশিদ এ মামলা দায়ের করেন।



এ দিনই পুলিশ ফতুল্লার মাহমুদপুর এলাকায় অভিযান চালিয়ে আবতাহী মুজাদ্দেদিয়া সুন্নিয়া মাদ্রাসা ও এতিমখানার পরিচালক মুফতি আলাউদ্দিন জিহাদীকে (৩৫) গ্রেফতার করেছে।মামলার অপর আসামিরা হলেন- চুয়াডাঙ্গা জেলার আলমডাঙ্গা থানার জাহাপুর গ্রামের ঝন্টু বিশ্বাসের ছেলে মানিক (১৫), ফরিদপুর জেলার আব্দুল্লাহ আল মামুন (১৮) ও কুমিল্লা জেলার আহসান উল্লাহ (১৮)।এ বিষয়ে ফতুল্লা মডেল থানার ওসি আসলাম হোসেন বলেন, কারও মৃত্যু নিয়ে কটূক্তি করা ঠিক নয়। এ বিষয়ে ডিজিটাল নিরাপত্তা আইনে মামলা হয়েছে। যে আইডি থেকে কটূক্তি করা হয়েছে সেই ‘মুফতি আলাউদ্দিন’ নামে ফেসবুক আইডিটি শনাক্ত করা হয়েছে। ওই আইডির অ্যাডমিন মুফতি আলাউদ্দিন জিহাদী। এ আইডি থেকে কটূক্তিকর স্ট্যাটাস দেয়ার পর অপর আসামিরা তা শেয়ার করেছে। এ বিষয় আরও তদন্ত চলছে।এদিকে ‘মুফতি আলাউদ্দিন’ নামে আইডিতে প্রবেশ করে দেখা যায়- কটূক্তিকর স্ট্যাটাসটি ডিলেট করে দুঃখ প্রকাশ করে আরেকটি স্ট্যাটাস দেয়া হয়েছে। সেই স্ট্যাটাসে লেখা রয়েছে ‘পূর্বের পোস্টটি অত্র পেজের একজন অ্যাডমিন আমাকে না জানিয়ে দিয়েছিল। এরূপ পোস্ট অবশ্যই অনুচিত ও বেমানান। পোস্টটির জন্য দুঃখ প্রকাশ করছি।’",20/9/2020,country-news
সিজারের সময় নবজাতকের পেট কেটে ফেলল চিকিৎসক,"ব্রাহ্মণবাড়িয়া জেলা শহরের একটি বেসরকারি ক্লিনিকে ফারজানা আক্তার (২২) নামের এক প্রসূতিকে সিজারিয়ান অপারেশন করতে গিয়ে নবজাতকের পেট কেটে ফেলার অভিযোগ পাওয়া গেছে। রোববার সকালে জেলা শহরের কাউতুলী এলাকার দি আল ফালাহ মেডিকেল সেন্টারে এ ঘটনা ঘটে।



ফারজানা আক্তার ব্রাহ্মণবাড়িয়ার জেলার আখাউড়া উপজেলার ভারতীয় সীমান্তবর্তী বাউতলা এলাকার তৌহিদুল ইসলামের স্ত্রী। এ ঘটনার হাসপাতালের চিকিৎসক-মালিকসহ সবাই পালিয়ে গেছে।ফারজানা আক্তারের স্বামী তৌহিদুল ইসলাম জানান, আমার স্ত্রীর প্রসব বেদনা উঠলে রোববার সকালে তাকে ব্রাহ্মণবাড়িয়া জেলা শহরে নিয়ে আসি। ব্রাহ্মণবাড়িয়ায় এক দালালের খপ্পরে পড়ে দি আল ফালাহ মেডিকেল সেন্টারে নিয়ে যাই। সেখানে আমার স্ত্রীকে সিজারিয়ান করতে সাড়ে ১৬ হাজার টাকা চুক্তি হয়। এরপর সেখানে মারুফা রহমান নামের একজন চিকিৎসক সিজারিয়ান অপারেশন করলে আমার স্ত্রী একটি কন্যাসন্তান জন্ম দেন। কিন্তু নবজাতকের পেটের একপাশে রক্তাক্ত আঘাতের চিহ্ন দেখা যায়। হাসপাতাল কর্তৃপক্ষকে বিষয়টি জানালে তারা জানান- নাভি কাটকে গিয়ে কাচির আঘাত লেগেছে।বিষয়টি জানতে পেরে ব্রাহ্মণবাড়িয়া জেলা প্রশাসনের ভ্রাম্যমাণ আদালত ও জেলা সিভিল অফিসের কর্মকর্তারা হাসপাতালে আসেন। তবে তাদের আসার খবর পেয়ে হাসপাতালের মালিকসহ সংশ্লিষ্ট সবাই পালিয়ে যায়।এ বিষয়ে ব্রাহ্মণবাড়িয়া সিভিল সার্জন অফিসের মেডিকেল অফিসার মাহমুদুল হাসান জানান, খবর পেয়ে আমরা হাসপাতালে যাই। হাসপাতালটির কোনো লাইসেন্স নেই।ব্রাহ্মণবাড়িয়া জেলা প্রশাসনের নির্বাহী ম্যাজিস্ট্রেট সাফফাত আরা সাঈদ বলেন, শিশুটির পেটে ক্ষতের চিহ্ন দেখা গেছে। তবে তেমন গুরুতর নয়; অদক্ষতার কারণে এ ঘটনাটি ঘটেছে।তিনি আরও বলেন, হাসপাতালটিতে নিয়মিত সিজারিয়ান অপারেশন করা হচ্ছে। রোববার সকালেও দুইটি সিজারিয়ান অপারেশন হয়। এছাড়াও এখানে বিভিন্ন প্রকার প্যাথলজি টেস্ট করা হয় কিন্তু মেয়াদ উত্তীর্ণ ওষুধ হাসপাতালের ল্যাবে পাওয়া যায়। হাসপাতালটিকে ৩০ হাজার টাকা জরিমানা করা হয়েছে। পরবর্তী নির্দেশ না দেয়া পর্যন্ত এ বেসরকারি হাসপাতালটিকে বন্ধ রাখতে বলা হয়েছে।",20/9/2020,country-news
এবার সাবেক কাউন্সিলর নোবেলের ১ কোটি ৬৭ লাখ টাকার জমি জব্দ,"কক্সবাজার পৌরসভার সাবেক কাউন্সিলর জাবেদ মো. কায়সার নোবেলের এবার ১ কোটি ৬৭ লাখ ১১ হাজার টাকার ১.০১১১ একর জমি জব্দ করেছে দুর্নীতি দমন কমিশন (দুদক)। ইতোপূর্বে ২১ কোটি ২২ লাখ টাকা ও কক্সবাজার শহরে ৪টি ফ্ল্যাটও জব্দ করা হয়েছে তার।



রোববার কক্সবাজার শহরে অভিযান চালিয়ে জাবেদ মো. কায়সার নোবেলের ১.০১১১ একর জমি জব্দ করেন দুর্নীতি দমন কমিশন (দুদক) চট্টগ্রাম অঞ্চলের সহকারী পরিচালক মো. শরীফ উদ্দিন।দুর্নীতি দমন কমিশনের চট্টগ্রাম কার্যালয়ের সহকারী পরিচালক শরীফ উদ্দিনের নেতৃত্বে একটি দল কক্সবাজার পৌরসভার সাবেক কাউন্সিলর জাবেদ মো. কায়সার নোবেলের সম্পদের খোঁজে বিভিন্ন ব্যাংক শাখায় অভিযান চালায়। দুদকের চট্টগ্রাম অঞ্চলের নির্ভরযাগ্য এক কর্মকর্তা এ তথ্য নিশ্চিত করেছেন।ওই কর্মকর্তা জানান, কক্সবাজারে ভূমি অধিগ্রহণ সংক্রান্ত একটি মামলার তদন্ত চলাকালে জাবেদ মো. কায়সার নোবেলসহ কক্সবাজার জেলার ১০ জন ব্যক্তির ব্যাংক হিসাব অনুসন্ধান করছে দুদক। এই ১০ জনের মধ্যে কক্সবাজারে কর্মরত দুইজন সাংবাদিকও রয়েছেন।সূত্রমতে, দুদকের অনুসন্ধানে কক্সবাজার পৌরসভার সাবেক কাউন্সিলর জাবেদ মো. কায়সার নোবেলের নামে চলমান বেসিক ব্যাংক, প্রাইম ব্যাংক, মিচুয়াল ট্রাস্ট ব্যাংক এবং ট্রাস্ট ব্যাংক কক্সবাজার শাখায় ইতোপূর্বে ২০ কোটির বেশি টাকার সন্ধান পায় দুদক। ওই টাকা জব্দের পর কক্সবাজার জেলা ডাকঘরে আরও ৮০ লাখ টাকার সন্ধান পেয়েছে সংস্থাটি। সর্বশেষ ইউনিয়ন ব্যাংকের কক্সবাজার শাখায় আরও ৪২ লাখ টাকা পাওয়া যায়।সূত্র জানিয়েছেন, গত বৃহস্পতিবার (১৭ সেপ্টেম্বর) ইউনিয়ন ব্যাংকে সঞ্চিত ওই ৪২ লাখ টাকা জব্দ করতে অভিযান চালায় দুদক।অভিযোগ মতে, কক্সবাজার জেলা প্রশাসনের ভূমি অধিগ্রহণ শাখায় কথিত মধ্যস্থতার (দালালি) নামে অবৈধ উপায়ে এসব টাকা হাতিয়ে নেয়া হয়েছে বলে প্রাথমিকভাবে নিশ্চিত হয়েছে দুদক। তাই নোবেলের নামে চলমান ব্যাংক হিসাবে পাওয়া ২০ কোটি টাকা, ডাকঘরে পাওয়া ৮০ লাখ টাকা, ইউনিয়ন ব্যাংকের ৪২ লাখ টাকা এবং কক্সবাজার শহরের অভিজাত বেস্ট ওয়েস্টিন হোটেলে দুইটি ফ্ল্যাট, ওয়ার্ল্ড বীচ হোটেলে একটি ও আরেকটি আবাসিক বিল্ডিংয়ে একটি ফ্ল্যাট জব্দ দেখানো হয়েছে।প্রসঙ্গত, সাবেক কাউন্সিলর জাবেদ মো. কায়সার নোবেল ও দুই সাংবাদিকসহ জেলার ১০ জনের হিসাব অনুসন্ধান করছে দুদক।
",20/9/2020,country-news
অস্বাভাবিক বিদ্যুৎ বিলের প্রতিবাদে মানববন্ধন,"অস্বাভাবিক বিদ্যুৎ বিলের প্রতিবাদ ও গ্রাহকসেবার মানোন্নয়নের দাবিতে নর্দান ইলেকট্রিসিটি কোম্পানি-নেসকোর বিরুদ্ধে মানববন্ধন করেছেন কয়েক হাজার ভুক্তভোগী গ্রাহক। রোববার দুপুরে নেসকোর গ্রাহক সমাজ নামে একটি সংগঠনের ব্যানারে এ মানববন্ধন কর্মসূচি পালিত হয়।



নগরীর হেতেমখা এলাকায় নেসকোর প্রধান কার্যালয়ের সামনে ঘণ্টাব্যাপী অনুষ্ঠিত মানববন্ধনে বক্তব্য দেন- ভুক্তভোগী অনেক গ্রাহক। তাদের অভিযোগ, নেসকো গ্রাহকদের বিদ্যুৎ বিল বেশি করছে। গ্রাহকসেবাও নিম্নমানের। মিটার না দেখেই বিল করার অভিযোগটাই বেশি। এতে সাধারণ গ্রাহকরা ক্ষতিগ্রস্ত হচ্ছেন। মানববন্ধনে বক্তব্য তুলে ধরে নজরুল ইসলাম, মাইনুল হক, জয়নাল আবেদিন নামের একাধিক গ্রাহক বলেন, লকডাউনের কারণে অনেকের বাসা বাড়ি ও দোকানপাট বন্ধই ছিল। কিন্তু বিল এসেছে স্বাভাবিক সময়ের চেয়ে দ্বিগুণ বা তিনগুণ। মিটার না দেখে বিল করার কারণে এ পরিস্থিতি হয়েছে। তবে নেসকো থেকে বিল সমন্বয়ের কথা বলা হলেও এখনও কোনো পদক্ষেপ নেয়া হয়নি। মানববন্ধনে এক নারী গ্রাহক বলেন, তার প্রতি মাসে ২ হাজার ৪০০ টাকা বিল আসে। কিন্তু আগষ্ট মাসে বিল এসেছে ৪ হাজার ৪০০ টাকা। এর সমাধান চেয়ে অভিযোগ জানানো হলেও কোনো সুরাহা হয়নি। কাদিরগঞ্জ এলাকার হাসিনা পারভীন জানান, প্রতি মাসে দুই হাজার টাকা বিদ্যুৎ বিল এলেও গত দুই মাস থেকে চার হাজার টাকা করে বিদ্যুৎ বিল আসছে। বেশি বিলের কারণ তাদের বলা হচ্ছে না। এর ফলে লাখ লাখ টাকা গ্রাহকদের কাছ থেকে হাতিয়ে নিচ্ছে নেসকো।
",20/9/2020,country-news
মাকে মারধরের পর বড়ভাইকে ইয়াবা দিয়ে ফাঁসানোর চেষ্টা!,"মা মরিয়ম বেগমকে মারপিটের পর শফিকুল ইসলাম ফকিরকে (৪৭) ইয়াবা দিয়ে ফাঁসানোর অভিযোগ পাওয়া গেছে তারই আপন ছোটভাই রফিক ও পাশ্ববর্তী রবিউল মোল্লার বিরুদ্ধে। এ ঘটনায় ভুক্তভোগী বাদী হয়ে দুইজনকে অভিযুক্ত করে গুরুদাসপুর থানায় লিখিত অভিযোগ দিয়েছেন।



অভিযোগ দেয়ায় শুক্রবার রাতে অভিযুক্ত রফিক ও তার সহযোগী রবিউল মোল্লা ধারালো অস্ত্র নিয়ে শফিকুলের ওপর হামলা চালায়। এরপর থেকে শফিকুল তার স্ত্রী-সন্তান নিয়ে অন্যত্র অবস্থান করছেন।গুরুদাসপুর উপজেলার ধারাবারিষা ইউনিয়নের চলনালী উত্তরপাড়া গ্রামে তাদের বাড়ি। ভুক্তভোগী শফিকুল ও অভিযুক্ত রফিক ফকির মৃত ইয়াকুব ফকিরের ছেলে। রফিকের সহযোগী রবিউল মোল্লা একই গ্রামের মৃত রুপচাঁদ মোল্লার ছেলে। রফিক পেশায় রাজমিস্ত্রি ও রবিউল কৃষক।স্থানীয়রা জানান, মা মরিয়ম বেগমকে মাঝে মধ্যেই অনাকাঙ্ক্ষিতভাবে মারপিট করে। এ ঘটনায় অসহায় মা থানায় অভিযোগ দিয়েছিলেন। অভিযোগের পরিপ্রেক্ষিতে অভিযুক্ত রফিক ফকিরকে মুচলেকা দিয়ে ছাড়ানো হয়। ভুক্তভোগী শফিকুল জানান, তিনি ভ্যান চালিয়ে দিনাতিপাত করেন। অসহায় মাকে সহায়তা করার জন্য ছোটভাই রফিক তার ওপর ক্ষিপ্ত হয়। তার বাড়িতে কয়েক দফা হামলাও চালিয়েছে রফিক ও প্রতিবেশী রবিউল মোল্লা। গত সোমবার (১৪ সেপ্টেম্বর) রাত সাড়ে ৮টার দিকে ইয়াবা বহনের সত্যতা নিশ্চিতে পুলিশ আচমকা তার দেহ তল্লাশি করে; তবে তল্লাশি করেও পুলিশ কিছু পায়নি।তিনি বলেন, সবশেষ ১৭ সেপ্টেম্বর বৃহস্পতিবার রাতে গুঁড়িগুঁড়ি বৃষ্টি হচ্ছিল। প্রতিকূল আবহাওয়ার কারণে জীবিকার বাহন ভ্যানটি রেখে তিনি পাশের দোকানে চা পান করছিলেন। হঠাৎ তিনি দেখেন ভ্যানের আশপাশে ঘোরাঘুরি করছিলেন অভিযুক্ত রফিক ও রবিউল। রফিক ভ্যানের ঝুড়ির মধ্যে একটা কিছু রাখেন দেখে তিনি স্থানীয় জনপ্রতিনিধি ও স্থানীয়দের শরণাপন্ন হন। পরে ভ্যানের ঝুড়ির ভেতর থেকে ইয়াবা ও গাঁজা পেলে রফিক ও রবিউলের বিরুদ্ধে থানায় অভিযোগ দেন। এ ঘটনায় থানায় অভিযোগ দেওয়ায় এখন তিনি এলাকা ছাড়া রয়েছেন।রোববার সকালে সরেজমিন গেলে স্থানীয়রা জানান, রফিক তার ভাবিকে যৌন হয়রানি করেন, তার ছোট ভাইয়ের পর পর তিনটি বউকে যৌন হয়রানি করলে তারা চলে যান বাবার বাড়ি। সর্বশেষ চাঁচকৈড় এলাকার একটি মেয়েকে বিয়ে করলে তিন দিনের মাথায় তাকে যৌন হয়রানি করলে সে চলে গেলেও থানায় সালিশে জরিমানা দিয়ে অভিযুক্ত ছাড়া পায়। তাছাড়া তিনি এলাকায় বিভিন্ন সন্ত্রাসী কার্যকলাপ করে থাকেন বলে এলাকাবাসী জানান। ধারাবারিষা ইউনিয়ন পরিষদের প্যানেল চেয়ারম্যান এমএ মুনসুর রহমান মিন্টু বলেন, ভ্যানচালক শফিকুলের আকুতিতে তিনি গুরুদাসপুর বাসস্ট্যান্ডে গিয়ে ভ্যানটি তল্লাশি করেন। ভ্যানে ২ পিচ ইয়াবা ও গাঁজা পাওয়া যায়। এ সময় তিনি স্থানীয়দের সহযোগিতায় উদ্ধার করা ইয়াবা থানায় জমা দেন। এ ঘটনায় ভুক্তভোগী শফিকুল রাতেই লিখিত অভিযোগ দেন। রফিকের মা মরিয়ম বেগম বলেন, মেজো ছেলে রফিক তাকে প্রায়ই শারীরিকভাবে নির্যাতন করে। সম্প্রতি তিনি নির্যাতনের শিকার হয়ে বড় ছেলে শফিকুলের সহযোগিতায় থানায় অভিযোগ দিয়েছিলেন। গুরুদাসপুর থানার অফিসার ইনচার্জ (ওসি) মো. মোজাহারুল ইসলাম বলেন, অভিযোগ পাওয়া গেছে। তদন্ত চলছে। তদন্ত শেষে প্রয়োজনীয় ব্যবস্থা নেয়া হবে।
",20/9/2020,country-news
ঝালকাঠিতে মাদক মামলায় নারীর যাবজ্জীবন কারাদণ্ড,"ঝালকাঠিতে মাদকদ্রব্য নিয়ন্ত্রণ আইনের মামলায় মিনারা বেগম (৫০) নামে এক নারীকে যাবজ্জীবন কারাদণ্ড দিয়েছেন আদালত।রোববার দুপুরে ঝালকাঠির অতিরিক্ত জেলা ও দায়রা জজ এস কে তোফায়েল হাসান এ রায় ঘোষণা করেন। পলাতক থাকায় আসামির অনুপস্থিতিতেই রায় ঘোষণা করা হয়।



মিনারা বেগম চুয়াডাঙ্গা জেলার আলমডাঙ্গা উপজেলার ভণ্ডবিল গ্রামের আজগর আলীর স্ত্রী। রাষ্ট্রপক্ষের আইনজীবী অতিরিক্ত সরকারি কৌঁসুলি আ.স.ম মোস্তাফিজুর রহমান মনু এ তথ্য নিশ্চিত করেছেন।মামলার বিবরণে জানা যায়, মিনারা বেগম একজন মাদক কারবারি। ২০১১ সালের ৪ অক্টোবর সকালে ঝালকাঠি গাবখান সেতুর টোলপ্লাজা এলাকায় একটি গাড়িতে তল্লাশি করে ২২ বোতল ফেনসিডিলসহ তাকে গ্রেফতার করে পুলিশ। এ ঘটনায় ওই দিনই তার নামে ঝালকাঠি থানায় মাদকদ্রব্য নিয়ন্ত্রণ আইনে একটি মামলা দায়ের হয়।মামলা তদন্ত শেষে ২০১১ সালের ৩০ অক্টোবর তার বিরুদ্ধে আদালতে অভিযোগপত্র জমা দেন তদন্ত কর্মকর্তা এসআই শেখ রাসেল কবির। আসামি জানিমে মুক্তি পেয়ে পালিয়ে যায়। সাতজনের সাক্ষ্যগ্রহণ শেষে আদালত রায় ঘোষণা করেন।
",20/9/2020,country-news
সেতুর নিচে চা বিক্রেতার লাশ,"টাঙ্গাইলের গোপালপুরে সেতুর নিচ থেকে ইসমাইল হোসেন (৩৬) নামে এক চা বিক্রেতার লাশ উদ্ধার করা হয়েছে। রোববার সকালে উপজেলার ঝাওয়াইল বাজার এলাকায় একটি ছোট সেতুর নিচ থেকে তার ভাসমান লাশ উদ্ধার করা হয়। নিহত ইসমাইল হোসেন ঝাওয়াইল গ্রামের আজিবর রহমানের ছেলে। তিনি ওই বাজারে ছোট্ট একটি দোকান দিয়ে চা বিক্রি করতেন।



পারিবারিক সূত্রে জানা যায়, শনিবার সারাদিন চা বিক্রি করেছেন তিনি। সন্ধ্যায় দোকান বন্ধ করে বাড়ি ফিরেননি। স্বজনরা অনেক খোঁজাখুঁজি করেও কোনো সন্ধান পাননি।রোববার সকালে ওই সেতুর নিচে ভাসমান অবস্থায় তার লাশ দেখতে পাওয়া যায়। লাশের পা ভাঙা ও মাথায় ক্ষতের চিহ্ন রয়েছে। প্রাথমিকভাবে স্বজনরা দাবি করছেন, রাতে তাকে খুন করে সেতুর নিচে লাশ ফেলা হয়েছে। তবে নিহত ইসমাইল নেশার সাথে জড়িত ছিল বলেও নিশ্চিত করেছেন তারা।ঝাওয়াইল ইউনিয়ন পরিষদের চেয়ারম্যান রফিকুল ইসলাম জানান, লাশের প্রাথমিক সুরতহাল দেখে সড়কে বড় কোনো গাড়ির সাথে ধাক্কা লেগে বা চাপা পড়ে মারাত্মক আঘাত পেয়ে সেতুর নিচে পড়ে গিয়ে তার মৃত্যু হতে পারে বলে ধারণা করা হচ্ছে। গোপালপুর থানার ওসি (তদন্ত) কাইয়ুম সিদ্দিকী জানান, খবর পেয়ে ঘটনাস্থল থেকে লাশ উদ্ধার করা হয়েছে। লাশের বাম পা ভাঙা, শরীরে থেঁতলানোর চিহ্ন ও মাথায় জখম আছে। ময়নাতদন্তের প্রতিবেদন পাওয়ার পর মৃত্যুর কারণ নিশ্চিত করা যাবে।
",20/9/2020,country-news
করোনা রোগীদের প্লাজমা দান করবে ১৭ পুলিশ সদস্য,"ঢাকার রাজারবাগ পুলিশ হাসপাতালে চিকিৎসাধীন করোনা রোগীদের প্লাজমা দানের জন্য সিরাজগঞ্জ জেলা পুলিশের ১৭ করোনা জয়ী সদস্য ঢাকার উদ্দেশে ছুটে গেলেন। রোববার সকালে তারা সিরাজগঞ্জ পুলিশ লাইন্স থেকে বাসযোগে রওনা হন।



এ সময় সংক্ষিপ্ত বক্তব্যে অতিরিক্ত পুলিশ সুপার (সদর সার্কেল) শরাফত ইসলাম বলেন, প্লাজমা দানের জন্য ১ম ব্যাচে সিরাজগঞ্জের ১৭ জন করোনা জয়ী পুলিশ সদস্যকে পাঠানো হচ্ছে। পর্যায়ক্রমে আরও শতাধিক পুলিশ সদস্য তাদের প্লাজমা দান করবেন। দেশের বিভিন্ন দুর্যোগ, মহামারীসহ সব সময় মানুষের পাশে থাকবেন পুলিশ বাহিনীর সদস্যরা। তিনি আরও বলেন, জেলা পুলিশের ১৩০ জন সদস্য মরণব্যাধি করোনায় আক্রান্ত হয়েছিলেন। এদের মধ্যে ১২০ জন সদস্য ইতোমধ্যে করোনার সাথে যুদ্ধ করে জয়ী হয়েছেন। আক্রান্তদের মধ্যে একজন কোর্ট ইন্সপেক্টর মৃত্যুবরণ করেছেন।
",20/9/2020,country-news
ইউএনও ওয়াহিদার ওপর একাই হামলা চালিয়েছিল রবিউল,"সরকারি বাসভবনে ঢুকে দিনাজপুরের ঘোড়াঘাট উপজেলা নির্বাহী কর্মকর্তা (ইউএনও) ওয়াহিদা খানম ও তার বাবা মুক্তিযোদ্ধা ওমর আলী শেখের ওপর একাই হামলা চালিয়েছিল তারই অফিসের বরখাস্তকৃত কর্মচারী (মালি) রবিউল ইসলাম। রোববার আদালতে রবিউলের ১৬৪ ধারায় দেয়া স্বীকারোক্তিমূলক জবানবন্দি শেষে মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর এ তথ্য জানিয়েছেন।



দ্বিতীয় দফা তিন দিনের রিমান্ড শেষে রবিউল ইসলামকে রোববার সকাল ১০টায় দিনাজপুরের সিনিয়র জুডিশিয়াল ম্যাজিস্ট্রেট ইসমাইল হোসেনের আদালতে নেয়া হয়। আদালতে ১৬৪ ধারায় স্বীকারোক্তিমূলক জবানবন্দি শেষে বেলা সাড়ে ৩টায় আদালত থেকে বের করা হয় রবিউলকে। এরপর দিনাজপুর ডিবি পুলিশ তাকে জেলা কারাগারে দিয়ে আসে।বেলা সাড়ে ৩টায় আদালত থেকে রবিউলকে বের করে মামলার তদন্তকারী কর্মকর্তা দিনাজপুর ডিবি পুলিশের ওসি ইমাম জাফর সাংবাদিকদের জানান, ইউএনও ওয়াহিদা খানমের ওপর হামলার ঘটনায় রবিউল ইসলাম রিমান্ডে আমাদের কাছে দায় স্বীকার করে। দায় স্বীকারের একপর্যায়ে আমরা আদালতে আবেদন দিয়েছিলাম তার স্বীকারোক্তিমূলক দায় লেখার জন্য। আদালত তার স্বেচ্ছায় দেয়া স্বীকারোক্তিমূলক জবানবন্দি লিপিবদ্ধ করেন এবং রবিউল এ ঘটনায় তার দায় স্বীকার করেছেন।এ হামলার ঘটনায় তিনি একাই ছিলেন বলে জানিয়ে মামলার তদন্তকারী কর্মকর্তা সাংবাদিকদের আর কোনো প্রশ্নের উত্তর দিতে রাজি হননি।ইউএনও ওয়াহিদা খানম ও তার বাবা মুক্তিযোদ্ধা ওমর আলী শেখের ওপর হামলা মামলায় পাঁচজনকে গ্রেফতার করা হয়। তারা হলেন ঘোড়াঘাট পৌর যুবলীগের বহিষ্কৃত নেতা আসাদুল ইসলাম, রংমিস্ত্রি নবীরুল ইসলাম, সান্টু কুমার দাস, ইউএনওর বাসভবনের নৈশ্যপ্রহরী নাদিম হোসেন পলাশ এবং ইউএনও অফিসের সাময়িক বরখাস্তকৃত চতুর্থ শ্রেণির কর্মচারী (মালি) রবিউল ইসলাম।আসামির মধ্যে সর্বশেষ গ্রেফতারকৃত রবিউল ইসলামকে গত ১২ সেপ্টেম্বর আদালতে হাজির করে ছয় দিনের রিমান্ডে নেয়া হয়। ছয় দিনের দিনের রিমান্ড শেষে গত ১৭ সেপ্টেম্বর বৃহস্পতিবার আদালতে তাকে হাজির করা হয়। সেদিন দীর্ঘ সাত ঘণ্টা আদালতে রেখেও রবিউল স্বীকারোক্তিমূলক জবানবন্দি না দেয়ায় দ্বিতীয় দফায় তাকে আবার তিন দিনের রিমান্ডে নেয়া হয়। দ্বিতীয় দফার রিমান্ড শেষে রোববার আদালতে হাজির করা হলে ইউএনওর ওপর হামলার ঘটনায় দায় স্বীকার করে স্বীকারোক্তিমূলক জবানবন্দি দেন রবিউল ইসলাম।এর আগে এ ঘটনায় গত কয়েক দিনে আদালতে ৫ জন সাক্ষীর জবানবন্দি ১৬৪ ধারায় রেকর্ড করা হয়েছে।গত ৪ সেপ্টেম্বর রংপুরে এক সংবাদ সম্মেলনে র‌্যাব দাবি করে, এ ঘটনার সঙ্গে নিজের সম্পৃক্ততার কথা প্রাথমিকভাবে স্বীকার করেছে আসাদুল ইসলাম।পাশাপাশি গত ১২ সেপ্টেম্বর দিনাজপুর পুলিশ সুপার কার্যালয়ে এক সংক্ষিপ্ত প্রেস ব্রিফিংয়ে পুলিশের রংপুর রেঞ্জের ডিআইজি দেবদাস ভট্টাচার্য্য জানান, গ্রেফতারকৃত রবিউল ইসলাম ইউএনওর ওপর হামলা ঘটনার সঙ্গে নিজের সম্পৃক্ততার কথা প্রাথমিকভাবে স্বীকার করেছে।র‌্যাবের কাছে প্রাথমিকভাবে স্বীকারোক্তি দেয়া আসাদুল ইসলামকে ৭ দিনের রিমান্ড শেষে গত ১২ সেপ্টেম্বর আদালতে সোপর্দ করা হয়। তদন্তকারী কর্মকর্তার নতুন কোনো আবেদন না থাকায় আদালত তাকে জেলহাজতে প্রেরণ করে। পাশাপাশি পুলিশের কাছে প্রাথমিকভাবে স্বীকারোক্তি দেয়া রবিউল ইসলামকে প্রথম দফায় ছয় দিন এবং দ্বিতীয় দফায় আরও তিন দিনের রিমান্ডে নেয়া হয়।উল্লেখ্য, গত ২ সেপ্টেম্বর বুধবার রাতে সরকারি বাসভবনে ঢুকে ঘোড়াঘাট উপজেলা নির্বাহী কর্মকর্তা ওয়াহিদা খানম ও তার পিতা মুক্তিযোদ্ধা ওমর আলী শেখকে নির্মমভাবে হাতুড়ি দিয়ে পিটিয়ে জখম করে দুর্বৃত্তরা। এ ঘটনায় ইউএনও ওয়াহিদা খানমের বড়ভাই শেখ ফরিদ উদ্দীন বাদী হয়ে গত ৩ সেপ্টেম্বর বৃহস্পতিবার রাতে ঘোড়াঘাট থানায় একটি মামলা দায়ের করেন।মামলাটি ঘোড়াঘাট থানা থেকে স্থানান্তর করে দিনাজপুর ডিবি পুলিশের কাছে হস্তান্তর করা হয়। এদের মধ্যে প্রধান আসামি আসাদুল ইসলাম, নবীরুল ইসলাম ও সান্টু কুমার দাসকে সাত দিনের রিমান্ড শেষে আদালতে সোপর্দ করা হয়েছে। নতুন কোনো আবেদন না থাকায় আদালত তাদের জেলহাজতে প্রেরণ করে। মামলার আরেক আসামি নাদিম হোসেন পলাশকে রিমান্ডে না নিয়েই আদালতে সোপর্দ করা হয়। সর্বশেষ আসামি রবিউল ইসলামকে প্রথম দফায় ছয় দিন ও দ্বিতীয় দফায় তিন দিন রিমান্ড শেষে রোববার দিনাজপুর জেলহাজতে প্রেরণ করা হয়।",20/9/2020,country-news
"ঢল ও অমাবস্যার প্রভাব, মনপুরায় পানিবন্দি হাজারও মানুষ","ভোলার বিচ্ছিন্ন মনপুরায় উজান থেকে নেমে আসা ঢল ও অমাবস্যার প্রভাবে মেঘনার পানি বিপৎসীমার ১৯ সেন্টিমিটার ওপর দিয়ে প্রবাহিত হওয়ায় উপকূলের চারটি গ্রামের নিম্নাঞ্চলসহ আমন ফসলের ক্ষেত প্লাবিত হয়েছে। এতে পানিবন্দি হয়ে দুর্ভোগে পড়েছেন হাজারও মানুষ।
জোয়ারের পানিতে মনপুরা উপকূলের বিচ্ছিন্ন বেড়িবাঁধহীন কলাতলীর চর ও চরনিজামের ফসলের ক্ষেতসহ নিম্নাঞ্চল প্লাবিত হওয়ার খবর পাওয়া গেছে। ওই সমস্ত এলাকার মানুষ জোয়ারের পানিতে দিনে-রাতে দু’বেলা পানিবন্দি অবস্থায় থাকতে হচ্ছে।



রোববার দুপুর ১২টায় মেঘনার পানি বিপৎসীমার ১৯ সেন্টিমিটার ওপর দিয়ে প্রবাহিত হচ্ছে বলে জানিয়েছে পানি উন্নয়ন বোর্ডে (পাউবো)। এর আগে শনিবার বিকালে মেঘনার পানি বিপৎসীমার ৫৪ সেন্টিমিটার ওপর দিয়ে প্রবাহিত হয়।সরেজমিন ঘুরে দেখা গেছে, অমাবস্যার প্রভাবে জোয়ারের পানিতে উপজেলার হাজিরহাট ইউনিয়নের দাসেরহাট, সোনারচর, চরযতিন, চরজ্ঞান গ্রামের নিম্নাঞ্চল ২-৩ ফুট জোয়ারের পানিতে প্লাবিত হয়েছে। ওই সমস্ত এলাকার আমন ফসলের ক্ষেত প্লাবিত হয়। চারগ্রামের নিম্নাঞ্চল প্লাবিত হওয়ায় হাজারও মানুষ পানিবন্দি হয়ে দুর্ভোগে পড়েছেন।এ ব্যাপারে পানি উন্নয়ন বোর্ড (পাউবো) ডিভিশন-২ এর নির্বাহী প্রকৌশলী হাসান মাহমুদ যুগান্তরকে জানান, উজানের নেমে আসা ঢল ও অমাবস্যার প্রভাবে মেঘনার পানি বিপৎসীমার ১৯ সেন্টিমিটার ওপর দিয়ে প্রবাহিত হওয়ায় নিম্নাঞ্চল প্লাবিত হয়েছে। এর আগে শনিবার বিকালে মেঘনার পানি বিপৎসীমার ৫৪ সেন্টিমিটার ওপর দিয়ে প্রবাহিত হয়েছিল।
",20/9/2020,country-news
গোলাপগঞ্জে ইউপি চেয়ারম্যানকে স্থায়ী অপসারণ,"সাময়িক বরখাস্ত হওয়া সিলেটের গোলাপগঞ্জের লক্ষণাবন্দ ইউনিয়ন পরিষদের চেয়ারম্যান নছিরুল হক শাহিনকে স্থায়ীভাবে অপসারণ করা হয়েছে। সেই সাথে চেয়ারম্যান পদ শূন্য ঘোষণা করা হয়েছে।
রোববার এ সংক্রান্ত একটি গেজেটে বিষয়টি নিশ্চিত করেন উপজেলা নির্বাহী কর্মকর্তা মামুনুর রহমান। বর্তমানে নছিরুল হক শাহিন স্থায়ীভাবে বিদেশে অবস্থান করছেন।



নিয়মবহির্ভূতভাবে প্রবাসে থাকায় তাকে আগে চেয়ারম্যান পদ থেকে সাময়িক বরখাস্ত করা হয়। বরখাস্ত হওয়া চেয়ারম্যান নছিরুল হক শাহিন উপজেলা বিএনপির সাবেক সভাপতি ছিলেন।
এর আগে চলতি বছরের ৮ জুলাই উপজেলার ভাদেশ্বর ইউনিয়ন পরিষদের চেয়ারম্যান জিলাল উদ্দিনকে স্থায়ীভাবে বরখাস্ত করা হয়।কর্তৃপক্ষের যথাযথ অনুমতি না নিয়ে বিদেশে অবস্থান করায় তাকে বরখাস্ত করা হয়েছিল। এ নিয়ে দুটি ইউনিয়নের চেয়ারম্যানকে বরখাস্ত করা হয়।
",20/9/2020,country-news
বাবার সামনেই ভাইয়ের ইটের আঘাতে যুবক খুন,"কুমিল্লার বুড়িচং উপজেলা সদরের পশ্চিমপাড়া গ্রামে পুত্র হত্যার অভিযোগে শনিবার দুপুরে গোপন সংবাদের ভিত্তিতে পুলিশ অভিযান চালিয়ে ব্রাহ্মণপাড়ার কল্পবাস গ্রাম থেকে পিতা আনোয়ার হোসেনকে (৬২) গ্রেফতার করেছে।



গত ২৭ আগস্ট পারিবারিক তুচ্ছ ঘটনার জের ধরে পিতা আনোয়ার ও ছোট ভাই সবুজের হাতে নির্মমভাবে প্রাণ হারান প্রবাস ফেরত যুবক আবুল হাসান। স্থানীয় ও পুলিশ সূত্রে জানা যায়, জেলার বুড়িচং উপজেলা সদর ইউনিয়নের বুড়িচং পশ্চিমপাড়া এলাকায় পুলিশের অবসরপ্রাপ্ত সদস্য আনোয়ার হোসেন পরিবার নিয়ে বসবাস করছেন। তার প্রবাস ফেরত ছেলে আবুল হাসান গত ২৭ আগস্ট সকালে বাড়ির ছাদ বাগানের পরিচর্যা করার সময় তার ভাই সবুজ হাসানের সাথে তর্কে জড়িয়ে পড়েন। খবর পেয়ে বাবা আনোয়ার ঘটনাস্থলে ছুটে এসে তিনিও ছেলে সবুজের পক্ষ নেন। একপর্যায়ে সবুজ পিতার উপস্থিতিতে ইট দিয়ে হাসানের মাথায় আঘাত করলে তিনি লুটিয়ে পড়েন। পরিবারের অন্য সদস্যরা তখন গুরুতর অবস্থায় হাসানকে প্রথমে বুড়িচং উপজেলা স্বাস্থ্য কমপ্লেক্স ও পরে অবস্থার অবনতি ঘটলে কুমিল্লা মেডিকেল কলেজ হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। এ ঘটনায় নিহতের স্ত্রী তানিয়া আক্তার বাদী হয়ে শ্বশুর আনোয়ার হোসেন, দেবর সবুজসহ অজ্ঞাতের বিরুদ্ধে বুড়িচং থানায় হত্যা মামলা দায়ের করেন ২৭ আগস্ট। গতকাল শনিবার দুপুরে গোপন সংবাদের ভিত্তিতে বুড়িচং থানার এসআই বিনোদ দস্তগীরের নেতৃত্বে অভিযান চালিয়ে ব্রাহ্মণপাড়া উপজেলার সদর ইউনিয়নের কল্পবাস গ্রাম থেকে ঘাতক পিতা আনোয়ার হোসেনকে গ্রেফতার করে আদালতে পাঠায়। বিজ্ঞ আদালত তাকে জেলহাজতে পাঠিয়ে দেন। 
",20/9/2020,country-news
দুই হাজার টাকা না পেয়ে কলেজছাত্রের আত্মহত্যা!,"দুই হাজার টাকা না পেয়ে বগুড়ার শেরপুরের রণবীরবালা গ্রামে পিতার ওপর অভিমান করে আকাশ হোসেন (১৭) নামে কলেজছাত্র আত্মহত্যা করেছে।



রোববার দুপুরে উপজেলার গাড়িদহ ইউনিয়নের রণবীরবালা গ্রামে গলায় ওড়না পেঁচিয়ে নিজ ঘরে সে আত্মহত্যা করে।সরেজমিন জানা যায়, ওই গ্রামের আমাদুল হোসেনের কলেজপড়ুয়া ছেলে আকাশ হোসেন তার পিতার কাছে রোববার সকাল ৯টার দিকে ২ হাজার টাকা চায়। টাকা না দেয়ায় আকাশ তার পিতার ওপর অভিমান করে আত্মহত্যা করে।এ ব্যাপারে শেরপুর থানার পরিদর্শক (তদন্ত) আবুল কালাম আজাদ বলেন, অভিযোগের পরিপ্রেক্ষিতে থানায় একটি অপমৃত্যুর মামলা হয়েছে।",20/9/2020,country-news
গাজীপুরে স্ত্রীকে শ্বাসরোধে হত্যার পর পালিয়েছে স্বামী,"গাজীপুরে স্ত্রীকে শ্বাসরোধে হত্যার পর স্বামী পালিয়ে গেছে। খবর পেয়ে পুলিশ মরদেহ উদ্ধার করে ময়নাতদন্তের জন্য গাজীপুর শহীদ তাজউদ্দীন আহমদ মেডিকেল কলেজ হাসপাতালে পাঠিয়েছে।
রোববার সকালে গাজীপুর মহানগরীর ভোগড়া বাইপাস পেয়ারাবাগান এলাকায় এ ঘটনা ঘটে। নিহতের নাম মুনশেফা আক্তার (৩০)। তিনি রংপুরের পীরগঞ্জ থানার শিবপুর এলাকার দুদু মিয়ার স্ত্রী।



নিহতের ভগ্নিপতি আশিক মিয়া জানান, স্বামী-স্ত্রী দুইজনেই ভোগড়া বাইপাস কাঁচামালের আড়তে দিনমজুরের কাজ করত। কয়েক দিন যাবৎ দুইজনের মধ্যে ঝগড়ার সৃষ্টি হয়। এরই ধারাবাহিকতায় শুক্রবার সন্ধ্যায় মাগরিবের নামাজ পড়ার জন্য ওজু করতে যায় মুনশেফা। ওজু করতে দেরি হওয়ায় স্বামী-স্ত্রীর মধ্যে ফের ঝগড়া শুরু হয়।বিষয়টি রাতেই পারিবারিকভাবে মীমাংসা করা হয়। রাতে তারা ঘরে ঘুমিয়ে পড়ে। পরে রাতের কোনো এক সময় স্ত্রী মুনশেফাকে হত্যার পর স্বামী দুদু মিয়া পালিয়ে যায়। রোববার সকালে ঘর থেকে দুর্গন্ধ বের হলে স্থানীয়রা পুলিশে খবর দেন। পুলিশ ঘটনাস্থলে গিয়ে নিহতের মরদেহ উদ্ধার করে মর্গে পাঠায়।বাসন থানার ভারপ্রাপ্ত কর্মকর্তা (ওসি) মো. রফিকুল ইসলাম চৌধুরী জানান, নিহতের গলায় কাটা দাগ রয়েছে। প্রাথমিকভাবে ধারণা করা হচ্ছে স্ত্রীকে শ্বাসরোধে হত্যার পর স্বামী পালিয়ে গেছে। এ ব্যাপারে আইনগত ব্যবস্থা প্রক্রিয়াধীন।
",20/9/2020,country-news
এশার নামাজ শেষে ইমামকে কুপিয়ে হত্যা,"ময়মনসিংহের গফরগাঁও উপজেলার পাগলা থানায় এশার নামাজ শেষে বাড়ি ফেরার পথে মসজিদের ইমাম হাফেজ মাওলানা আজিম উদ্দিনকে (৫২) কুপিয়ে হত্যা করেছে সন্ত্রাসীরা। শনিবার রাত সাড়ে ৮টার দিকে সাধুয়া-বেলদিয়া সড়কে বাঁশের সাঁকোর পাশে এ ঘটনা।



হত্যার ঘটনায় নিহতের স্ত্রী বিলকিস খাতুন বাদী হয়ে রোববার তিনজনকে আসামি করে একটি হত্যা মামলা দায়ের করেছেন।পুলিশ ও এলাকাবাসী সূত্রে জানা যায়, উপজেলার নিগুয়ারী ইউনিয়নের সাধুয়া জামে মসজিদের ইমাম হাফেজ মাওলানা মো. আজিম উদ্দিনের সঙ্গে দীর্ঘদিন যাবত জমি নিয়ে বিরোধ চলে আসছিল একই গ্রামের মকবুল ও তাইজুদ্দিনের।
এর জের ধরে শনিবার রাতে সাধুয়া জামে মসজিদে এশার শেষ করে বাড়ি ফেরার পথে সাধুয়া-বেলদিয়া সড়কে বাঁশের সাকোর পাশে মাওলানা মো. আজিম উদ্দিনকে কুপিয়ে জখম করে মকবুল ও তার লোকজন।এ সময় মাওলানা মো. আজিম উদ্দিনের চিৎকারে স্থানীয় লোকজন এগিয়ে এলে দুর্বৃত্তরা পালিয়ে যায়। অতিরিক্ত রক্তক্ষরণে ঘটনাস্থলেই তিনি মারা যান।নিহতের স্ত্রী বিলকিস খাতুন জানান, জমি সংক্রান্ত বিরোধের কারণে প্রায়ই মকবুল ও তাউজুদ্দিন আমার স্বামীকে বিভিন্নভাবে হুমকি দিত। জমির জন্য আমার স্বামীকে তারা কুপিয়ে হত্যা করেছে। আমি এ হত্যার সুষ্ঠু বিচার চাই।পাগলা থানার ওসি শাহিনুজ্জামান খান জানান, হত্যার ঘটনার সঙ্গে জড়িত মকবুল হোসেন ও তাইজুদ্দিন নামে দুই ব্যক্তিকে গ্রেফতার করা হয়েছে।",20/9/2020,country-news
টর্নেডোয় চরফ্যাশনে শতাধিক ঘর বিধস্ত,"ভোলার চরফ্যাশনের আসলামপুর ইউনিয়নে রোববার ভোরে আকস্মিক টর্নেডোর আঘাতে শতাধিক ঘর, দোকানপাট ও ব্যবসা প্রতিষ্ঠান বিধস্ত হয়েছে। ঘরচাপা পড়ে আহত হয়েছেন অন্তত ৩০ জন। আহতদের স্থানীয়ভাবে চিকিৎসা দেয়া হয়েছে।




উপজেলা নির্বাহী অফিসার মো. রুহুল আমিন জানান, আসলামপুর ৮নং ওয়ার্ডে বেশকিছু ঘর বিধস্ত হয়েছে। তিনি এলাকা পরির্দশন করেছেন। স্থানীয় ইউপি চেয়ারম্যান মো. সিরাজুল ইসলাম জানান, ১০-১৫ মিনিটের টর্নেডোর আঘাতে কয়েকটি এলাকা লণ্ডভণ্ড হয়ে যায়। বদ্দরহাট, উপাপোল, মাজেদের দোকান, ভুলাইমোড় এলাকায় আঘাত হানে টর্নেডো। ক্ষতিগ্রস্তের মধ্যে দুটি আটোরিকশা, ৩০টি বসতঘর, ৫টি ব্যবসা প্রতিষ্ঠান রয়েছে। উপজেলা নির্বাহী অফিসার জানান, ৬০টি বসত ঘর বিধস্ত হয়েছে বলে প্রাথমিকভাবে জানা গেছে।
",20/9/2020,country-news
বরিশালের ২১ পুলিশ সদস্য প্লাজমা দিতে ঢাকায়,"করোনায় আক্রান্ত মুমূর্ষু রোগীদের চিকিৎসা সহায়তায় বরিশাল মেট্রোপলিটন পুলিশের ২১ সদস্য শনিবার ঢাকায় গমন করেন। কাউনিয়া থানার সহকারী পুলিশ কমিশনার মাসুদ রানা এ তথ্য নিশ্চিত করেছেন।



তিনি জানান, বিএমপি পুলিশের নিজস্ব পরিবহনে শনিবার ভোরে পুলিশ সদস্যরা বরিশাল থেকে ঢাকার উদ্দেশে রওনা করেন। তাদের উদ্দেশ্য করোনাভাইরাসে আক্রান্ত মুমূর্ষু রোগীদের প্লাজমা দান করা।তাদের রক্তের গ্রুপ ৫ জন এ পজিটিভ, ১০ জন বি পজিটিভ, ৫ জন ও পজিটিভ এবং ১ জন ও নেগেটিভ। প্লাজমা দেয়া শেষ হলে শনিবারই তাদের বরিশাল ফিরে আসার কথা রয়েছে।",20/9/2020,country-news
কাজ না করে ১০ প্রকল্পের টাকা আত্মসাতের অভিযোগ,"বরগুনার আমতলী উপজেলার গুলিশাখালী ইউনিয়নের গ্রামীণ অবকাঠামোর রক্ষণাবেক্ষণ এবং সংস্কারের টিআর ও কাবিখার ১০ প্রকল্পের কাজ না করে টাকা আত্মসাতের অভিযোগ পাওয়া গেছে।



জানা গেছে, ২০১৯-২০ অর্থ বছরে উপজেলার গুলিশাখালী ইউনিয়নের গ্রামীন অবকাঠামো রক্ষণাবেক্ষণ ও সংস্কারের জন্য ১০টি প্রকল্পে টিআর ও কাবিখার বরাদ্দ দেন আমতলী উপজেলা প্রকল্প বাস্তবায়ন কর্মকর্তা মফিজুল ইসলাম। দোয়াতচারা মাদ্রাসার মাঠ বালু দিয়ে ভরাট, কালীবাড়ি ওয়াপদার পাকা রাস্তা হইতে কেতাবআলী বাড়ি পর্যন্ত রাস্তা বালু দিয়ে উন্নয়ন, বাইনবুনিয়া লোহার ব্রিজ সংস্কার, কালীবাড়ী নিতাই মাস্টার সংলগ্ন লোহার ব্রিজ সংস্কার, কলাগাছিয়া ষোল হাওলাদার জামে মসজিদের মাঠ ভরাট, আঙ্গুলকাটা মুন্সিবাড়ি মসজিদের মাঠ ভরাট, উত্তর ডালাচারা সরকারি প্রাথমিক বিদ্যালয়ের মাঠ ভরাট, কালিবাড়ি গোলবুনিয়া খালে আরসিসি পাইপ দিয়ে বাঁধ নির্মাণ। এই ৮টি প্রকল্পে টিআর থেকে নগদ ৪ লাখ ৬৪ হাজার ২শ’ ৭৭ টাকা বরাদ্দ দেয়া হয়।হরিদ্রাবাড়িয়া বশির হাওলাদার বাড়ির পুর্বপাশের কালভার্ট থেকে কলাগাছিয়া কাদের দফাদার বাড়ির সামনের ব্রিজ পর্যন্ত রাস্তা ও ডালাচারা অলির দোকান থেকে শুরু করে হাবিব সিকদার বাড়ি পর্যন্ত রাস্তা মাটি দিয়ে উন্নয়ন। এই দুই প্রকল্পের কাবিখা থেকে সাড়ে ১৭ মেট্রিক টন চাল বরাদ্দ দেয়া হয়।টিআর ও কাবিখার ওই ১০টি প্রকল্পের কাজ না করে ইউপি চেয়ারম্যান অ্যাডভোকেট নুরুল ইসলাম, সংশ্লিষ্ট প্রকল্প সভাপতি ও পিআইও মফিজুল ইসলামের যোগসাজশে এ টাকা আত্মসাত করা হয়েছে বলে অভিযোগ করেছেন এলাকাবাসী। গত জুন মাসে এ প্রকল্পগুলোর টাকা ও চাল তুলে নিয়েছেন সংশ্লিষ্টরা।শনিবার দোয়াতচারা স্বতন্ত্র মাদ্রাসা, আঙ্গুলকাটা মুন্সি বাড়ি মসজিদ, ষোল হাওলাদার জামে মসজিদ, কালিবাড়ী নিতাই মাস্টার বাড়ি পাশের লোহার ব্রিজ, উত্তর ডালাচার সরকারি প্রাথমিক বিদ্যালয় মাঠ, ডালাচারা অলির দোকান থেকে হাবিব সিকদার বাড়ি রাস্তা এলাকা ঘুরে দেখা গেছে, এ মাদ্রাসা ও দুই মসজিদ মাঠে কোনো বালু দেয়া হয়নি। প্রতিষ্ঠানগুলোর মাঠ ভরাটের জন্য অর্থ বরাদ্দ দেয়ার বিষয়ে স্থানীয়রা জানে না। লোহার ব্রিজের দুটি পাটাতন পরিবর্তন করা হয়েছে। উত্তর ডালাচার সরকারি প্রাথমিক বিদ্যালয়ে কিছু মাটি দেয়া আছে, অলির দোকান থেকে হাবিব সিকদার বাড়ি এক হাজার ৬’শ ফুট রাস্তায় মাত্র ৪’শ ফুট মাটি দেয়া হয়েছে।দক্ষিণ ডালাচারা গ্রামের মাহমুদ মিয়া বলেন, এক হাজার ৬’শ ফুট রাস্তার মাত্র ৪’শ ফুট রাস্তায় মাটি দিয়েছে অবশিষ্ট রাস্তায় কাজ করেনি।এ বিষয়ে ইউপি সদস্য প্রকল্প সভাপতি সোহাগ মোল্লা বলেন, সমুদয় কাজ করেই টাকা উত্তোলন করেছি। কোনো কাজ বাকি রাখিনি।আঙ্গুলকাটা গ্রামের হাবিবুর রহমান মুন্সি বলেন, আমাদের মসজিদের মাঠ ভরাটের অর্থ বরাদ্দের খবর এলাকার কেউ জানেন না। কেউ মাঠ ভরাট করতে আসেনি।দোয়াতচারা স্বতন্ত্র ইবতেদায়ী মাদ্রাসা ব্যবস্থাপনা কমিটির সভাপতি হাসান আলী আকন বলেন, মাদ্রাসা মাঠ ভরাটের বরাদ্দের কথা আপনাদের মুখে শুনলাম।ওই এলাকার জসিম মোল্লা, আবদুল মান্নান ও মামুন মোল্লা বলেন, এই মাদ্রাসার মাঠ ভরাটের নামে অর্থ বরাদ্দ হয়েছে তা এলাকার কেউ জানেন না। আর মাদ্রাসা প্রতিষ্ঠালগ্ন থেকে মাঠ ভরাট হয়নি।ষোল হাওলাদার মসজিদ এলাকার বাদল মৃধা, দেলোয়ার হোসেন, আলম ঘরামী ও হোসেন হাওলাদার বলেন, মসজিদ মাঠ ভরাটের বরাদ্দের খবর কেউ জানি না। তবে ১৫ দিন পূর্বে ইউপি সদস্য খবির উদ্দিন আকন ১০ হাজার টাকার বালু মসজিদের পাশে একটি ডোবায় দিয়েছেন।আমতলী উপজেলা যুবলীগ সদস্য গুলিশাখালী এলাকার মঞ্জুরুল ইসলাম সোহাগ মৃধা বলেন, দুইটি লোহার ব্রিজ সংস্কার করতে এক লাখ ৭ হাজার ২’শ ২৩ টাকা বরাদ্দ হয়েছে। ব্রিজ দুটির একটিতে মাত্র দুইটি কাঠের পাটাতন দিয়ে চেয়ারম্যান নুরুল ইসলাম সমুদয় টাকা আত্মসাৎ করেছেন। তিনি আরো বলেন, ইউনিয়নের ১০টি প্রকল্পেই কাজ না করে তিনি টাকা আত্মসাৎ করেছন। তদন্ত সাপেক্ষে প্রয়োজনীয় ব্যবস্থা নেয়ার জন্য প্রশাসনের নিকট দাবি জানাই।আমতলী উপজেলা আওয়ামীলীগ সদস্য গুলিশাখালীর বাসিন্দা হারুন অর রশিদ মোল্লা বলেন, ইউপি চেয়ারম্যান নুরুল ইসলাম ১০টি প্রকল্পের কাজ না করে সমুদয় টাকা আত্মসাৎ করেছেন। এ ঘটনা তদন্ত সাপেক্ষে প্রয়োজনীয় ব্যবস্থা নেয়ার দাবি জানাই।তবে ষোল হাওলাদার মসজিদের প্রকল্প সভাপতি ইউপি সদস্য খবির উদ্দিন আকন বলেন, আমি কাজ করে বিল উত্তোলন করেছি।অভিযোগ অস্বীকার করে গুলিশাখালী ইউপি চেয়ারম্যান অ্যাডভোকেট নুরুল ইসলাম বলেন, আমি যেসব প্রকল্প নিয়েছি তার শতভাগ কাজ শেষে অর্থ উত্তোলন করেছি। অন্য কোনো প্রকল্প অনিয়ম হয়ে থাকলে তা আমার জানা নেই।আমতলী উপজেলা প্রকল্প বাস্তবায়ন কর্মকর্তা মফিজুল ইসলাম বলেন, আমি প্রকল্পগুলো সরেজমিনে তদন্ত করব। কাজ না করে থাকলে অর্থ ফেরতের জন্য সংশ্লিষ্টদের বিরুদ্ধে প্রয়োজনীয় ব্যবস্থা নেয়া হবে। গত অর্থ বছরে কাজ না করে অর্থ ছাড় দেওয়ার বিষয়ে জানতে চাইলে তিনি বলেন, টিআর এর বরাদ্দের টাকা অগ্রিম দেয়ার বিধান রয়েছে।আমতলী উপজেলা নির্বাহী অফিসার মো. আসাদুজ্জামানের কাছে এ বিষয়ে জানতে চাইলে তিনি অভিযোগ দেয়ার কথা বলেন।আমতলী উপজেলা চেয়ারম্যান গোলাম সরোয়ার ফোরকান বলেন, অর্থ বছর শেষে বৃষ্টির কারণে আমি প্রকল্পগুলো পরিদর্শন করতে পারিনি। কিন্তু তৎকালীন ইউএনও মনিরা পারভীন ও প্রকল্প বাস্তবায়ন কর্মকর্তা মফিজুল ইসলাম স্বাক্ষর করে আমার কাছে নিয়ে আসায় আমি স্বাক্ষর করেছি। ওই প্রকল্পগুলোতে কাজ হয়েছে কিনা আমি জানি না।
",20/9/2020,country-news
জাহাজমারা সৈকতে ভেসে এলো ইরাবতি ডলফিন,"পৃথিবীজুড়ে বিপন্নপ্রায় ইরাবতি ডলফিন। দেশের উপকূলীয় সমুদ্রসীমার নোনা জলে এদের আবাসস্থল ও বিচরণ। পটুয়াখালীর রাঙ্গাবালী উপজেলার জাহাজমারা সৈকতের বালুচরে ভেসে এসেছে এমন প্রজাতির একটি ডলফিন।



শুক্রবার সকালে দেখা গেছে, জাহাজমারা সৈকতের বালুচরে বিশাল আকৃতির একটি মৃত ডলফিন পড়ে আছে। স্থানীয় জেলেরা বলছেন, বৃহস্পতিবার বিকালে জোয়ারে ভেসে এসে বালুচরে আটকা পড়ে এটি। জেলেদের জালে আটকা পড়ে ৩-৪ দিন আগে ডলফিনটি মারা যেতে পারে বলে মনে করছেন স্থানীয়রা। জাহাজমারা সংলগ্ন ভূঁইয়াকান্দা গ্রামের বাসিন্দা মোস্তফা হোসেন বলেন, বৃহস্পতিবার থেকে ডলফিনটি জাহাজমারায় পড়ে থাকতে দেখেছি। রাতে শেয়াল-কুকুরে হানাও দিয়েছে মনে হয়।বিশেষজ্ঞদের মতে, ডলফিনের সব প্রজাতির মধ্যে ইরাবতি গুরুত্বপূর্ণ। প্রজাতিগতভাবে স্তন্যপায়ী হলেও এ প্রজাতির ডলফিনের সঙ্গে মানুষের মিল খুঁজে পাওয়া যায়। মানুষের মতোই এদের রক্ত গরম। একটি পরিবারের মতোই এরা নদনদী ও সাগরে দলবেঁধে বিচরণ করে। একটি জরিপের প্রাথমিক তথ্যানুযায়ী নানা প্রতিকূলতার মধ্যেও বাংলাদেশে ডলফিন টিকে আছে। কিন্তু ডলফিনের বসতি এলাকায় মানুষের যে উৎপাত বেড়েছে, এতে ভবিষ্যতে ডলফিনের টিকে থাকা কঠিন হয়ে যাবে। এ ব্যাপারে শেরেবাংলা কৃষি বিশ্ববিদ্যালয়ের (শেকৃবি) ফিশারিজ, একোয়াকালচার অ্যান্ড মেরিন সায়েন্স অনুষদের শিক্ষক মীর মোহাম্মদ আলী যুগান্তরকে বলেন, ইরাবতি ডলফিন সারা পৃথিবীতে একটি বিলুপ্তপ্রায় প্রজাতি। একমাত্র বাংলাদেশেই এ প্রজাতিটি সর্বোচ্চ সংখ্যায় পাওয়া যায়। এদের রক্ষায় আমাদের এগিয়ে আসা দরকার। সামুদ্রিক জীববৈচিত্র্য রক্ষায় মৎস্য অধিদফত ও প্রশাসনের মেরিন প্রটেক্টেড অঞ্চল করার উদ্যোগ নেয়া উচিত। পাশাপাশি জনগণ ও জেলেদের সচেতনতার জন্য কর্মসূচি হাতে নেয়া প্রয়োজন।তিনি যুগান্তরকে আরও বলেন, বন্যপ্রাণী সংরক্ষণ ও নিরাপত্তা আইন-২০১২ অনুযায়ী তিমি বা ডলফিন হত্যার দায়ে কেউ অভিযুক্ত হলে সর্বোচ্চ তিন বছরের কারাদণ্ড অথবা তিন লাখ টাকা পর্যন্ত অর্থদণ্ড হতে পারে। তিমি বা ডলফিনের দেহাবশেষ সংগ্রহ করলে তার জন্য সর্বোচ্চ দু’বছরের সাজা অথবা এক লাখ টাকা পর্যন্ত অর্থদণ্ড হতে পারে।",20/9/2020,country-news
দৌলতখানে সন্ত্রাসী হামলায় সাংবাদিক আহত,"ভোলার দৌলতখান উপজেলায় পেশাগত দায়িত্ব পাল‌নকালে আহ‌মেদ শফী না‌মের এক সাংবা‌দিকের ওপর হামলা চা‌লি‌য়ে‌ছে সন্ত্রাসীরা। এতে তিনি গুরুতর জখম হয়েছেন। তাকে দৌলতখান উপ‌জেলা স্বাস্থ্য কমপ্লেক্সে ভর্তি করা হয়েছে।



আহত সাংবাদিক আহ‌মেদ শফী দৌলতখান প্রেস ক্লাবের সাংস্কৃতিক বিষয়ক সম্পাদক ও ভোলার স্থানীয় পত্রিকার উপ‌জেলা প্রতিনিধি।আহত আহ‌মেদ শফী জানান, শুক্রবার বিকালে একটি সংবাদের তথ্য সংগ্রহ করতে উপজেলার উত্তর জয়নগর ইউনিয়নের ৪নং ওয়ার্ডের মধ্য জয়নগর এলাকায় যান। সেখান থেকে তথ্য সংগ্রহ ক‌রে ফেরার ফেরার পথে তার মোটরসাইকেলের চেইন প‌রে যায়। প‌রে তিনি এক যায়গায় দাঁড়িয়ে মোটরসাইকেলের চেইন সারাচ্ছিলেন। এ সময় একদল সন্ত্রাসী তার ওপর হামলা চালিয়ে রক্তাক্ত জখম ক‌রে। পরে স্থানীয়রা তাকে উদ্ধার করে দৌলতখান হাসপাতালে নিয়ে আসে।তিনি আ‌রও জানান, এ বিষ‌য়ে তিনি দৌলতখান থানায় ছয়জনের নামে উল্লেখ ও অজ্ঞাত ২০ জন‌কে আসামি ক‌রে এক‌টি এজাহার জমা দিয়েছেন।দৌলতখান থানার ওসি মে. বজলার রহমান জানান, আমরা অভি‌যোগ পেয়েছি। বিষয়‌টি তদন্ত করে আইনানুগ ব্যবস্থা নেয়া হবে।",20/9/2020,country-news
সৈকতে ভেসে এলো বিলুপ্তপ্রায় প্রজাতির ডলফিন,"পৃথিবীজুড়ে বিলুপ্তপ্রায় প্রজাতির ডলফিন ইরাবতী। দেশের উপকূলীয় সমুদ্রসীমার নোনা জলে এদের আবাসস্থল ও বিচরণ।



পটুয়াখালীর রাঙ্গাবালী উপজেলার জাহাজমারা সমুদ্র সৈকতের তীরের বালুচরে ভেসে এসেছে এমন প্রজাতির একটি ডলফিন।শুক্রবার সকালে দেখা গেছে, জাহাজমারা সৈকতের বালুচরের বীচে বিশাল আকৃতির একটি মৃত ডলফিন পড়ে আছে।স্থানীয় জেলেরা বলছেন, বৃহস্পতিবার বিকালে জোয়ারে ভেসে এসে বালুচরে আটকা পড়েছে ডলফিনটি। জেলেদের জালে আটকা পড়ে ৩-৪ দিন আগে ডলফিনটি মারা যেতে পারে বলে মনে করছেন স্থানীয় লোকজন।জাহাজমারা সংলগ্ন ভূইয়াকান্দা গ্রামের বাসিন্দা মোস্তফা হোসেন বলেন, বৃহস্পতিবার থেকে এইটা (ডলফিন) জাহাজমারা পড়ে থাকতে দেখেছি। রাতে শিয়াল-কুকুরে হানাও দিয়েছে মনে হয়। বিশেষজ্ঞদের মতে, ডলফিনের সব প্রজাতির মধ্যে ইরাবতী গুরুত্বপূর্ণ। প্রজাতিগতভাবে স্তন্যপায়ী হলেও এই প্রজাতির ডলফিনের সঙ্গে মানুষের মিল খুঁজে পাওয়া যায়। মানুষের মতোই এদের রক্ত গরম। একটি পরিবারের মতোই নদ-নদী ও সাগরে দলবেঁধে বিচরণ করে। এ ব্যাপারে শেরেবাংলা কৃষি বিশ্ববিদ্যালয়ের ফিশারিজ, একোয়াকালচার অ্যান্ড মেরিন সায়েন্স অনুষদের শিক্ষক মীর মোহাম্মদ আলী যুগান্তরকে বলেন, ইরাবতী ডলফিন সারা পৃথিবীতে একটি বিলুপ্তপ্রায় প্রজাতি। একমাত্র বাংলাদেশেই এই প্রজাতিটি সর্বোচ্চ পরিমাণ পাওয়া যায়, সেহেতু এদের রক্ষার জন্য আমাদের এগিয়ে আসা দরকার। সামুদ্রিক জীব বৈচিত্র্য রক্ষায় মৎস্য অধিদফতর ও প্রশাসনের মাধ্যমে মেরিন প্রটেক্টেড অঞ্চল করার উদ্যোগ নেয়া উচিত। পাশাপাশি জনগণ ও জেলেদের সচেতনতার জন্য কর্মসূচি হাতে নেয়া প্রয়োজন।তিনি যুগান্তরকে আরও বলেন, বন্যপ্রাণী সংরক্ষণ ও নিরাপত্তা আইন ২০১২ অনুযায়ী তিমি বা ডলফিন হত্যার দায়ে কেউ অভিযুক্ত হলে সর্বোচ্চ তিন বছরের কারাদণ্ড অথবা তিন লাখ টাকা পর্যন্ত অর্থদণ্ড হতে পারে। তিমি বা ডলফিনের দেহাবশেষ সংগ্রহ করলে তার জন্য সর্বোচ্চ দুই বছরের সাজা অথবা এক লাখ টাকা পর্যন্ত অর্থদণ্ড হতে পারে।",20/9/2020,country-news
"সমবায়ের কোটি টাকা আত্মসাৎ, অভিযোগ দুই কর্মকর্তার বিরুদ্ধে","পিরোজপুরের মঠবাড়িয়ায় প্রাইম সঞ্চয় ও ঋণদান সমবায় সমিতি এবং প্রাইম সোস্যাল অর্গানাইজেশনের প্রায় ১ কোটি ৪ লাখ টাকা আত্মসাৎ করার অভিযোগ উঠেছে ওই সমিতির দুই শীর্ষ কর্মকর্তার বিরুদ্ধে।



সমিতির ব্যবস্থাপনা পরিচালক ও সভাপতি নাসির উদ্দিন শুক্রবার সকালে অফিস কার্যালয়ে সংবাদ সম্মেলনে এ অভিযোগ করেন। এর আগে বৃহস্পতিবার বিকালে ওই টাকা আত্মসাতের অভিযোগে সমিতির সাধারণ সম্পাদক ও পরিচালক ইয়াছিন এবং ক্যাশিয়ার আল আমিনের বিরুদ্ধে মঠবাড়িয়া থানায় তিনি জিডি করেন।লিখিত বক্তব্যে নাসির উদ্দিন বলেন, ২০১২ সালে সংগঠন দুটি সঞ্চয় ও ক্ষুদ্র ঋণদান কার্যক্রম শুরু করে। সুনামের সঙ্গে চলছিল কার্যক্রম। ব্যক্তিগত ও সামাজিক কারণে তিনি (নাসির উদ্দিন) অফিসের বাহিরে থাকার সুযোগে ওই দুই কর্মকর্তা মাঠ থেকে টাকা উত্তোলন করে নামমাত্র কিছু টাকা ব্যাংকে জমা দিয়ে সিংহভাগ টাকাই আত্মসাৎ করেন। যার পরিমাণ প্রায় ১ কোটি ৪ লাখ টাকা। ওই টাকার হিসাব চাইতে গেলে দুই কর্মকর্তা কালক্ষেপণসহ নানারকম হুমকি দিয়ে আসছেন।এ ব্যাপারে সমিতির সাধারণ সম্পাদক ও পরিচালক ইয়াছিন বলেন, অসুস্থ বাবাকে নিয়ে হাসপাতালে আছি। পরে কথা বলব। ক্যাশিয়ার আল আমিনের মুঠো ফোনটি বন্ধ পাওয়া যায়।
",20/9/2020,country-news
গৌরনদীতে মোটরসাইকেলের ধাক্কায় পথচারী নিহত ,"বরিশালের গৌরনদীতে মোটরসাইকেলের ধাক্কায় সুমন (৫০) নামে এক পথচারী নিহত হয়েছেন।



ঢাকা-বরিশাল মহাসড়কে শুক্রবার ভোরে উপজেলার বার্থী তারা মায়ের মন্দিরের কাছে এ দুর্ঘটনা ঘটে।এ সময় মোটরসাইকেলটি উল্টে দুই আরোহী আহত হয়েছেন। নিহত সুমন উপজেলার বার্থী ইউনিয়নের বাঘমারা গ্রামের মেয়াজউদ্দিনের ছেলে। গুরুতর আহতাবস্থায় মো. ফয়সাল (২৩) ও মো. রাজুকে (২৪) বরিশাল শেরেবাংলা মেডিকেল কলেজ হাসপাতালে ভর্তি করা হয়েছে। গৌরনদী হাইওয়ে থানার সার্জেন্ট মো. মাহাবুব জানান, মোটরসাইকেলের ধাক্কায় আহত সুমনকে ভর্তি করা হলে চিকিৎসাধীন অবস্থায় সকাল সাড়ে ৯টার দিকে মারা যান।",20/9/2020,country-news
এমপি জ্যাকবের পিতার মৃত্যুবার্ষিকীতে আলোচনা সভা ও দোয়া মাহফিল,"ভোলার মনপুরায় এমপি জ্যাকবের পিতা সাবেক চরফ্যাশন-মনপুরা আসনের সাংসদ অধ্যক্ষ মিয়া মোহাম্মদ নজরুল ইসলামের ২৮তম মৃত্যুবার্ষিকী অনুষ্ঠিত হয়েছে।



বৃহস্পতিবার বেলা ১১টায় উপজেলা আওয়ামী লীগের উদ্যোগে দলীয় কার্যালয়ে আলোচনা সভার আয়োজন করা হয়। পরে বাদ জোহর হাজিরহাট মার্কাজ জামে মসজিদে সাবেক এমপির রুহের মাগফিরাত কামনা করে মিলাদ ও দোয়া অনুষ্ঠিত হয়।দোয়া ও মিলাদ পরিচালনা করেন হাজিরহাট মার্কাজ জামে মসজিদের ইমাম মুফতি মাওলানা মো. ইউসুফ।আলোচনা সভায় আওয়ামী লীগের সভাপতি ও উপজেলা চেয়ারম্যান শেলিনা আকতার চৌধুরীর সভাপতিত্বে এবং ছাত্রলীগ সম্পাদক সুমন ফরাজীর সঞ্চালনায় বক্তব্য রাখেন- উপজেলা আওয়ামী লীগের সম্পাদক ও ইউপি চেয়ারম্যান মো. জাকির হোসেন মিয়া, ইউপি চেয়ারম্যান ও আওয়ামী লীগ সহসভাপতি শাহরিয়ার চৌধুরী দীপক, যুগ্ম সাধারণ সম্পাদক ও ইউপি চেয়ারম্যান অলিউল্লা কাজল, মুক্তিযোদ্ধা কমান্ডার আবুল কাশেম মাতাব্বর, আওয়ামী লীগ যুগ্ম সম্পাদক মোশারেফ হোসেন মজনু ফরাজী, সাংগঠনিক সম্পাদক বায়জিদ কামাল, প্রেস ক্লাব সভাপতি মো. আলমগীর হোসেন, ছাত্রলীগ সভাপতি শামসুদ্দিন সাগর, যুবলীগ সম্পাদক মনিরুজ্জামান মনির, সহ-সভাপতি নিজামউদ্দিন হাওলাদার প্রমুখ।",20/9/2020,country-news
শেবাচিমে নার্সিং পদে পদোন্নতিতে বাণিজ্যের অভিযোগ,"বরিশাল শেরেবাংলা চিকিৎসা মহাবিদ্যালয় (শেবাচিম) হাসপাতালের সিনিয়র স্টাফ নার্স থেকে নার্সিং সুপারভাইজার পদে পদোন্নতি (নিজ বেতনে) দেয়ার ঘটনায় বাণিজ্যের অভিযোগ উঠেছে। হাসপাতালের নার্সিং সেবা তত্ত্বাবধায়ক ও পদোন্নতি দেয়ার বিষয়ে গঠিত বোর্ডের সদস্য সচিবের বিরুদ্ধে অর্থের বিনিময়ে পদোন্নতি দেয়ার অভিযোগ উঠেছে। যদিও নার্সিং সেবা তত্ত্বাবধায়ক সেলিনা আক্তার দাবি করেছেন পদোন্নতি দিয়েছে বোর্ড, এখানে আমার একক কোনো সিদ্ধান্ত নেই। আর অর্থ লেনদেনের বিষয়টি আমার জানা নেই।



শেবাচিম হাসপাতাল সূত্রে জানা গেছে, এ হাসপাতালে শুধুমাত্র সিনিয়র স্টাফ নার্স হিসেবে রয়েছে ৯১০ জন। সম্প্রতি এ হাসপাতালের ৭ জন নার্সিং সুপারভাইজার অবসরে যান। এর কাজের সুবিধার্থে মন্ত্রণালয়ের নির্দেশনা ছাড়াই হাসপাতাল কর্তৃপক্ষ নার্সিং সুপারভাইজার পদে সিনিয়র স্টাফ নার্স থেকে পদোন্নতি দেয়ার সিদ্ধান্ত নেয়। তবে এ ধরনের পদোন্নতিতে নানা ধরনের অনিয়ম ও দুর্নীত হয় বলে এ বছর প্রথমবারের মতো বোর্ড গঠন করে পদোন্নতি দেয়া হয়।যার কারণে একটি নোটিশ জারি করা হয়। তাতে আগ্রহী প্রার্থীদের কাছ থেকে ৩১ আগস্টের মধ্যে আবেদন চাওয়া হয়। এতে ৩৫ জন আবেদন করেন। পরে গত শুক্রবার ও শনিবার এই ৩৫ জনের মধ্যে ৩০ জনের সাক্ষাৎকার গ্রহণ করে বৃহস্পতিবার ৭ জনকে পদোন্নতি দেয়ার আদেশ প্রকাশ করা হয়।অভিযোগ রয়েছে, এই পদোন্নতি প্রদানের জন্য ৭ জনের কাছ থেকে ২০ হাজার টাকা করে মোট ১ লাখ ৪০ হাজার টাকা নেন নার্সিং সেবা তত্ত্বাবধায়ক ও পদোন্নতি দেয়ার বিষয়ে গঠিত বোর্ডের সদস্য সচিব সেলিনা আক্তার।পদোন্নতি বঞ্চিত একাধিক নার্স জানান, টাকার বিনিময় পদোন্নতি দেয়া হয়েছে। যারা পদোন্নতি পাওয়ার যোগ্য তাদের পদোন্নতি প্রদান করা হয়নি। তবে নার্সিং সেবা তত্ত্বাবধায়ক সেলিনা আক্তার বলেন, হাসপাতাল সুষ্ঠুভাবে পরিচালনার জন্য ৭ জনকে পদোন্নতি দেয়া হয়। এ পদোন্নতি দেয়ার জন্য বারবার মন্ত্রণালয়ে বলা হলেও সেটা পুরণ করা হয়নি। তাই হাসপাতাল নিজস্ব ব্যবস্থাপনায় বোর্ড গঠন করে এ পদোন্নতি প্রদান করেছে। কিন্তু অর্থ লেনদেনের বিষয়টি আমার জানা নেই। বোর্ড যেটা সিদ্ধান্ত নিয়েছে সেটাই হচ্ছে। আমার বিরুদ্ধে যদি কোনো অভিযোগ থাকে তবে তদন্ত করলেই বের হয়ে যাবে। আমি দোষী হলে কর্তৃপক্ষ ব্যবস্থা গ্রহণ করবে।স্বাধীনতা নার্সেস পরিষদ (স্বানাপ) শেবাচিম শাখার সভাপতি মোস্তাফিজুর রহমান বলেন, শুনেছি আমি পদোন্নতি পেয়েছি। তবে কোনো অর্থের বিনিময়ে নয়। অর্থ লেনদেন হয়েছে কিনা তাও জানা নেই। পদোন্নতি দেয়ার বিষয়ে গঠিত বোর্ডের সদস্য আউটডোর ডক্টরস অ্যাসোসিয়েশনের সভাপতি ডা. সৌরভ সুতার বলেন, দক্ষতা, কাজের ধরন, অভিজ্ঞতাসহ বিভিন্ন দিক বিবেচনায় ৭ জনকে পদোন্নতি দেয়া হয়েছে।এখানে বাণিজ্য হয়েছে কিনা তা আমার জানা নেই। এ ব্যাপারে শেবাচিম হাসপাতালের পরিচালক ডা. বাকির হোসেন বলেন, পদোন্নতি নয়, বাড়তি দায়িত্ব দেয়া হয়েছে। তাদের নিজ নিজ বেতনেই বাড়তি দায়িত্ব দেয়া হয়েছে। হাসপাতালের কাজের সুবিধার্থেই বোর্ডের মাধ্যমে এ পদোন্নতি দেয়া হয়েছে। যদি কোনো অভিযোগ থাকে তবে তদন্ত করা হবে। প্রমাণিত হলে আইনি ব্যবস্থা ও পদোন্নতির আদেশ বাতিল করা হবে।
",20/9/2020,country-news
"বরগুনায় জরায়ু অপারেশন, অজ্ঞান অবস্থাতেই গৃহবধূর মৃত্যু","বরগুনা শহরের কলেজ রোডে মর্ডান সেন্ট্রাল হাসপাতালে বুধবার সন্ধ্যায় বিউটি বেগম নামের এক গৃহবধূকে জরায়ু অপারেশন করা হয়। কিন্তু অজ্ঞান অবস্থায়ই তার হৃদযন্ত্রের ক্রিয়া বন্ধ হয়ে মৃত্যু হয়েছে। বুধবার রাতে এ ঘটনা ঘটে।



বিউটি বেগম বরগুনা পৌর শহরের চরকলোনি এলাকার মৃত নজরুল ইসলামের স্ত্রী।জানা যায়, বিউটি বেগমের জরায়ু অপারেশনের জন্য বুধবার দুপুরে ওই হাসপাতালে ভর্তি করানো হয়। সন্ধ্যা ৭টার দিকে অপারেশন থিয়েটারে নিয়ে ডা. খায়রুল ইসলাম তাকে ইনজেকশন (এ্যানেসথিয়া) দিয়ে অজ্ঞান করেন। পরে বরগুনার সিভিল সার্জন ডা. হুমাউন শাহিন খান বিউটি বেগমের জরায়ু অপারেশন করেন। দীর্ঘ সময় অতিবাহিত হওয়ার পরেও বিউটি বেগমের জ্ঞান ফিরে না আসায় চিকিৎসক তাকে মৃত ঘোষণা করেন।এ ব্যাপারে সিভিল সার্জন ডা. হুমাউন শাহিন খান বলেন, বিষয়টি খুবই দুঃখজনক। আমার মনে হয় অজ্ঞান অবস্থায়ই তার হৃদযন্ত্রের ক্রিয়া বন্ধ হয়ে মৃত্যু হয়েছে। খবর পেয়ে পুলিশ রাত সাড়ে ৮টায় ঘটনাস্থলে উপস্থিত হয়।বিউটি বেগমের পরিবার এ সময় পুলিশ ও সাংবাদিকদের কাছে বলেন, বিউটি বেগম আগে থেকেই অসুস্থ ছিলেন।বিউটি বেগমের পুত্রবধূ নার্স ইভা আক্তার বলেন, আমার শাশুড়ি অসুস্থ ছিলেন। অপারেশনের সময় আমিও অপারেশন থিয়েটারে উপস্থিত ছিলাম।বরগুনা থানার ওসি কেএম তারিকুল ইসলাম বলেন, সংবাদ পেয়ে হাসপাতালে গিয়ে জানতে পারি অপারেশনের জন্য অজ্ঞান করার পরে বিউটি বেগমের জ্ঞান ফিরে আসেনি। লাশ উদ্ধার করে তার পরিবারের কাছে দেয়া হয়েছে। তবে এ ব্যাপারে বিউটি বেগমের পরিবারের পক্ষ থেকে অভিযোগ পাওয়া গেলে যথাযথ ব্যবস্থা নেব।",20/9/2020,country-news
"সামনে লেখা দুর্নীতিমুক্ত অফিস, ভেতরে ঘুষের কারবার","অফিসের সামনে সুন্দর করে লেখা- আমি এবং আমার অফিস দুর্নীতিমুক্ত। কিন্তু ভেতরে দেদার চলছে ঘুষের কারবার। উপজেলা খাদ্য নিয়ন্ত্রক কর্মকর্তার কার্যালয়ে এ ঘটনা ঘটছে বলে অভিযোগ উঠেছে।



খাদ্যবান্ধব কর্মসূচির চাল ডেলিভারি অর্ডার তৈরির ক্ষেত্রে বাউফল উপজেলা খাদ্য কর্মকর্তার বিরুদ্ধে উৎকোচ নেয়ার অভিযোগ পাওয়া গেছে। প্রত্যেক ডিলারের কাছ থেকে ১০০০ টাকা হারে উৎকোচ নেয়ার পরই ডেলিভারি অর্ডার দেয়া হচ্ছে।সংশ্লিষ্ট সূত্র জানায়, খাদ্যবান্ধব কর্মসূচির চাল বিক্রির জন্য বাউফল উপজেলায় মোট ৪০ জন ডিলার রয়েছেন। আর এ কর্মসূচির সুবিধাভোগীর সংখ্যা ১৯ হাজার ২৩২ জন। প্রত্যেক ডিলার ট্রেজারি চালানের মাধ্যমে চালের মূল্য পরিশোধের পর উপজেলা খাদ্য কর্মকর্তার কাছ থেকে ডেলিভারি অর্ডার নিয়ে থাকেন। ওই ডেলিভারি অর্ডার নেয়ার ক্ষেত্রেই প্রত্যেক ডিলারকে ১০০০ টাকা হারে উৎকোচ দিতে হচ্ছে।ধুলিয়া ইউনিয়নের আলমাস হাওলাদার, মদনপুরা ইউনিয়নের নিজাম উদ্দিন ও নাজিরপুরের সিরাজ মেম্বারসহ একাধিক ডিলার বলেন, উপজেলা খাদ্য কর্মকর্তার নামে অফিস সহকারীরা ১০০০ টাকা হারে উৎকোচ আদায় করছেন। এছাড়া খাদ্যগুদাম থেকে চাল ডেলিভারি নেয়ার ক্ষেত্রেও নির্দিষ্ট পরিমাণ টাকা দিতে হয়।অবশ্য উৎকোচ নেয়ার অভিযোগ অস্বীকার করে উপজেলা খাদ্য নিয়ন্ত্রক মো. সিদ্দিকুর রহমান বলেন, আমার নামে অফিসের কেউ টাকা নিলে তদন্তসাপেক্ষে ব্যবস্থা নেয়া হবে।উপজেলা নির্বাহী কর্মকর্তা জাকির হোসেন বলেন, আমার কাছে ডিলাররা কোনো ধরনের অভিযোগ করেনি। অভিযোগ পেলে জড়িতদের বিরুদ্ধে আইনানুগ ব্যবস্থা গ্রহণ করা হবে।",20/9/2020,country-news
লেবু খাওয়া নিয়ে শিশুকে গাছে বেঁধে মারধর ও কুপিয়ে আহত,"পিরোজপুরের নাজিরপুরে বাতাবি লেবু খাওয়া নিয়ে মো. হামিম তরফদার (১১) নামের এক শিশুকে গাছের সঙ্গে বেঁধে মারধর ও পরে কুপিয়ে আহত করা হয়েছে। আহত ওই শিশুটিকে উদ্ধার করে উপজেলা স্বাস্থ্য কমপ্লেক্সে ভর্তি করা হয়েছে।




আহত হামিম তরফদার উপজেলার অতুলনগর গ্রামের শাহেদুল তরফদারের ছেলে ও উপজেলার মাটিভাঙ্গার হাজি আব্দুল গানি মাধ্যমিক বিদ্যালয়ের ষষ্ঠ শ্রেণির ছাত্র। 
আহত শিশুটির বাবা জানান, তার ছেলে গত মঙ্গলবার বিকালে তার দাদি বাহারন বেগমের গাছের একটি বাতাবি লেবু পেড়ে ৬ জন বন্ধু মিলে খায়। এ ফল খাওয়া দেখে পার্শ্ববর্তী জাফর শেখ তার গাছের ফল খেয়েছে ভেবে ক্ষিপ্ত হন। এ ঘটনার জেরে গতকাল বৃহস্পতিবার দুপুরে ওই শিশুটি বাড়ির পাশের নদীতে গোসল করার সময় তাকে ডেকে নিয়ে নদীপাড়ের একটি মেহগনি গাছের সঙ্গে গামছা দিয়ে বেঁধে বেদম মারধর করে। পরে মাথায় কুপিয়ে আহত করে মৃত্যু ভেবে ফেলে রাখে। বিষয়টি স্থানীয় একটি শিশুর মুখে শুনে ঘটনাস্থলে গিয়ে তাকে উদ্ধার করে হাসপাতালে ভর্তি করা হয়। 
উপজেলা স্বাস্থ্য কমপ্লেক্সের চিকিৎসক ডাক্তার অশেষ প্রতীম রায় জানান, ওই শিশুটিকে ধারালো কোনো কিছু দিয়ে কুপিয়ে আহত করা হয়েছে।
অভিযুক্ত জাফর শেখ জানান, গত দুই দিন আগে ওই শিশুটি তার গাছের বাতাবি লেবু চুরি করে খায়। বিষয়টি জানতে চাইলে সে আমাকে ঘুষি মারে। এতে তাকে একটি লাঠি দিয়ে মাথায় আঘাত করা হয়েছে। এতে তার পিতা ও আত্মীয়স্বজন আমার ওপর হামলা করেছে।
থানার অফিসার ইনচার্জ মো. মুনিরুল ইসলাম জানান, এমন কোনো খবর পাইনি। তারপরও বিষয়টির খোঁজ নেয়া হচ্ছে।
",20/9/2020,country-news
"প্ল্যানের শর্ত ভঙ্গ করে ভবন নির্মাণ, ৬৫ লাখ টাকা জরিমানা","বরিশাল নগরীতে প্ল্যানের (নকশা) শর্ত ভঙ্গ করে বহুতল আবাসিক ও বাণিজ্যিক ভবন নির্মাণ কাজ শুরু করার দায়ে ৪ ব্যক্তি ও তাদের গংদের ৬৪ লাখ ৯৭ হাজার ২৮০ টাকা জরিমানা করা হয়েছে।



অভিযুক্তদের আগামী ৭ কার্যদিবসের মধ্যে জরিমানার সমুদয় টাকা বরিশাল সিটি কর্পোরেশনের তহবিলে জমা দেয়ার জন্য চিঠি প্রদান করা হয়েছে।কর্পোরেশনের জনসং‌যোগ দফতর জানায়, নগরীর ১৫ নম্বর ওয়ার্ডের নবগ্রাম রোডের এমএ জলিল সড়কের আজিজ রহিম গং প্ল্যানের শর্ত ভঙ্গ করে বিধিবহির্ভূতভাবে ১৪ তলার আবাসিক ও বাণিজ্যিক ভবন নির্মাণ কাজ শুরু করেন। বিষয়টি সিটি কর্পোরেশনের দৃষ্টিগোচর হলে ইমারত বিধিমালা ভঙ্গের দায়ে তাদের মোট ২৫ লাখ ৪৫ হাজার ৭১২ টাকা জরিমানা করা হয়েছে। একই সড়কের রেজিন উল কবির গং প্ল্যানের শর্ত ভঙ্গ করে নিয়মবহির্ভূতভাবে ১০ তলা আবাসিক ভবন নির্মাণ কাজ শুরু করেন। এজন্য তাদের ১১ লাখ ৮৩ হাজার ৯৫২ টাকা জরিমানা করা হয়েছে। একইভাবে নগরীর ১৯ নম্বর ওয়ার্ডের কালিশ চন্দ্র রোডের বিধান মজুমদার গং প্ল্যানের শর্ত ভঙ্গ করে ৯ তলা আবাসিক ভবন নির্মাণ করেছেন। এজন্য তাদের ৪ লাখ ৮৬ হাজার ৯৯২ টাকা জরিমানা করা হয়েছে। এছাড়া ১৩ নম্বর ওয়ার্ডের সিঅ্যান্ডবি রোডের পূর্ব পাশের ১নং পুলসংলগ্ন এলাকার মো. আবদুল হাই গং ১৫ তলার আবাসিক ও বাণিজ্যিক ভবন নির্মাণ কাজ শুরু করেছেন। এ জন্য তাদের ২২ লাখ ৮০ হাজার ৬২৪ টাকা জরিমানা করা হয়েছে। কর্পোরেশনের সূত্র আরও জানায়, উল্লিখিত ওই সব ব্যক্তিদের প্ল্যানের শর্ত ভঙ্গ করে ভবন নির্মাণের দায়ে জরিমানা করে জরিমানার টাকা আদায়ে ১৫ সেপ্টেম্বর চিঠি প্রদান করা হয়েছে।চিঠিতে জরিমানার টাকা আগামী ৭ কার্য দিবসের মধ্যে বরিশাল সিটি কর্পোরেশনের তহবিলে জমা প্রদান করতে বলা হয়েছে।",20/9/2020,country-news
সাগরে ট্রলার ডুবে লালমোহনের দুই জেলে নিখোঁজ,"লালমোহন থেকে মাছ ধরতে গিয়ে গভীর সমুদ্রে ট্রলার ডুবে ২ জেলে নিখোঁজ হয়েছেন। উদ্ধার করা হয়েছে ৯ জেলেকে।



মঙ্গলবার ভোরে এ দুর্ঘটনা ঘটে। নিখোঁজ দুই জেলে হল লালমোহন ধলীগৌরনগর ইউনিয়নের ৮নং ওয়ার্ডের বাতিরখাল এলাকার শাজাহানের ছেলে বেল্লাল ও ৩নং ওয়ার্ডের বাউরিয়া গ্রামের আবদুল মন্নানের ছেলে সুমন।বুধবার এই রিপোর্ট লেখা পর্যন্ত জেলেদের কোনো সন্ধান পাওয়া যায়নি।জানা গেছে, মঙ্গলবার রাতে মেঘনা নদী সংলগ্ন লালমোহন ধলীগৌরগর ইউনিয়নের বাতিরখাল ঘাট থেকে স্থানীয় সামছুদ্দিন মাঝির মালিকানাধীন ট্রলার মাছ ধরার উদ্দেশে সমুদ্রে যায়।ট্রলারটি সমুদ্র থেকে ভোর রাতে মাছ ধরে ফেরার পথে বালিয়া নামক স্থানে প্রবল ঢেউয়ের কবলে উল্টে যায়। এতে ১১ জন মাঝিমাল্লা ছিল।৯ জনকে পার্শ্ববর্তী ট্রলার উদ্ধার করতে পারলেও ডুবে যাওয়া ট্রলারের কেবিনে থাকা বেল্লাল ও সুমনকে আর পাওয়া যায়নি। কেবিনে আটকে পড়ে তারা ট্রলারের সঙ্গে ডুবে যায়। ডুবে যাওয়া ট্রলারটিও উদ্ধার করা সম্ভব হয়নি।",20/9/2020,country-news
সমুদ্রে ট্রলার ডুবে লালমোহনের ২ জেলে নিখোঁজ,"ভোলার লালমোহন থেকে মাছ ধরতে গিয়ে গভীর সমুদ্রে ট্রলার ডুবে গিয়ে ২ জেলে নিখোঁজ হয়েছেন। উদ্ধার হয়েছেন ৯ জেলে। মঙ্গলবার ভোর রাতে এ ঘটনা ঘটে। বুধবার পর্যন্ত নিখোঁজ ট্রলার ও জেলেদের কোনো সন্ধান পাওয়া যায়নি।



নিখোঁজ দুই জেলে হল লালমোহন ধলীগৌরনগর ইউনিয়নের ৮নং ওয়ার্ডের বাতিরখাল এলাকার মো. শাজাহানের ছেলে বেল্লাল ও ৩নং ওয়ার্ডের বাউরিয়া গ্রামের আব্দুল মন্নানের ছেলে সুমন।জানা গেছে, মঙ্গলবার রাতে মেঘনা নদী সংলগ্ন লালমোহন ধলীগৌরগর ইউনিয়নের বাতিরখাল ঘাট থেকে স্থানীয় সামছুদ্দিন মাঝির মালিকানাধীন একটি ট্রলার মাছ ধরার উদ্দেশ্যে সমুদ্রে যায়। ট্রলারটি সমুদ্র থেকে ভোর রাতে মাছ ধরে ফেরার পথে বালিয়া নামক স্থানে প্রবল ঢেউয়ের কবলে পড়ে কাত হয়ে উল্টে যায়। এতে মোট ১১ জন মাঝি-মাল্লা ছিলেন। ৯ জনকে পার্শ্ববর্তী ট্রলার উদ্ধার করতে পারলেও ডুবে যাওয়া ট্রলারের কেবিনে থাকা বেল্লাল ও সুমনকে আর পাওয়া যায়নি। কেবিনে আটকে পড়ে তারা ট্রলারের সঙ্গে ডুবে যায়। ডুবে যাওয়া ট্রলারটিও উদ্ধার করা সম্ভব হয়নি।স্থানীয় মঙ্গলসিকদার পুলিশ তদন্ত কেন্দ্রের ইনচার্জ মো. ফারুক জানান, বাতিরখাল থেকে ছেড়ে যাওয়া একটি মাছ ধরা ট্রলার দক্ষিণ সমুদ্রে গিয়ে ডুবে যাওয়ার খবর পেয়ে ঘাট এলাকায় গিয়ে খোঁজখবর নেয়া হয়েছে। এতে ২ জন নিখোঁজ রয়েছেন বলে নিশ্চিত হওয়া গেছে। তারা ট্রলারের কেবিনে আটকা ছিলেন।

নিখোঁজ সুমনের মামা জসিম মাস্টার জানান, ডুবে যাওয়া ট্রলারটিতে মাঝি ছিলেন রফিক মাঝি। তিনি নতুন। যার কারণে সমুদ্রে গিয়ে ঢেউয়ের সঙ্গে লড়াই করতে পারেননি। কোনো বয়াও ছিল না। মঙ্গল সিকদার থেকে প্রায় ৫ ঘণ্টা সময় লাগে ঘটনাস্থলে যেতে। সেখানে গিয়ে নিখোঁজদের খুঁজতে কোনো সহযোগিতা করছে না ট্রলারের মালিক।",20/9/2020,country-news
প্রতারণার মামলায় শিক্ষক জেলহাজতে,"চেক প্রতারণা মামলায় বরিশালের মুলাদী উপজেলার ৯৩নং পশ্চিম কমিশনার চর সরকারি প্রাথমিক বিদ্যালয়ের সহকারী শিক্ষক খুরশিদা আক্তার হ্যাপিকে কারাগারে প্রেরণ করেছেন আদালত। ওয়ারেন্ট জারির পর মঙ্গলবার বরিশাল আদালতে হাজিরা দিতে গেলে তাকে জেলহাজতে প্রেরণের নির্দেশ দেন চিফ মেট্রোপলিটন ম্যাজিস্ট্রেট আমলি আদালত। এর আগে গত ২৯ জানুয়ারি মামলা করেন একই স্কুলের সহকারী শিক্ষক মিনারা আক্তার লিপি।
মামলা সূত্রে জানা যায়, ২০১৯ সালের ১৭ সেপ্টেম্বর বাদীর গ্রামের বাড়ি উপজেলা চরলক্ষীপুর গ্রামে এসে ধারে ৩ লাখ টাকা নেয় সহকারী শিক্ষক খুরশিদা আক্তার হ্যাপি। পরে পাওনা টাকা চাইলে বাদীকে ৩ লাখ টাকার একটি চেক প্রদান করলে ব্যাংক সেটি ডিজঅনার করে। পরে চলতি বছরের ২৯ জানুয়ারি একটি চেক প্রতারণা মামলা দায়ের করা হয়। এ মামলায় ওয়ারেন্ট জারি হলে আসামি পালাতক থাকেন। 
সর্বশেষ গত মঙ্গলবার বরিশাল আদালতে হাজির হয়ে আত্মসমপর্ণ করে জামিন আবেদন করলে আদালত জামিন নামঞ্জুর করে তাকে জেলহাজতে প্রেরণ করার নির্দেশ দেন।



",20/9/2020,country-news
নানার বাড়িতে যেতে না পারায় কিশোরের আত্মহত্যা,"মা ও বোনের সঙ্গে নানার বাড়িতে যেতে না পারায় পটুয়াখালীর মির্জাগঞ্জে মো. নাজমুল হোসেন (১২) নামের এক কিশোর ফাঁস দিয়ে আত্মহত্যা করেছে। মঙ্গলবার দুপুরে ঘটকের আন্দুয়া গ্রামে এ ঘটনা ঘটেছে।



নিহত নাজমুল হোসেন ওই গ্রামের নূর ইসলাম তালুকদারের ছেলে। সে উপজেলার মানসুরাবাদ মাদ্রাসার সপ্তম শ্রেণির ছাত্র ছিল।পুলিশ সূত্রে জানা যায়, মঙ্গলবার সকালে তার মা ও বোন তাকে পিতার বাড়িতে রেখে উপজেলা সদর সুবিদখালীতে নানার বাড়িতে বেড়াতে যায়। দুপুরে তার পিতা বাড়িসংলগ্ন পুকুরে গোসল শেষে ঘরে ফিরে সিলিং ফ্যানের লকের সঙ্গে নাজমুলকে ফাঁস দেয়া অবস্থায় ঝুলে থাকতে দেখেন। তার ডাক-চিৎকারে প্রতিবেশীরা এগিয়ে এসে নাজমুল হোসেনকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন।মির্জাগঞ্জ থানার ওসি এমআর শওকত আনোয়ার ইসলাম জানান, মা ও বোনের সঙ্গে নানার বাড়িতে যেতে না পারায় ক্ষোভ ও অভিমানে আত্মহত্যার ঘটনা ঘটতে পারে। লাশ উদ্ধার করে ময়নাতদন্তের জন্য পটুয়াখালী হাসপাতাল মর্গে প্রেরণ করা হয়েছে। এ ব্যাপারে একটি অপমৃত্যু মামলা হয়েছে।",20/9/2020,country-news
রাজাপুরে বেশি দামে পেঁয়াজ বিক্রি করায় জরিমানা,"ঝালকাঠির রাজাপুরে বেশি দামে পেঁয়াজ বিক্রি করার অপরাধে তিন ব্যবসায়ীকে ২৮ হাজার টাকা জরিমানা করেছেন ভ্রাম্যমাণ আদালত। মঙ্গলবার সন্ধ্যায় উপজেলা সদরের বাগড়িবাজার ও বাইপাস বাজারে অভিযান চালিয়ে এ জরিমানা করা হয়।



দণ্ডপ্রাপ্তরা হলেন- উপজেলা সদরের মৃত মঈনউদ্দিন মোড়লের পুত্র মো. চুন্নু মোড়ল (৫৮), মৃত আনন্দ মণ্ডলের পুত্র অরুণ মণ্ডল (৬৫), মো. জালাল উদ্দিন হাওলাদারের পুত্র আবদুল লতিফ হাওলাদার (৫৩)।জানা গেছে, ভারত পেঁয়াজ রফতানি বন্ধ করে দেয়ার সংবাদ বিভিন্ন মিডিয়ায় প্রচার হওয়ায় পর কিছু অসাধু ব্যবসায়ী বেশি মুনাফা লাভের আশায় পেঁয়াজের বাজার মূল্যের চেয়ে বেশি দামে পেঁয়াজ বিক্রয় ও মজুদ করছিল। খবর পেয়ে ভ্রাম্যমাণ আদালত পেঁয়াজের বাজার নিয়ন্ত্রণে রাখতে এ অভিযান পরিচালনা করেন।উপজেলা সহকারী কমিশনার (ভূমি) ও ভ্রাম্যমাণ আদালতের বিচারক অনুজা মণ্ডল বলেন, এ অভিযান অব্যাহত রয়েছে।",20/9/2020,country-news
"পাথরঘাটায় হরিণের মাথা, চামড়া ও পা উদ্ধার","বরগুনার পাথরঘাটায় কোস্টগার্ড অভিযান চালিয়ে একটি হরিণের মাথা, তিনটি হরিণের চামড়া ও ১২টি পা উদ্ধার করেছে। মঙ্গলবার সকালে কোস্টগার্ড পাথরঘাটা বনবিভাগের কাছে এগুলো হস্তান্তর করেছে।



এর আগে রাত ১টার দিকে পাথরঘাটা সদর ইউনিয়নের জিনতলা এলাকা থেকে এগুলো জব্দ করা হয়। তবে এ সময় কাউকে আটক করতে পারেনি তারা।কোস্টগার্ডের পাথরঘাটা স্টেশন কমান্ডার লে. মেহেদি হাসান জানান, বিষখালী নদীসংলগ্ন জিনতলা এলাকায় একটি পাতিলে কিছু আছে- এমন গোপন সংবাদের ভিত্তিতে রাত ১১টার দিকে কোস্টগার্ড অভিযান চালিয়ে সেখানে গিয়ে রাত ১টার দিকে পাতিলে হরিণের ৩টি চামড়া, একটি মাথা ও ১২টি পা উদ্ধার করা হয়। পরে সকালে তা বনবিভাগের কাছে হস্তান্তর করা হয়েছে। বনবিভাগ এ বিষয় আইনগত ব্যবস্থা নেবে বলে তিনি জানান।",20/9/2020,country-news
বরগুনা ছাত্রলীগের সভাপতি-সম্পাদককে শোকজ,"বরগুনা জেলা ছাত্রলীগের সভাপতি জুবায়ের আদনান অনীক এবং সাধারণ সম্পাদক তানভীর হোসাইনকে সাংগঠনিক নির্দেশ অমান্য করার অভিযোগে কেন তাদের বিরুদ্ধে সাংগঠনিক ব্যবস্থা নেয়া হবে না- তা জানাতে তিন দিনের মধ্য সশরীরে উপস্থিত হয়ে ব্যাখ্যা দিতে বলা হয়েছে।



সোমবার বাংলাদেশ ছাত্রলীগ কেন্দ্রীয় কার্যনির্বাহী কমিটির সভাপতি আল-নাহিয়ান জয় এবং সাধারণ সম্পাদক লেখক ভট্টাচার্য স্বাক্ষরিত এক প্রেস বিজ্ঞপ্তিতে এ নির্দেশনা দেয়া হয়েছে।প্রেস বিজ্ঞপ্তিতে উল্লেখ করা হয়েছে, ছাত্রলীগ কেন্দ্রীয় কার্যনির্বাহী কমিটির সভার সিদ্ধান্তে তাদের সশরীরে তিন কার্যদিবসের মধ্য উপস্থিত হয়ে জবাব দিতে হবে। কারণ দর্শানোর নোটিশের বিষয়ে জানতে চাইলে জেলা ছাত্রলীগ সভাপতি জুবায়ের আদনান অনীক যুগান্তরকে মঙ্গলবার বলেন, আমরা নির্দেশনা মেনে সশরীরে উপস্থিত হয়ে সাংগঠনিকভাবে জবাব দেব।তিনি আরও বলেন, বরগুনার বেতাগী উপজেলা ছাত্রলীগের সাধারণ সম্পাদক সাব্বিরকে অব্যাহতি দিয়েছি। এ কারণে হয়ত আমাদের ডেকেছেন।",20/9/2020,country-news
দলীয় শৃঙ্খলা ভঙ্গে ছাত্রলীগ নেতা আকনকে অব্যাহতি,"বরগুনার বেতাগী উপজেলা ছাত্রলীগের সাধারণ সম্পাদক আল এনামুল ইসলাম সাব্বির আকনকে দলীয় শৃঙ্খলা ভঙ্গের অভিযোগে অব্যাহতি দেয়া হয়েছে। একই সঙ্গে প্রথম যুগ্ম সম্পাদক বিশ্বজিৎ রায়কে ভারপ্রাপ্ত সাধারণ সম্পাদকের দায়িত্ব দেয়া হয়েছে।



 শনিবার আকনকে অব্যাহতি দেয়া হয়।জানা যায়, সাব্বির দায়িত্ব গ্রহণের পর থেকে সাংগঠনিক ও দলীয় কোনো কার্যক্রমে অংশগ্রহণ না করা, বিয়ে করে সংসার শুরু, চার বছরেও পূর্ণাঙ্গ কমিটি না দেয়া ছাড়াও তার বিরুদ্ধে অসংখ্য অভিযোগ প্রমাণিত হয়েছে।তাকে তার পদ থেকে স্থায়ীভাবে অব্যাহতি দেয়া হয়েছে।বরগুনা জেলা ছাত্রলীগের সভাপতি জুবায়ের আদনান অনিক বিষয়টি সোমবার সকালে যুগান্তরকে নিশ্চিত করেছে।তিনি জানান, শনিবার বিকালে জেলা ছাত্রলীগের সভাপতি জুবায়ের আদনান অনিক ও সাধারণ সম্পাদক তানভীর হোসাইনের যৌথ স্বাক্ষরিত এক প্রেস বিজ্ঞপ্তিতে সাব্বিরকে অব্যাহতির বিষয়টি তাদের ফেসবুকে প্রকাশ করে।",20/9/2020,country-news
বরগুনায় করোনায় সাংবাদিকের মৃত্যু,"করোনায় আক্রান্ত হয়ে বরগুনা প্রেসক্লাবের সাবেক সভাপতি ও দৈনিক ইত্তেফাকের বরগুনা (দক্ষিণ) প্রতিনিধি প্রবীণ সাংবাদিক আবদুল আলীম হিমুর মৃত্যু হয়েছে।



বুধবার রাত পৌনে ১টার দিকে ঢাকার একটি হাসপাতালে তার মৃত্যু হয়। তার বয়স হয়েছিল ৬৪ বছর। তিনি স্ত্রী, এক ছেলে, এক মেয়েসহ অসংখ্য গুণগ্রাহী রেখে গেছেন।আবদুল আলীম হিমু করোনাভাইরাসে আক্রান্ত হয়ে প্রথমে সস্ত্রীক বরগুনা জেনারেল হাসপাতালের ২৮ আগস্ট ভর্তি হন। শারীরিক অবস্থার উন্নতি না হওয়ায় তাকে ৫ সেপ্টেম্বর সকালে এয়ার অ্যাম্বুলেন্সে জরুরি ভিত্তিতে রাজধানীর মহাখালী একটি হাসপাতালে ভর্তি করা হয়।সেখানে চিকিৎসাধীন অবস্থায় বুধবার রাত পৌনে ১টার দিকে তিনি মারা যান।বরগুনা প্রেসক্লাবের সভাপতি সঞ্জিব দাস জানান, আবদুল আলীম হিমু ১৯৭২ সাল থেকে দৈনিক গণ কন্ঠ ও বিপ্লবী বাংলাদেশ পত্রিকার বরগুনা জেলা প্রতিনিধি হিসেবে সাংবাদিকতা শুরু করেন।এর পর দৈনিক ইত্তেফাকের সুদীর্ঘ ৩৫ বছর বরগুনা (দক্ষিণ) জেলা প্রতিনিধি হিসেবে কর্মরত ছিলেন। তিনি সাতবার বরগুনা প্রেসক্লাবের সভাপতি নির্বাচিত হন। ১৯৮৪ সালে বরগুনা থেকে প্রকাশিত বরগুনা কণ্ঠের সম্পাদক ছিলেন।বৃহস্পতিবার বেলা ২টায় বরগুনা প্রেসক্লাবের সামনে মরহুমের মরদেহ সর্বস্তরের জনগণের জন্য রাখা হবে। বিকার ৪টায় সার্কিট হাউস ঈদগাহ মাঠে স্বাস্থ্যবিধি মেনে মরহুমের জানাজা অনুষ্ঠিত হবে।বিকাল ৪টা থেকে ৫টা পর্যন্ত বরগুনা শহরের তার সম্মানে সব ব্যবসাপ্রতিষ্ঠান বন্ধ রাখা হবে। এ ছাড়া বরগুনা প্রেসক্লাব তিন দিনের শোক ঘোষণা করে কালো পতাকা উত্তোলন করেছে।আবদুল আলীম হিমুর মৃত্যুতে বরগুনা-১ আসনের সংসদ সদস্য ধীরেন্দ্র দেবনাথ শম্ভু, বরগুনা-২ আসনের সংসদ সদস্য শওকত হাচানুর রহমান রিমন, বরগুনা জেলা প্রশাসক মোস্তাইন বিল্লাহ, পুলিশ সুপার মো. মারুফ হোসেন, জেলা পরিষদ চেয়ারম্যান মো. দেলোয়ার হোসেন, বরগুনা জেলা আওয়ামী লীগের সাধারণ সম্পাদক ও বণিক সমিতির সভাপতি আলহাজ মো. জাহাঙ্গীর কবীর, বরগুনা প্রেসক্লাব, বরগুনা সাংবাদিক ইউনিয়ন, জেলা মুক্তিযোদ্ধা কমান্ড ও বরগুনা জেলা আওয়ামী লীগের সাংগঠনিক সম্পাদক গোলাম সরোয়ার টুকু এক শোকবার্তায় শোক সন্তপ্ত পরিবারকে সমবেদনা জানিয়েছেন।মরহুম আবদুল আলীম হিমু ন্যাশনাল অব অ্যাসেম্বলির সদস্য (এমএনএ) আবদুল কাদের লাল মিয়ার ছোট ছেলে। তিনি জাসদের রাজনীতির সংগে যুক্ত ছিলেন।রাজনীতি জীবনে তিনি একজন সুবক্তা হিসাবে ব্যাপক পরিচিতি পান। মরহুমের হাত ধরে অসংখ্য নামিদামি সংবাদকর্মী বরগুনায় তৈরি হয়। তিনি একজন সাহসী সাংবাদিক ছিলেন।",20/9/2020,country-news
শহর রক্ষা বাঁধ প্রকল্পের ভিত্তিপ্রস্তর নিজেই ভাঙনের মুখে,"বঙ্গোপসাগরের তীর ঘেঁষে গড়ে ওঠা বরগুনার বেতাগী উপজেলার বিষখালী নদীর তীব্র ভাঙনে পাল্টে যাচ্ছে বেতাগীর মানচিত্র। বেতাগীর বন্দর, ব্যবসা প্রতিষ্ঠান, ঐতিহ্যবাহী কাঠবাজার, ৫০ শয্যাবিশিষ্ট হাসপাতাল, সনাতন ধর্মাবলম্বীদের শত বছরের পুরনো কালীমন্দির ও শ্মশানঘাট, ডাকবাংলো, ঝোপখালী গ্রাম, পুরনো থানাপাড়া, কেওড়াবুনিয়া, ছোট মোকামিয়াসহ বিষখালী নদীর অব্যাহত ভাঙনে হুমকির মুখে ১০ হাজার পরিবার।



বিষখালী নদীর তীব্র ভাঙন থেকে বেতাগী উপজেলাকে রক্ষা করতে ২০১৭ সালের ২০ মে বেতাগী পৌর শহর রক্ষা বাঁধ প্রকল্পের ভিত্তিপ্রস্তর স্থাপন করা হয়। স্থানীয় সরকার বিভাগের পল্লী উন্নয়ন ও সমবায় মন্ত্রণালয়ের সচিব আবদুল মালেক এ ভিত্তিপ্রস্তর স্থাপন করেন এবং একটি প্রকল্প অনুমোদন করেন বলে জানা যায়।একটানা ৩ বছর অতিক্রম হলেও এটি কেবল শুধুই কাগজে-কলমে দেখা যায় ও জনপ্রতিনিধিদের কাছে শোনা যায়- বাস্তবে এ প্রকল্পের কোনো দেখাই নেই। বাস্তবে ছিল শুধু শহর রক্ষা বাঁধ প্রকল্পের ভিত্তিপ্রস্তর। এখন সেটিও ভাঙনের মুখে পড়ে বিষখালী নদীগর্ভে বিলীনের পথে।প্রায় সাড়ে তিন কিলোমিটারব্যাপী বাঁধ ভাঙনের কবলে পাল্টে যাচ্ছে বেতাগীর মানচিত্র। ভাঙনকবলিত এলাকা ঘুরে দেখা গেছে, বিষখালী নদীর পশ্চিম দিকে ঝালকাঠি জেলার কাঁঠালিয়া উপজেলা, পূর্বদিকে বরগুনা জেলার বেতাগী উপজেলা অবস্থিত। উত্তরে ঝালকাঠির সুগন্ধা নদী ও বরিশালের কীর্তনখোলা নদীর সঙ্গে প্রবহমান। দক্ষিণে বলেশ্বর ও পায়রা নদী হয়ে বঙ্গোপসাগরের সঙ্গে প্রবাহিত হয়েছে। নদীর স্রোত দিন দিন বৃদ্ধি পাচ্ছে। পুরনো থানাপাড়ার বিপরীত দিকে চর জেগে উঠায় নদীর স্রোত পরিবর্তিত হয়ে পূর্বদিক দিয়ে প্রবাহিত হচ্ছে। এতে ভেঙে যাচ্ছে বেতাগীর এ জনপদ।বর্ষা মৌসুমে ভাঙনের তীব্রতা বৃদ্ধি পায়। গত বছর বর্ষা মৌসুমে ঝোপখালী গ্রামের শতাধিক পরিবারকে অন্যত্র সরিয়ে নেয়া হয়েছিল বলে জানা গেছে। বেতাগীর ঐতিহ্যবাহী একমাত্র কাঠবাজারের অর্ধেকের বেশি দোকান ও স' মিল বিষখালী নদীর করাল গ্রাসে বিলীন হয়ে গেছে। এখান থেকে কাঠ দেশের বিভিন্ন স্থানে বিক্রি হচ্ছে। নৌপথে যোগাযোগ ব্যবস্থা ভালো থাকার কারণে দক্ষিণের জনপদের স্বরূপকাঠি, রাজাপুর, কাঁঠালিয়া, বামনা, বদনীখালী, নিয়ামতি, চামটা, বরগুনা, ঝালকাঠি ও বরিশালের বিভিন্ন স্থানে কাঠ বিক্রি হচ্ছে।কাঠবাজারের ব্যবসায়ী সমিতির সভাপতি ও দোকান মালিক অধ্যক্ষ মো. রফিকুল আমিন বলেন, শিগগিরই বন্দর রক্ষা তথা কাঠবাজার রক্ষার জন্য প্রয়োজনীয় পদক্ষেপ নেয়া দরকার, তা হলে নদীতে যেভাবে ভাঙন দেখা যাচ্ছে ২-১ বছরের মধ্যে কাঠবাজারের অস্তিত্ব কিছুই থাকবে না।শত বছরের পুরনো বেতাগীর সনাতন ধর্মাবলম্বীদের একমাত্র ঐতিহ্যবাহী কালীমন্দির আর কিছু দিনের মধ্যে বিষখালী নদীগর্ভে হারিয়ে যাবে।
এ ব্যাপারে বন্দর ব্যবসায়ী সমিতির সভাপতি ও উপজেলা পূজা উদযাপন পরিষদের সভাপতি পরেশ চন্দ্র কর্মকার বলেন, বেতাগী বন্দর অতি পুরাতন। এ বন্দরের কালীমন্দির ও শ্মশানঘাটকে রক্ষার জন্য সরকারের জরুরিভিত্তিতে প্রয়োজনীয় পদক্ষেপ নেয়া দরকার।ভাঙনকবলিত এলাকার বাসিন্দা সমাজসেবক আবদুস সোবাহান বলেন, আমরা অরক্ষিত অবস্থায় আছি। এ ব্যাপারে সরকারের পক্ষ থেকে যদি বর্ষা মৌসুমের মধ্যে দ্রুত ব্যবস্থা না নেয়া হয়, তাহলে বন্দরের অস্তিত্ব হারিয়ে যাবে।বেতাগী পৌরসভার মেয়র এবিএম গোলাম কবির যুগান্তরকে বলেন, নানা জটিলতায় বেতাগী শহর রক্ষা বাঁধ প্রকল্পটি আটকে ছিল। ইতোমধ্যে বরগুনা পানি উন্নয়ন বোর্ডের নির্বাহী প্রকৌশলীর সঙ্গে আলোচনা হয়েছে। শিগগিরই তারা একটি প্রকল্প তৈরি করবেন। আমরা চেষ্টা করব শহর রক্ষা বাঁধের প্রকল্পটি বাস্তবায়ন করতে।বেতাগী উপজেলা পরিষদ চেয়ারম্যান মো. মাকসুদুর রহমান ফোরকান বলেন, জনপ্রতিনিধি হিসেবে বেতাগী বিষখালী নদীর ভাঙন বন্ধ করা আমাদের নৈতিক দায়িত্ব। অতি শিগগিরই ব্যবস্থা গ্রহণ করব।",20/9/2020,country-news
প্রকাশ্যে রাস্তায় ফেলে নারীকে নির্যাতন যুবলীগ নেতার,"বরগুনার তালতলী উপজেলায় প্রকাশ্যে রাস্তায় ফেলে মারধর করার অভিযোগ উঠেছে উপজেলা যুবলীগের যুগ্ম আহ্বায়ক মো. কামাল মোল্লার বিরুদ্ধে। আহত ওই নারীর নাম রোজিনা আক্তার।



মঙ্গলবার সন্ধ্যা সাড়ে ৭টার দিকে শহরের মনিকা সাতক্ষীরা দধিঘরের সামনে এ ঘটনা ঘটে।এদিকে এ ঘটনায় এলাকায় চাঞ্চল্যের সৃষ্টি হয়েছে। এলাকাবাসী এ ঘটনার সঙ্গে জড়িদের দৃষ্টান্তমূলক শাস্তি দাবি করেছেন।জানা গেছে, উপজেলার তেতুঁলবাড়িয়া গ্রামের রোজিনা আক্তার একটি কাজে তালতলী উপজেলা শহরে আসেন। ওই শহরের বাঁধঘাট চৌরাস্তায় মনিকা সাতক্ষীরা দধিঘরে বসে সন্ধ্যা সাড়ে ৭টার দিকে তার পরিচিত জলিল নামের এক ব্যক্তির সঙ্গে দধি খাচ্ছিলেন।
এ সময় তালতলী উপজেলা যুবলীগের যুগ্ম আহ্বায়ক কামাল মোল্লার সহযোগী শ্রী সাগর ও সাগর মিয়া এসে মোবাইলে তাদের ছবি ধারণ করেন। ওই সময়ে রোজিনা তাদের ছবি তুলতে নিষেধ করলে ক্ষেপে যান সাগর ও তার আরেক সহযোগী সাগর মিয়া।একপর্যায় তারা ওই নারীকে দধিঘরে বসে মারধর শুরু করেন। এর কিছুক্ষণ পরই যুবলীগ নেতা কামাল মোল্লা এসে ওই নারীকে টেনেহিঁচড়ে রাস্তায় নিয়ে আসেন এবং রাস্তায় ফেলে প্রকাশ্যে বেধড়ক মারধর করেন।নারীর চিৎকারের শত শত লোক এসে জমা হয়। তবে ভয়ে কেউ ওই নারীকে রক্ষায় এগিয়ে আসতে সাহস পায়নি। ওই নারীকে মারধর করে রাস্তায় ফেলে চলে যান যুবলীগ নেতা।পরে স্থানীয়রা ওই নারীকে উদ্ধার করে তালতলী উপজেলা স্বাস্থ্য কমপ্লেক্সে নিয়ে যান। এ সময় কর্তব্যরত চিকিৎসক তাকে উন্নত চিকিৎসার জন্য বরগুনা জেনারেল হাসপাতালে স্থানান্তর করেন। ওই হাসপাতালে চিকিৎসা শেষে স্থানীয় একজনের সহযোগিতায় ওই নারী থানায় যান।এ ঘটনায় ওই রাতেই রোজিনা আক্তার বাদী হয়ে তালতলী থানায় শ্রী সাগরকে প্রধান আসামি করে যুবলীগ নেতা কামাল মোল্লাসহ তিনজনের নামে মামলা করেন।পুলিশ প্রধান আসামি সাগরকে গ্রেফতার করেছে। ওই নারীকে রাতে থানা হেফাজতে রাখা হয়েছে।আহত ওই নারীর আত্মীয় জলিল বলেন, আমি আর রোজিনা আপা সাতক্ষীরা দধিঘরে বসে দধি খাচ্ছিলাম। এ সময় উপজেলা যুবলীগের যুগ্ম আহ্বায়ক কামাল মোল্লার পক্ষের শ্রী সাগর ও সাগর মিয়া নামের দুই বখাটে এসে আমাদের ছবি তুলছিল। তাদের ছবি তুলতে রোজিনা নিষেধ করলেই তারা আপার ওপর ক্ষিপ্ত হয়ে মারধর শুরু করে।এর কিছুক্ষণ পরই কামাল মোল্লা এসে রোজিনা আপাকে টেনেহিঁচড়ে বাস্তায় নামিয়ে বেধড়ক মারধর করে। শত শত লোক দাঁড়িয়ে দেখলেও যুবলীগ নেতার ভয়ে কেউ তাকে রক্ষায় এগিয়ে আসেনি। আহত রোজিনা বলেন, আমি আর আমার এক পরিচিত জলিল মিয়া মনিরা সাতক্ষীরা দধিঘরে বসে দধি খাচ্ছিলাম। এমন মুহূর্তে দুটি ছেলে এসে আমাদের ছবি তুলছিল। আমি এর প্রতিবাদ করলেই আমাকে মারধর শুরু করে। কিছুক্ষণ পর কামাল মোল্লা এসে আমাকে ওই ঘর থেকে টেনেহিঁচড়ে নাস্তায় নামিয়ে বেধড়ক মারধর করে।আমি বহু অনুনয় বিনয় করেও কামাল মোল্লার মন গলাতে পারিনি। আমি কি অপরাধ করেছি জানি না। আমি এ ঘটনার দৃষ্ঠান্তমূলক শাস্তি দাবি করছি।তালতলী উপজেলা যুবলীগের যুগ্ম আহ্বায়ক কামাল মোল্লা বলেন, এ ঘটনার সঙ্গে আমার কোনো সংশ্লিষ্টতা নেই। আমাকে মিথ্যাভাবে জড়ানো হয়েছে।তবে দুই সাগরের পক্ষ অবলম্বন করে তিনি বলেন, এক সাগরের হাতে ব্যান্ডেজ সে কীভাবে ওই নারীকে মারধর করল?এ বিষয়ে বরগুনা জেলা যুবলীগ সভাপতি অ্যাডভোকেট কামরুল আহসান মহারাজ বলেন, এ বিষয়টি আমি জানি না। অভিযোগ পেলে দ্রুত সময়ের মধ্যে তার বিরুদ্ধে সাংগঠনিক ব্যবস্থা নেয়া হবে।তিনি আরও বলেন, আমার দলের কেউ বদনাম করবে; এমন কারও দলে জায়গা হবে না। তালতলী থানার ওসি মো. কামরুজ্জামান বলেন, এ ঘটনায় থানায় মামলা হয়েছে। ঘটনার প্রধান আসামি শ্রী সাগরকে গ্রেফতার করা হয়েছে। অপর আসামিকে গ্রেফতার চেষ্টা অব্যাহত আছে। এ ঘটনার সঙ্গে জড়িত কাউকে ছাড় দেয়া হবে না বলে জানান ওসি।",20/9/2020,country-news
"হাতকড়া নিয়ে পালাল যুবলীগ নেতা, প্রত্যাহার হল ৩ পুলিশ","বরগুনায় এক ওয়ার্ড যুবলীগের সভাপতি ও মাদক ব্যবসায়ীকে আটকের পর হাতকড়া থেকে ছুটে পালানোর ঘটনায় তিন পুলিশ সদস্যকে প্রত্যাহার করা হয়েছে। মঙ্গলবার তাদের প্রত্যাহার করা হয়েছে।



সোমবার সন্ধ্যার দিকে বরগুনা সদর উপজেলার ১০ নম্বর নলটোনা ইউনিয়নের গোড়াপদ্মা গ্রাম থেকে ৫ নম্বর ওয়ার্ড যুবলীগের সভাপতি মিরাজ ও তার সহযোগী কাশেমকে ১০ গ্রাম গাঁজাসহ হাতেনাতে আটক করে বাবুগঞ্জ তদন্ত কেন্দ্রের পুলিশ। পরে তদন্ত কেন্দ্রে তাদের নেয়া হয়। হাতকড়া দিয়ে তদন্ত কেন্দ্রের জানালার গ্রিলের সাথে তাদের বেঁধে রাখা হয়। পুলিশের চোখ ফাঁকি দিয়ে সেখান থেকে হাতকড়ার মধ্য থেকে বের হয়ে মিরাজ পালিয়ে যায়। তার বিরুদ্ধে এর আগেও মাদকের মামলা রয়েছে।এ ঘটনায় মঙ্গলবার দুপুর ১২টার বাবুগঞ্জ তদন্ত কেন্দ্রের কর্মকর্তা রণজিৎ কুমার সরকার, এসআই রফিকুল ইসলাম ও ডিউটিরত কনস্টেবল তৌহিদকে প্রত্যাহার করা হয়েছে বলে যুগান্তরকে নিশ্চিত করেছেন বরগুনার সদর থানার ওসি কেএম তারিকুল ইসলাম অরুণ।তিনি বলেন, এখন পর্যন্ত মিরাজকে আটক করতে পারেনি পুলিশ। তবে আমরা আপ্রাণ চেষ্টা করে যাচ্ছি তাকে গ্রেফতার করার জন্য।",20/9/2020,country-news
বেতাগীতে আওয়ামী লীগ নেতার ভাইয়ের কাণ্ড,"বরগুনার বেতাগীতে এক আওয়ামী লীগের নেতার ভাই ক্ষমতার দাপট দেখিয়ে দখল করে নিয়েছে উপজেলার বদনীখালি বাজারের জামে মসজিদের সামনের ছয় শতাংশ জমি। ওই জমিতেই তৈরি করেছেন পাকা দালান।



এলাকাবাসীর দাবি, ওই নেতার ভাইয়ের দখল করা জমিতেই তৈরি হওয়ার কথা ছিল বাজারের ঈদগাহের মাঠ।উপজেলার বুড়ামজুমদার ইউনিয়ন আওয়ামী লীগের সভাপতি মো. আলতাফ হাওলাদারের ভাই মো. সুলতান হাওলাদার এ জমি দখল করেছেন বলে জানা গেছে। তারা উপজেলার বদনীখালি গ্রামের মৃত আকরাম উদ্দিন হাওলাদারের ছেলে।নাম না প্রকাশের শর্তে একাধিক বাসিন্দা বলেন, বদনীখালি বাজারের একাধিক খণ্ড সরকারি জমি আওয়ামী লীগ নেতা আলতাফ হাওলাদার অবৈধভাবে দখল করেছেন এবং বিক্রিও করেছেন। বাজারে সরকারিভাবে ডিসিআর না দেয়ার কারণে এই নেতা বেশ কয়েকটি খণ্ডের জমি নিজের মতো করে দালান করে দখলে নিয়েছে।১৯৬৯ সালে বদনীখালি বাজারে তৈরি হয় এ জামে মসজিদটি। তারপর থেকে বাজারের জমিতেই মসজিদটি ছিল। তত্ত্বাবধায়ক সরকারের আমলে বাজার ভাঙার পর এ মসজিদটি সরিয়ে বাজারের দক্ষিণ পাশে সরিয়ে নেয়া হয়। কিন্তু মসজিদটির সামনের জমি দখল করে তৈরি করা হচ্ছে পাকা দালান।২০১৮ সালের প্রথমদিকে সদ্যবিদায়ী বেতাগী উপজেলা নির্বাহী কর্মকর্তা একই সঙ্গে দায়িত্বপ্রাপ্ত সহকারী কমিশনার (ভূমি) মো. রাজীব আহসান ওই জমিতে ভবন নির্মাণের জন্য মামলা দায়ের করেন। তারপরও বন্ধ হয়নি এ অবৈধ দখল। বুড়ামজুমদার ইউনিয়ন পরিষদের চেয়ারম্যান ও পদাধিকার বলে উক্ত বাজার কমিটির সভাপতি সৈয়দ গোলাম রব শুক্কুর মীর বলেন, এই আওয়ামী লীগ নেতাসহ তাদের ভাইদের কাছে এলাকাবাসী জিম্মি। বাজারের বেশ কয়েকটি প্লট তারা দখল করে বিক্রিও করেছেন। বর্তমানে তাদের মসজিদের সামনের ছয় শতাংশ জমি দখল করার কারণে ঈদগাহ মাঠের স্কিমও দিতে পারিনি।ইউনিয়ন আওয়ামী লীগের সভাপতি মো. আলতাফ হাওলাদারের ভাই মো. সুলতান হাওলাদার বলেন, বরগুনা জেলা প্রশাসক ও স্থানীয় এমপি তাকে এই ঘর উঠাতে ব্যবস্থা করে দিয়েছেন। তবে প্রমাণাদি দেখাতে বললে তিনি রাজি হননি। বাজারের জমিতে কোনো ডিসিআর না থাকার কারণে এই জমিতে ঘর তুলেছেন বলেও তিনি জানান।বেতাগী উপজেলার নবাগত নির্বাহী কর্মকর্তা মো. সুহৃদ সালেহীন বলেন, যারা সরকারি জমি দখল করবে তাদের কাউকেই ছাড় দেয়া হবে না। তাদের বিরুদ্ধে আইনানুগ ব্যবস্থা গ্রহণ করা হবে।",20/9/2020,country-news
সাংবাদিক হত্যা ও নির্যাতন: শাস্তির দাবিতে বরগুনায় মানববন্ধন,"সময় টিভির কক্সবাজার প্রতিনিধি সুজা উদ্দিন রুবেলকে হত্যার চেষ্টা এবং বিজয় টিভির ধামরাই প্রতিনিধি জুলহাস উদ্দিনকে কুপিয়ে হত্যার প্রতিবাদে এবং এর সাথে জড়িতদের আইনের আওতায় এনে দৃষ্টান্তমূলক শাস্তির দাবিতে বরগুনায় মানববন্ধন কর্মসূচি পালিত হয়েছে।



সোমবার বেলা ১১টায় বরগুনা সাংবাদিক ইউনিয়নের আয়োজনে বরগুনা সাংবাদিক ইউনিয়ন চত্বরে ওই মানববন্ধন কর্মসূচি পালিত হয়।মানববন্ধনে উপস্থিত ছিলেন বরগুনা সাংবাদিক ইউনিয়নের সাধারণ সম্পাদক ফেরদৌস খান ইমন, যুগ্ন সাধারণ সম্পাদক ইমরান হোসেন টিটু, সাংগঠনিক সম্পাদক এমএ আজীম, অর্থ বিষয়ক সম্পাদক আরিফ হোসেন ফসল, সদস্য ও মাই টিভির বরগুনা প্রতিনিধি শফিকুল ইসলাম স্বপন, সদস্য ও এশিয়ান টেলিভিশনের বরগুনা প্রতিনিধি তরিকুল ইসলাম রতন, বিজয় টিভির বরগুনা প্রতিনিধি মো. জুলহাস মিয়া, সদস্য সোহরাব হোসেন, মেহেদী হাসানসহ বিভিন্ন গণমাধ্যম কর্মীরা।বরগুনা সাংবাদিক ইউনিয়নের সাধারণ সম্পাদক ও যমুনা টিভির বরগুনা জেলা প্রতিনিধি ফেরদৌস খান ইমন বলেন, সময় টিভির কক্সবাজার প্রতিনিধি সুজা উদ্দিন রুবেলকে হত্যার চেষ্টা এবং বিজয় টিভির ধামরাই প্রতিনিধি জুলহাস উদ্দিনের হত্যাকাণ্ডের ঘটনায় আমরা শোকাহত। এ ঘটনার সঠিক তদন্ত শেষে দ্রুত বিচারের আওতায় আনা হোক। আমরা এ ঘটনার সাথে জড়িতদের দৃষ্টান্তমূলক শাস্তির দাবি জানাই।
এ সময় বরগুনা সাংবাদিক ইউনিয়নের সাংগাঠনিক সম্পাদক ও সময় টিভির স্টাফ রিপোর্টার এমএ আজীম বলেন, সঠিক সাংবাদিকতা করতে গিয়ে প্রতিনিয়তই কুচক্রী মহলের রোষানলে পড়তে হয় সংবাদকর্মীদের। কক্সবাজার পুলিশ সুপারে কার্যলয়ের কাছে সুজাউদ্দিন রুবেলক হত্যাচেষ্টা চালানো হয়েছে, অথচ যারা এ ঘটনা ঘটিয়েছে তাদের গ্রেফতার তো দূরে থাক শনাক্তও করেতে পারেনি পুলিশ।
এদিকে বিজয় টেলিভিশনের ধামরাই প্রতিনিধি জুলহাস হত্যার ঘটনায় একজন গ্রেফতার হলেও বাকিরা রয়ে গেছে ধরাছোঁয়ার বাইরে। তাই দ্রুত হত্যাকারী ও হত্যাচেষ্টাকারীদের গ্রেফতার করে বিচারের আওতায় আনার দাবি জানাচ্ছি।মাই টিভির বরগুনা প্রতিনিধি শফিকুল ইসলাম স্বপন বলেন, সাংবাদিক হল রাষ্ট্রের চতুর্থ স্তম্ভ। কিন্তু প্রতিনিয়ত নানান নির্যাতনের শিকার হচ্ছেন সাংবাদিকরা। গত ৩ সেপ্টেম্বর দুপুরে ধামরাইয়ের বিজয় টিভির প্রতিনিধি জুলহাস উদ্দিনকে ছুরিকাঘাতে হত্যা করে সন্ত্রাসীরা। এর তিন দিনের মধ্যেই সময় টিভির কক্সবাজার প্রতিনিধি সুজাউদ্দিন রুবেলকে গলাটিপে শ্বাসরোধে হত্যাচেষ্টা করা হয়েছে। আমি এ ঘটনার তীব্র প্রতিবাদ জানাই এবং প্রধানমন্ত্রীর কাছে এ ঘটনার দ্রুত শাস্তির দাবি জানাই।
",20/9/2020,country-news
ফেসবুকে এএসপি সেজে বহু নারীকে প্রতারণা,"বরগুনায় বাদল নামের এক যুবক ভুয়া সহকারী পুলিশ সুপার পরিচয় দেয়ায় আটক করেছে ডিবি পুলিশ। বাদল বরগুনা সদর উপজেলার ঢলুয়া ইউনিয়নের নলি চরগাছিয়া গ্রামের আব্দুল মজিদ দফাদারের ছেলে।
শনিবার সন্ধ্যার পর বরগুনা পৌরসভার সামনে নিজের রায়দা নামক ফার্মেসি থেকে তাকে আটক করা হয়।
বরগুনার পুলিশ প্রশাসন সূত্রে জানা যায়, ব্রাহ্মণবাড়িয়ার অতিরিক্ত পুলিশ সুপার আবু সাঈদের নামে একটি ভুয়া ফেসবুক আইডি খোলেন বাদল। সেই আইডিতে তার ছবি ব্যবহার করে দীর্ঘ এক বছর যাবত বিভিন্ন মেয়েদের সাথে অশ্লীল ছবি ও ভিডিও দিয়ে কমপক্ষে ৭-৮ জনের সাথে শারীরিক সম্পর্ক করেন।
এমন একটি আইডির সন্ধান পেয়ে বিস্তারিত তথ্য নেয়া শুরু করেন ব্রাহ্মণবাড়িয়ার অতিরিক্ত পুলিশ সুপার। পরে ট্র্যাকিংয়ের মাধ্যমে বরগুনায় বাদলের সন্ধান পেয়ে তাকে আটক করা হয়।



এ বিষয়ে বরগুনার অতিরিক্ত পুলিশ সুপার মেহেদী হাছান সাংবাদিকদের জানান, ব্রাহ্মণবাড়িয়ার অতিরিক্ত পুলিশ সুপারের নাম দিয়ে এবং ছবি ব্যবহার করে একটি ভুয়া আইডি খুলে প্রায় ৬শ' মানুষকে বন্ধু বানিয়ে অতিরিক্ত পুলিশ সুপারের পরিচয় দেন ওই বাদল। এদের মধ্যে ১৫০ জনই হচ্ছে মেয়ে বন্ধু। তিনি শতাধিক মেয়ের সাথে চ্যাটিং এবং তাদের অশ্লীল ছবি ও ভিডিও পাঠাতেন।এছাড়াও একাধিক নারীর সাথেও শারীরিক সম্পর্ক করেছেন বাদল। তথ্যপ্রযুক্তির মাধ্যমে জানা যায়, ভুয়া আইডি পরিচালনা করেন ওই বাদল। পরে তাকে গোপন সংবাদের ভিত্তিতে আটক করা হয়। তিনি আরও বলেন, এ ঘটনায় ব্রাহ্মণবাড়িয়া থানার এসআই সাইফুল ইসলাম বাদী হয়ে ডিজিটাল নিরাপত্তা আইন ও পর্নোগ্রাফি আইনে দুটি মামলা দায়ের করেছেন। তাকে আদালতের মাধ্যমে ব্রাহ্মণবাড়িয়া জেলে পাঠানো হবে বলেও তিনি জানান।
",20/9/2020,country-news
রিফাত হত্যা: মিন্নির পক্ষে যুক্তিতর্ক উপস্থাপন চলছে,"অবশেষে দীর্ঘ সময় পর বরগুনায় আলোচিত শাহনেওয়াজ রিফাত (রিফাত শরীফ) হত্যা মামলায় সাক্ষী থেকে আসামি হওয়া নিহত রিফাতের স্ত্রী আয়েশা সিদ্দিকা মিন্নির পক্ষে যুক্তিতর্ক উপস্থাপন চলছে।



রোববার সকাল ১০টার দিকে বরগুনা জেলা ও দায়রা জজ আদালতের বিচারক মো. আছাদুজ্জামানের আদালতে এ যুক্তিতর্ক উপস্থাপন শুরু হয়। এর মধ্য দিয়ে শেষ হবে প্রাপ্তবয়স্ক ১০ আসামির যুক্তিতর্ক উপস্থাপন।মিন্নির আইনজীবী মাহবুবুল বারী আসলাম ছাড়াও ঢাকা থেকে আগত আইনজীবীরা মিন্নির পক্ষে যুক্তিতর্ক উপস্থাপন করবেন।মিন্নির আইনজীবী মাহবুবুল বারী আসলাম বলেন, আমরা মিন্নির স্বপক্ষে যুক্তিতর্ক উপস্থাপন করব। আদালত চাইলে আজকে একদিনেও যুক্তিতর্ক শেষ করতে পারেন কিংবা আংশিক শুনে পরবর্তীতেও দিন ধার্য করতে পারেন।উল্লেখ্য, রিফাত হত্যা মামলায় ২৪ জনকে আসামি করে দুটি ভাগে গত বছরের ১ সেপ্টেম্বর চার্জশিট দেয় পুলিশ। এর মধ্যে ১০ জন প্রাপ্তবয়স্ক ও ১৪ জন শিশু আসামি। মামলায় প্রাপ্তবয়স্কদের মধ্যে মিন্নি ও শিশু আসামিদের মধ্যে ৮ জন জামিনে রয়েছে।২০১৯ সালের ২৬ জুন বরগুনা সরকারি কলেজের সামনে রিফাত শরীফকে প্রকাশ্যে কুপিয়ে জখম করে নয়ন বন্ডের গড়া কিশোর গ্যাং বন্ড গ্রুপ। এ ঘটনার ভিডিও সামাজিক যোগাযোগমাধ্যমে ভাইরাল হলে দেশব্যাপী আলোড়ন সৃষ্টি হয়।",20/9/2020,country-news
"ফেসবুকে অশ্লীল পোস্ট, প্রতিকার না পেয়ে তরুণীর আত্মহত্যার চেষ্টা","ফেসবুকে আপত্তিকর লেখা ও ছবি আপলোড করায় তাইমুন নামে এক যুবকের বিরুদ্ধে জিডি করেছিলেন এক তরুণী। কিন্তু এ বিষয়ে পুলিশ কোনো পদক্ষেপ না নেয়ায় বিষ পানে আত্মহত্যার চেষ্টা করেছেন ওই তরুণী।



অভিযুক্ত যুবক তাইমুন বরগুনা সদর উপজেলার ফুলঝুড়ি ইউনিয়নের ছোট গৌরীচন্না গ্রামের মীর নজরুল ইসলাম খোকনের ছেলে।তরুণীর মা জানান, প্রতিবেশী তাইমুন দুটি ফেসবুক আইডি থেকে ২৬ ও ২৮ আগস্ট তার মেয়েকে নিয়ে আপত্তিকর পোস্ট দেয়। সে আমার মেয়ে ও আমাদের মান-সম্মান নষ্ট করেছে। ৩০ আগস্ট বরগুনা থানায় এ বিষয়ে একটি জিডি করি। কিন্তু পুলিশ কোনো ব্যবস্থা না নেওয়ায় আমার মেয়ে মনের কষ্টে ও লজ্জায় শুক্রবার সন্ধ্যায় কীটনাশক পান করে আত্মহত্যার পথ বেঁচে নেয়। আমরা দেখতে পেয়ে দ্রুত বরগুনা জেনারেল হাসপাতালে ভর্তি করালে ডাক্তার ওয়াশ করে বিষমুক্ত করেন। এখনও আমার মেয়ে হাসপাতালে।তিনি আরও বলেন, পাঁচদিনেও পুলিশ জিডির তদন্ত কিংবা ঘটনাস্থলে যায়নি।বরগুনা থানার ভারপ্রাপ্ত কর্মকর্তা (তদন্ত) শহিদুল ইসলাম যুগান্তরকে বলেন, একজন এএসআইকে ব্যবস্থা নেওয়ার জন্য দায়িত্ব দেওয়া হয়েছে। সে কি করেছে খোঁজ নিয়ে জানাব।
",20/9/2020,country-news
বেতাগীতে প্রধান শিক্ষকের বিরুদ্ধে অনিয়ম-দুর্নীতির অভিযোগ,"বরগুনার বেতাগী উপজেলার প্রাথমিক বিদ্যালয়ের এক প্রধান শিক্ষকের বিরুদ্ধে বিভিন্ন অনিয়ম ও দুর্নীতির অভিযোগ পাওয়া গেছে। তিনি উপজেলার ৩৭নং মোকামিয়া সরকারি প্রাথমিক বিদ্যালয়ের প্রধান শিক্ষক।



অভিযোগ সূত্রে জানা গেছে, ২০১৪ সালের জুন মাস থেকে ২০১৭ সালের জুন মাস পর্যন্ত উপজেলার ৩৭নং মোকামিয়া সরকারি প্রাথমিক বিদ্যালয়ের পরিচালনা কমিটির সভাপতির দায়িত্ব পালন করেন মোকামিয়া কামিল মাদরাসার অধ্যক্ষ ও মোকামিয়া দরবার শরিফের বর্তমান পীর শাহ মো. মাহমুদুল হাসান ফেরদৌস।তিনি চলতি বছরের ১১ মার্চ, ২৬ জুলাই এবং ২৯ আগস্ট উপজেলা পরিষদের চেয়ারম্যান বরাবর প্রধান শিক্ষকের বিরুদ্ধে বিভিন্ন অনিয়ম ও দুর্নীতি তুলে ধরেন এবং প্রাথমিক শিক্ষা অফিস বরাবর অনুলিপি প্রদান করেন। ২০১৭ সালে বিদ্যালয়ের পরিচালনা কমিটির মেয়াদ শেষ হয়। প্রধান শিক্ষক হারুণ-অর-রশিদ কমিটির মেয়াদ শেষ হলে আর কোন তফসিল ঘোষণা করেননি। এরপর ওই বিদ্যালয়ে পরিচালনা কমিটি গঠনের নিয়মানুসারে এডহক কমিটি গঠন করা হয়। এ এডহক কমিটির মেয়াদ শেষ হয় গত ৩০ জুন। এছাড়া বিদ্যালয়ের উন্নয়নের কাজে স্লিপের টাকা, ক্ষুদ্র মেরামত, রুটিন মেনটেইনন্স ও প্রাক-প্রাথমিকের জন্য কোনো বরাদ্দ আসেনি। তার এ অবহেলা ও খামখেয়ালিপনার জন্য শিক্ষা মন্ত্রণালয়ের কর্মসূচির আওতায় উপজেলা পর্যায়ে কোনো শিক্ষার্থী অংশগ্রহণ করেনি। এছাড়াও বিভিন্ন খাত দেখিয়ে বিদ্যালয়ের অনুদানের অর্থ আত্নসাতের একাধিক অভিযোগ রয়েছে।প্রধান শিক্ষক হারুণ অর-রশিদ অভিযোগ অস্বীকার করে বলেন, আমার বিরুদ্ধে যা অভিযোগ করা হয়েছে তা সম্পূর্ণ মিথ্যা ও ভিত্তিহীন। সঠিকভাবে তদন্ত হলে সঠিক তথ্য পাওয়া যাবে। তিনি আরো বলেন, মোকামিয়া দরবার শরিফের পীর সাহেব ও বিদ্যালয়ের সভাপতি শাহ মো. মাহমুদুল হাসান ফেরদৌসকে বিদ্যালয়ের মিটিংয়ের সময় মহিলা শিক্ষক দিয়ে বাতাস না দেয়ার কারণে ক্ষিপ্ত হয়ে এ মিথ্যা হয়রানি করছেন।এ বিষয়ে উপজেলা প্রাখমিক শিক্ষা কর্মকর্তা জাহাঙ্গীর হোসেন বলেন, শিগগিরই তদন্তের প্রতিবেদন জমা দেওয়া হবে।এ ব্যাপারে বেতাগী উপজেলা পরিষদের চেয়ারম্যান মাকসুদুর রহমান ফোরকান বলেন, সঠিকভাবে তদন্ত সাপেক্ষে ব্যবস্থা নেওয়ার জন্য উপজেলা প্রাথমিক শিক্ষা কর্মকর্তাকে দায়িত্ব দেওয়া হয়েছে।",20/9/2020,country-news
"গুদামে পাইপ দিয়ে চাল চুরি, ঘটনা তদন্তে ৩ সদস্যের কমিটি","বরগুনার আমতলী খাদ্য গুদামের বস্তা থেকে পাইপ দিয়ে ভারপ্রাপ্ত খাদ্য গুদাম কর্মকর্তা রবীন্দ্রনাথ বিশ্বাস চাল চুরি করেছেন বলে অভিযোগ পাওয়া গেছে। এ ঘটনায় শুক্রবার রাতে খাদ্য অধিদফতরের মহাপরিচালক মো. সারোয়ার মাহমুদ খাদ্য গুদাম পরিদর্শন শেষে তিন সদস্য বিশিষ্ট তদন্ত কমিটি গঠন করেছেন। তদন্ত কমিটি শনিবার তদন্ত কাজ শুরু করেছেন।



জানা গেছে, আমতলী খাদ্য গুদামে দুই হাজার ৩০১ টন ৬৮৪ কেজি চাল মজুদ রয়েছে। ওই চালের বস্তা থেকে খাদ্যগুদাম কর্মকর্তা (ওসিএলএসডি) রবীন্দ্রনাথ বিশ্বাস তার ঘনিষ্ঠ সহযোগীদের সহায়তায় পাইপ দিয়ে চাল চুরি করে আসছিল। এভাবে প্রতি বস্তা থেকে তিন-চার কেজি চাল সরিয়ে ফেলা হতো এমন অভিযোগ গুদাম শ্রমিকদের।পাইপ দিয়ে চাল চুরির একটি ভিডিও ফুটেজ বৃহস্পতিবার রাতে সামাজিক যোগাযোগ মাধ্যমে ছড়িয়ে পড়ে। এতে মানুষের মাঝে ব্যপক হইচই ও ক্ষোভের সৃষ্টি হয়। এ ঘটনাটি খাদ্য অধিদফতরের মহাপরিচালক মো. সারোয়ার মাহমুদের নজরে আসে।শুক্রবার রাতে তিনি খাদ্য গুদাম পরিদর্শনে আমতলী আসেন। এ সময় তার সঙ্গে ছিলেন- বরগুনা অতিরিক্ত জেলা প্রশাসক (সার্বিক) মো. নুর হোসেন স্বজল, আঞ্চলিক খাদ্য নিয়ন্ত্রক মো. ফারুক হোসেন, ইউএনও মো. আসাদুজ্জামান ও আমতলী উপজেলা আওয়ামীলীগ সাধারণ সম্পাদক পৌর মেয়র মতিয়ার রহমান।গুদাম পরিদর্শন শেষে মহাপরিচালক পটুয়াখালী জেলা খাদ্য নিয়ন্ত্রক মো. লিয়াকত হোসেনকে প্রধান করে তিন সদস্য বিশিষ্ট তদন্ত কমিটি গঠন করেছেন। শনিবার তদন্ত কমিটি কাজ শুরু করেছে।তদন্ত কমিটির অন্য সদস্যরা হলেন- পটুয়াখালী সদর খাদ্য নিয়ন্ত্রক বিএম সফিকুল ইসলাম ও বরগুনা সদর খাদ্য নিয়ন্ত্রক দ্রুত মণ্ডল। তদন্ত কমিটি আমতলীর চারটি খাদ্য গুদাম সিলগালা করে দিয়েছেন।এদিকে সামাজিক যোগাযোগ মাধ্যমে পাইপ দিয়ে চাল চুরির ঘটনা ছড়িয়ে পড়লে ভারপ্রাপ্ত খাদ্য গুদাম কর্মকর্তা রবীন্দ্রনাথ বিশ্বাস তার লোকজন দিয়ে চুরি করা চালের বস্তায় চাল ভর্তি করেছেন বলে জানান সংশ্লিষ্টরা।নাম প্রকাশে অনিচ্ছুক খাদ্য গুদামের কয়েকজন শ্রমিক বলেন, ভারপ্রাপ্ত খাদ্য কর্মকর্তা তার ঘনিষ্ঠ লোকজন দিয়ে দীর্ঘদিন ধরে বস্তা থেকে পাইপ দিয়ে চাল সরিয়ে আসছিল। কেউ তার এমন কাজের প্রতিবাদ করলেই তিনি তাকে বিভিন্ন ধরনের ভয়ভীতি প্রদর্শন করে নিবৃত্ত করার চেষ্টা করেন। তাতে সম্ভব না হলে তাকে টাকা দিয়ে ম্যানেজ করেছেন তিনি।খাদ্য গুদামের উপ-খাদ্য পরিদর্শক মো. মোশারফ হোসেন বলেন, ভারপ্রাপ্ত খাদ্য কর্তকর্তা রবীন্দ্রনাথ বিশ্বাস প্রায়ই তার ঘনিষ্ঠ লোকজনের মাধ্যমে পাইপ দিয়ে বস্তা থেকে চাল চুরি করতেন। আমি এর প্রতিবাদ করলে আমাকে ভয়ভীতি দেখান তিনি।গত মাসের আমি এর জোড়ালো প্রতিবাদ করলে আমাকে ম্যানেজ করার জন্য পকেটে টাকা ভরে দেন।আমতলী ভারপ্রাপ্ত খাদ্য গুদাম কর্তকর্তা (ওসিএলএসডি) রবীন্দ্রনাথ বিশ্বাস বলেন, আমাকে ষড়যন্ত্রমূলকভাবে ফাঁসানোর জন্য একটি গ্রুপ এ কাজটি করেছে। মহাপরিচালক ওই ফুটেজ মিলিয়ে দেখেছেন।তিনি আরও বলেন, ওই ফুটেজ যদি আমার গুদামের হয়ে থাকে তাহলে আমাকে যে শাস্তি দেয়া হয় সেই শাস্তি মাথা পেতে নেব।তদন্ত কমিটির প্রধান পটুয়াখালী জেলা খাদ্য নিয়ন্ত্রক মো. লিয়াকত হোসেন বলেন, তদন্ত কাজ শুরু করেছি। তদন্তের স্বার্থে আমতলীর চারটি খাদ্য গুদাম সিলগালা করা হয়েছে। দু’এক দিনের মধ্যে তদন্ত প্রতিবেদন জমা দেয়া হবে।আমতলী উপজেলা নির্বাহী অফিসার মো. আসাদুজ্জামান বলেন, খাদ্য গুদামের ঘটনায় তদন্ত কমিটি কাজ করছে। ওই তদন্ত কমিটির প্রতিবেদন মোতাবেক প্রয়োজনীয় ব্যবস্থা নেয়া হবে।তিনি আরও বলেন, আমি যতদিন আছি ততদিন খাদ্য গুদামে কোনো অনিয়ম হতে দেয়া হবে না।খাদ্য অধিদফতরের মহাপরিচালক মো. সারোয়ার মাহমুদ বলেন, প্রধানমন্ত্রী শেখ হাসিনা খাদ্য বিভাগে সচ্ছতা ফিরিয়ে আনার জন্য নিরলসভাবে কাজ করে যাচ্ছেন। তারই ধারাবাহিকতায় আমতলী খাদ্য গুদামে অনিয়মের খবর পেয়ে পরিদর্শনে এসেছি। অনিয়ম তদন্তে তিন সদস্য বিশিষ্ট কমিটি গঠন করা হয়েছে।তদন্তে চাল চুরির ঘটনা প্রমাণিত হলে জড়িতদের বিরুদ্ধে বিভাগীয় ব্যবস্থা নেয়া হবে। এতে বিন্দু পরিমাণ ছাড় দেয়া হবে না।",20/9/2020,country-news
পাথরঘাটা হাসপাতালের অ্যাম্বুলেন্সের চাবি ঢাকায়!,"সরকারি অ্যাম্বুলেন্সের চাবি নিয়ে প্রায় এক সপ্তাহ ধরে ঢাকায় অবস্থান করছেন বরগুনার পাথরঘাটা উপজেলা স্বাস্থ্য কমপ্লেক্সের কর্মকর্তা মো. আবুল ফাত্তাহ।



স্বাস্থ্য কমপ্লেক্স সূত্রে জানা গেছে, গত ২৭ আগস্ট পাথরঘাটা উপজেলা স্বাস্থ্য কমপ্লেক্সের কর্মকর্তা মো. আবুল ফাত্তাহ ঢাকায় চলে যান। তার যাওয়ার সময় একাধিক চিকিৎসক চাবি রেখে যাওয়ার কথা বললেও তিনি চাবি পকেটে নিয়েই চলে গেছেন। এ নিয়ে চিকিৎসকসহ পাথরঘাটার রোগীরা চিকিৎসাসেবা বঞ্চিত ও বিড়ম্বনায় পড়েছেন। এ উপজেলার বেসরকারি অ্যাম্বুলেন্সে দিগুণ ভাড়া দিয়ে যেতে হচ্ছে বরিশালসহ বিভিন্ন স্থানের স্বাস্থ্য কমপ্লেক্সে। এ নিয়ে স্বাস্থ্য কমপ্লেক্সের জরুরি বিভাগে দায়িত্বরত চিকিৎসকরা স্থানীয় মানুষের রোষানলেও পড়ছেন। স্থানীয় জনপ্রতিনিধিদের কাছেও কোনো সদুত্তর দিতে পারেননি দায়িত্বরত চিকিৎসকরা।পাথরঘাটা স্বাস্থ্য কমপ্লেক্সের অ্যাম্বুলেন্সের ড্রাইভার মো. নাসির উদ্দিন জানান, স্বাস্থ্য কমপ্লেক্সের অ্যাম্বুলেন্সের চাবি স্যার আমার কাছ থেকে অনেক আগেই নিয়ে গেছেন। পরে আমি চাবি চেয়ে স্যারের কাছে মৌখিক ও লিখিতভাবে আবেদন করেছি কিন্তু তিনি দেন নাই। চাবির ব্যাপারে স্বাস্থ্য কমপ্লেক্সের ডাক্তার নার্সসহ সবাই জানেন কীভাবে আমার কাছ থেকে চাবি নেয়া হয়েছে।পাথরঘাটা স্বাস্থ্য কমপ্লেক্সের কর্মকর্তা মো. আবুল ফাত্তাহ মোবাইলে সাংবাদিকদের জানান, চাবি আমার কাছে থাকার কথা না, চাবি ড্রাইভারের কাছে থাকে; তার কাছেই ছিল। ড্রাইভারের করোনা পজিটিভ হওয়ার কারণে প্রত্যয়নপত্র দরকার ছিল, সে প্রত্যয়নপত্রও দেয়নি। আর চাবির জন্য আবেদন করা দরকার ছিল তাও সে করেনি। সে বিভিন্ন স্থানে বলেছে চাবি আটকে রেখেছে। এটা সম্পূর্ণ মিথ্যা কথা।বরগুনা জেলা সিভিল সার্জন মো. হুমায়ুন শাহীন খান বলেন, স্বাস্থ্য কমপ্লেক্সের সরকারি অ্যাম্বুলেন্সের চাবি নিয়ে তিনি ঢাকা যেতে পারেন না। খোঁজখবর নিয়ে দেখছি।
",20/9/2020,country-news
রিফাত হত্যা: তিন আসামির পক্ষে যুক্তিতর্ক উপস্থাপন,"বরগুনায় আলোচিত রিফাত শরীফ হত্যা মামলার প্রাপ্তবয়স্ক ১০ আসামির বিরুদ্ধে রাষ্ট্রপক্ষের যুক্তিতর্ক উপস্থাপন শেষে আসামি পক্ষের আইনজীবীদের যুক্তিতর্ক শুরু হয়েছে। যুক্তিতর্কের দ্বিতীয় দিনে রিফাত হত্যা মামলার তিন আসামির আইনজীবী যুক্তিতর্ক উপস্থাপন করেছেন। এক আসামির আংশিক যুক্তিতর্ক উপস্থাপন করা হয়।



মঙ্গলবার সকাল ১০টা থেকে জেলা ও দায়রা জজ আদালতের বিচারক মো. আছাদুজ্জামানের আদালতে যুক্তিতর্ক উপস্থাপন শুরু হয়ে বিকাল ৪টায় শেষ হয়। যুক্তিতর্ক চলমান রেখে আদালত মুলতবি করেন বিচারক। এর আগে রাষ্ট্রপক্ষ ১০ আসামির বিরুদ্ধে যুক্তিতর্ক উপস্থাপন করেছেন।রাষ্ট্রপক্ষের আইনজীবী এম মজিবুল হক কিসলু যুগান্তরকে বলেন, রিফাতের স্ত্রী আয়শা সিদ্দিকা মিন্নিসহ প্রাপ্তবয়স্ক ১০ আসামির বিরুদ্ধে রাষ্ট্রপক্ষ সঠিক যুক্তি তুলে ধরেছেন। এরপর সোমবার থেকে আসামি পক্ষে আইনজীবীরা যুক্তিতর্ক উপস্থাপন শুরু করেন। এ মামলায় ৭৬ জন সাক্ষী আদালতে সাক্ষ্য দিয়েছেন। এর আগে সোমবার মামলার প্রধান আসামি রিফাত ফরাজীর পক্ষে তার আইনজীবীরা যুক্তিতর্ক শেষ করেন।বাকি আসামিদের যুক্তিতর্ক শেষ হলে বিচারক এ মামলার রায়ের জন্য দিন ধার্য করবেন।চলতি বছরের ১ জানুয়ারি নিহত রিফাতের স্ত্রী আয়শা সিদ্দিকা মিন্নিসহ প্রাপ্তবয়স্ক ১০ আসামির বিরুদ্ধে বরগুনার জেলা ও দায়রা জজ আদালতের বিচারক মো. আছাদুজ্জামান অভিযোগ গঠন করেন।গত বছরের ১ সেপ্টেম্বর নিহত রিফাত শরীফের স্ত্রী আয়শা সিদ্দিকা মিন্নিকে অভিযুক্ত করে প্রাপ্তবয়স্ক ১০ জন আসামি ও অপ্রাপ্ত বয়স্ক কিশোর ১৪ জন আসামির বিরুদ্ধে পৃথক দুটি অভিযোগপত্র আদালতে দাখিল করে পুলিশ।উল্লেখ্য, গত বছরের ২৬ জুন সকাল সাড়ে ১০টায় বরগুনা সরকারি কলেজের সামনে রিফাত শরীফকে কুপিয়ে গুরুতর জখম করে নয়ন বন্ড গ্রুপ। এরপর তাকে বরিশাল শেরেবাংলা মেডিকেল কলেজ হাসপাতালে নেয়ার পর ওই দিন বিকালে মারা যান রিফাত শরীফ। পরদিন ২৭ জুন নিহত রিফাতের বাবা আবদুল হালিম শরীফ বাদী হয়ে বরগুনা থানায় ১২ জনের নাম উল্লেখ করে একটি হত্যা মামলা দায়ের করেন। নয়ন বন্ড পুলিশের বন্দুকযুদ্ধে ২ জুলাই নিহত হয়।",20/9/2020,country-news
বরগুনায় করোনায় মুক্তিযোদ্ধার মৃত্যু,"বরগুনায় করোনাভাইরাসে আক্রান্ত হয়ে এক মুক্তিযোদ্ধার মৃত্যু হয়েছে। তার নাম মোস্তাফিজুর রহমান বাচ্চু মিয়া।



সোমবার সন্ধ্যায় বরগুনা জেনারেল হাসপাতালে চিকিৎসাধীন থেকে তিনি মৃত্যুবরণ করেন। মৃত্যুর সময় তিনি স্ত্রী, একমাত্র ছেলে ও তিন কন্যাসহ বহু আত্মীয়স্বজন রেখে গেছেন।মোস্তাফিজুর রহমান বাচ্চু মিয়া বরগুনা প্রেসক্লাবের সাবেক সাধারণ সম্পাদক আইনজীবী সোহেল হাফিজের বাবা।বরগুনা জেনারেল হাসপাতালের করোনা বিভাগের চিকিৎসক কামরুল আজাদ মৃত্যুর সংবাদ যুগান্তরকে নিশ্চিত করেছেন।মৃত মোস্তাফিজুর রহমানের ছেলে সোহেল হাফিজ জানান, বাবা হৃদরোগে আক্রান্ত ছিলেন। এ ছাড়া তিনি করোনা ও ডায়াবেটিস রোগে ভুগছিলেন।তার মৃত্যুতে বরগুনা সাংবাদিক ইউনিয়ন, বরগুনা প্রেসক্লাব, বরগুনা জেলা আইনজীবী সমিতি, বরগুনা জেলা আওয়ামী লীগের সভাপতি ধীরেন্দ্র দেবনাথ শম্ভু এমপি, সাধারণ সম্পাদক আলহাজ মো. জাহাঙ্গীর কবীর ও সাংগঠনিক সম্পাদক গোলাম সরোয়ার টুকু এবং জেলা মুক্তিযোদ্ধা সংগঠন শোক জানিয়েছেন।সোমবার রাত ১২টায় বরগুনা সার্কিট হাউস মাঠে মরহুমকে গার্ড অব অনার দেয়ার পর জেলার গণকবরে রাষ্টীয় মর্যাদায় তাকে দাফন করা হয়।",20/9/2020,country-news
বাঁশের সাঁকোকে লোহার সেতু দেখিয়ে দরপত্র,"বরগুনার স্থানীয় সরকার প্রকৌশল অধিদফতরের (এলজিইডি) নির্বাহী প্রকৌশলী মো. ফোরকান আহম্মেদ খানের বিরুদ্ধে মোটা অঙ্কের অর্থের বিনিময়ে গায়েরি লোহার সেতু দেখিয়ে পুনরায় সংস্কারের প্রাক্কলন তৈরির অভিযোগ উঠেছে। খাল নেই, ব্রিজও নেই, রয়েছে বাঁশের সাকো। আমতলীর ওই বাঁশের সাঁকোকে আয়রন ব্রিজ দেখিয়ে পুনরায় সংস্কারের প্রাক্কলন তৈরি করে দরপত্র আহ্বান করা হয়েছে। ওই দরপত্র বাতিল করে সরেজমিনে সার্ভে করে পুনরায় প্রাক্কলন তৈরির দাবি জানিয়েছেন ভুক্তভোগীরা। এ সব গায়েরি ব্রিজের খবরে এলাকার মানুষের মাঝে তীব্র প্রতিক্রিয়া দেখা দিয়েছে। তারা এমন অনিয়মের সাথে জড়িতদের শাস্তি দাবি করেছেন।



জানা যায়, বরগুনা স্থানীয় সরকার প্রকৌশল অধিদফতর ২০২০-২১ অর্থবছরে আইবিআরপি প্রকল্পের আওতায় ওটিএম পদ্ধতিতে ২৮ জুলাই ৮টি প্যাকেজে ৩৩টি আয়রন ব্রিজের পুনরায় সংস্কারের দরপত্র আহ্বান করে। যার প্রাক্কলন ব্যয় দরপত্রে উল্লেখ নেই। আগামী ৬ সেপ্টেম্বর ওই দরপত্রে অংশগ্রহণের শেষ দিন। ওই দরপত্র নোটিশ প্রকাশিত হওয়ার পর বেরিয়ে আসে অনিয়মের তথ্য। ৩৩টি ব্রিজের মধ্যে ২৫টি আমতলী উপজেলার হলদিয়া, গুলিশাখালী ও আমতলী সদর ইউনিয়নে ও আটটি ব্রিজ তালতলী উপজেলায়। ওই দরপত্রের নোটিশে উল্লেখ আছে আমতলী উপজেলার হলদিয়া ইউনিয়নের বাঁশবুনিয়া খালের দক্ষিণ তক্তাবুনিয়া মাধ্যমিক বিদ্যালয়ের সামনে আয়রন ব্রিজ। অপর দিকে একই স্কুলের সামনে একই ব্রিজ নাশবুনিয়া খালে দেখানো হয়েছে। দৃশ্যত নাশবুনিয়া নামে কোনো খাল নেই। দক্ষিণ তক্তাবুনিয়া গ্রামের বৃদ্ধ সুশান্ত হাওলাদার ও আবদুল গণি গাজী বলেন, নাশবুনিয়া নামে হলদিয়া ইউনিয়নে কোনো খাল আছে তা জানা নেই। একই ইউনিয়নের তুজির বাজার ও রামজির বাজার নামক স্থানে দুটি ব্রিজ পুনরায় সংস্কারের কথা উল্লেখ রয়েছে ওই নোটিশে। কিন্তু তুজির বাজার ও রামজির বাজারের সামনের হলদিয়া খালে কোনো ব্রিজ নেই। ওই দুই বাজারের খালে রয়েছে বাঁশের সাঁকো। এলাহিয়া দাখিল মাদ্রাসার সামনে ও দক্ষিণ রাওঘা কেরাতুল কোরান মাদ্রাসার সামনে ব্রিজ পুনরায় সংস্কার করার কথা বলা হয়েছে, কিন্তু ওই দুই মাদ্রাসার সামনের খালে ব্রিজ নেই। ওখানেও রয়েছে বাঁশের সাঁকো। জানা গেছে, তত্ত্বাবধায়ক সরকারের আমলে হলদিয়া ইউনিয়নে ছয়টি ব্রিজের দরপত্র আহ্বান করা হয়। কিন্তু ঠিকাদার একটি ব্রিজ নির্মাণ করে বাকি পাঁচটি ব্রিজ নির্মাণ না করে এলজিইডি কর্তৃপক্ষের যোগসাজশে কাগজকলমে নির্মাণ দেখিয়ে সমুদয় টাকা আত্মসাৎ করেছেন। বর্তমানে ওই ছয়টি ব্রিজের নামে পুনরায় সংস্কার দেখিয়ে দরপত্র আহ্বান করেছেন নির্বাহী প্রকৌশলী।অভিযোগ রয়েছে, বরগুনা নির্বাহী প্রকৌশলী (এলজিইডি) ফোরকান আহম্মেদ খান মোটা অঙ্কের অর্থের বিনিময়ে ওই ৩৩টি ব্রিজ এলাকা সরেজমিন সার্ভে না করেই পুনরায় সংস্কারের প্রাক্কলন তৈরি করে কোটি কোটি টাকা আত্মসাতের পথ উন্মুক্ত করে দিয়েছেন। এছাড়া ওই ৩৩টি ব্রিজের পুনরায় সংস্কারের প্রাক্কলন তৈরিতে রয়েছে নানাবিধ অনিয়ম।সাধারণ ঠিকাদাররা অভিযোগ করেন, প্রভাবশালী ঠিকাদারকে কাজ পাইয়ে দেয়ার জন্য প্রচলিত পদ্ধতিতে দরপত্র আহ্বান না করে ওটিএম পদ্ধতিতে দরপত্র আহ্বান করেছেন বরগুনা নির্বাহী প্রকৌশলী। ওটিএম পদ্ধতিতে এমন শর্ত জুড়ে দিয়েছেন, এতে সাধারণ ঠিকাদারদের দরপত্রে অংশগ্রহণের সুযোগ নেই বলে দাবি করেন তারা। তারা আরও অভিযোগ করেন, দরপত্রের নোটিশে প্রাক্কলন ব্যয় উল্লেখ নেই। ওই প্রাক্কলনের ব্যয় একমাত্র নির্বাহী প্রকৌশলী নিজেই জানেন। বরগুনা নির্বাহী প্রকৌশলী ফোরকান আহম্মদ খানের এমন অনিয়ম ও দুর্নীতির বিরুদ্ধে রুখে দাঁড়িয়েছেন সাধারণ ঠিকাদাররা। তারা ওই সব গায়েরি ব্রিজ পুনরায় সংস্কারের দরপত্র বাতিল ও জড়িতদের দৃষ্টান্তমূলক শাস্তি দাবি করে প্রতিবাদ সভা ও মানববন্ধন কর্মসূচি পালন করেছেন।আমতলী ঠিকাদার সমিতির সভাপতি জিএম ওসমানী হাসান বলেন, তত্ত্বাবধায়ক সরকারের আমলে আমতলী উপজেলায় অন্তত ৫৫টি আয়রন ব্রিজের দরপত্র হয়েছিল। ওই ব্রিজগুলোর মধ্যে কিছু ব্রিজ নির্মাণ না করেই টাকা আত্মসাৎ করেছেন। এখন আবার ওই ব্রিজগুলোই পুনরায় সংস্কার দেখিয়ে প্রাক্কলন তৈরি করে দরপত্র আহ্বান করা হয়েছে।স্থানীয় সরকার প্রকৌশল অধিদফতর বরগুনার নির্বাহী প্রকৌশলী মো. ফোরকান আহম্মেদ খান বলেন, এ ব্রিজগুলো পুনরায় সংস্কারের প্রাক্কলন আমি তৈরি করিনি। এর দায়ভার আমার নয়। স্থানীয় সরকার মন্ত্রণালয়ের প্রধান প্রকৌশলী ও প্রজেক্ট পরিচালকের নির্দেশে এ দরপত্র আহ্বান করা হয়েছে।",20/9/2020,country-news
"ফেসবুকে অশ্লীল পোস্ট, প্রতিকার না পেয়ে তরুণীর আত্মহত্যার চেষ্টা","ফেসবুকে আপত্তিকর লেখা ও ছবি আপলোড করায় তাইমুন নামে এক যুবকের বিরুদ্ধে জিডি করেছিলেন এক তরুণী। কিন্তু এ বিষয়ে পুলিশ কোনো পদক্ষেপ না নেয়ায় বিষ পানে আত্মহত্যার চেষ্টা করেছেন ওই তরুণী।



অভিযুক্ত যুবক তাইমুন বরগুনা সদর উপজেলার ফুলঝুড়ি ইউনিয়নের ছোট গৌরীচন্না গ্রামের মীর নজরুল ইসলাম খোকনের ছেলে।তরুণীর মা জানান, প্রতিবেশী তাইমুন দুটি ফেসবুক আইডি থেকে ২৬ ও ২৮ আগস্ট তার মেয়েকে নিয়ে আপত্তিকর পোস্ট দেয়। সে আমার মেয়ে ও আমাদের মান-সম্মান নষ্ট করেছে। ৩০ আগস্ট বরগুনা থানায় এ বিষয়ে একটি জিডি করি। কিন্তু পুলিশ কোনো ব্যবস্থা না নেওয়ায় আমার মেয়ে মনের কষ্টে ও লজ্জায় শুক্রবার সন্ধ্যায় কীটনাশক পান করে আত্মহত্যার পথ বেঁচে নেয়। আমরা দেখতে পেয়ে দ্রুত বরগুনা জেনারেল হাসপাতালে ভর্তি করালে ডাক্তার ওয়াশ করে বিষমুক্ত করেন। এখনও আমার মেয়ে হাসপাতালে।তিনি আরও বলেন, পাঁচদিনেও পুলিশ জিডির তদন্ত কিংবা ঘটনাস্থলে যায়নি।বরগুনা থানার ভারপ্রাপ্ত কর্মকর্তা (তদন্ত) শহিদুল ইসলাম যুগান্তরকে বলেন, একজন এএসআইকে ব্যবস্থা নেওয়ার জন্য দায়িত্ব দেওয়া হয়েছে। সে কি করেছে খোঁজ নিয়ে জানাব।
",20/9/2020,country-news
রিফাত হত্যা: তিন আসামির পক্ষে যুক্তিতর্ক উপস্থাপন,"বরগুনায় আলোচিত রিফাত শরীফ হত্যা মামলার প্রাপ্তবয়স্ক ১০ আসামির বিরুদ্ধে রাষ্ট্রপক্ষের যুক্তিতর্ক উপস্থাপন শেষে আসামি পক্ষের আইনজীবীদের যুক্তিতর্ক শুরু হয়েছে। যুক্তিতর্কের দ্বিতীয় দিনে রিফাত হত্যা মামলার তিন আসামির আইনজীবী যুক্তিতর্ক উপস্থাপন করেছেন। এক আসামির আংশিক যুক্তিতর্ক উপস্থাপন করা হয়।



মঙ্গলবার সকাল ১০টা থেকে জেলা ও দায়রা জজ আদালতের বিচারক মো. আছাদুজ্জামানের আদালতে যুক্তিতর্ক উপস্থাপন শুরু হয়ে বিকাল ৪টায় শেষ হয়। যুক্তিতর্ক চলমান রেখে আদালত মুলতবি করেন বিচারক। এর আগে রাষ্ট্রপক্ষ ১০ আসামির বিরুদ্ধে যুক্তিতর্ক উপস্থাপন করেছেন।রাষ্ট্রপক্ষের আইনজীবী এম মজিবুল হক কিসলু যুগান্তরকে বলেন, রিফাতের স্ত্রী আয়শা সিদ্দিকা মিন্নিসহ প্রাপ্তবয়স্ক ১০ আসামির বিরুদ্ধে রাষ্ট্রপক্ষ সঠিক যুক্তি তুলে ধরেছেন। এরপর সোমবার থেকে আসামি পক্ষে আইনজীবীরা যুক্তিতর্ক উপস্থাপন শুরু করেন। এ মামলায় ৭৬ জন সাক্ষী আদালতে সাক্ষ্য দিয়েছেন। এর আগে সোমবার মামলার প্রধান আসামি রিফাত ফরাজীর পক্ষে তার আইনজীবীরা যুক্তিতর্ক শেষ করেন।বাকি আসামিদের যুক্তিতর্ক শেষ হলে বিচারক এ মামলার রায়ের জন্য দিন ধার্য করবেন।চলতি বছরের ১ জানুয়ারি নিহত রিফাতের স্ত্রী আয়শা সিদ্দিকা মিন্নিসহ প্রাপ্তবয়স্ক ১০ আসামির বিরুদ্ধে বরগুনার জেলা ও দায়রা জজ আদালতের বিচারক মো. আছাদুজ্জামান অভিযোগ গঠন করেন।গত বছরের ১ সেপ্টেম্বর নিহত রিফাত শরীফের স্ত্রী আয়শা সিদ্দিকা মিন্নিকে অভিযুক্ত করে প্রাপ্তবয়স্ক ১০ জন আসামি ও অপ্রাপ্ত বয়স্ক কিশোর ১৪ জন আসামির বিরুদ্ধে পৃথক দুটি অভিযোগপত্র আদালতে দাখিল করে পুলিশ।উল্লেখ্য, গত বছরের ২৬ জুন সকাল সাড়ে ১০টায় বরগুনা সরকারি কলেজের সামনে রিফাত শরীফকে কুপিয়ে গুরুতর জখম করে নয়ন বন্ড গ্রুপ। এরপর তাকে বরিশাল শেরেবাংলা মেডিকেল কলেজ হাসপাতালে নেয়ার পর ওই দিন বিকালে মারা যান রিফাত শরীফ। পরদিন ২৭ জুন নিহত রিফাতের বাবা আবদুল হালিম শরীফ বাদী হয়ে বরগুনা থানায় ১২ জনের নাম উল্লেখ করে একটি হত্যা মামলা দায়ের করেন। নয়ন বন্ড পুলিশের বন্দুকযুদ্ধে ২ জুলাই নিহত হয়।",20/9/2020,country-news
একসঙ্গে তিন কন্যা জন্ম দেয়া গৃহবধূর পাশে বরগুনার ডিসি,"দিনমজুরের স্ত্রী সুমনা একসঙ্গে তিন কন্যাসন্তানের জন্ম দিলেও চেয়ারম্যান ও মেম্বারদের টাকা দিতে না পারায় তার ভাগ্যে জোটেনি সরকারি মাতৃত্বকালীন ভাতা। ওই গৃহবধূকে সোমবার দুপুরে আর্থিক সহায়তা দিয়েছেন বরগুনার জেলা প্রশাসক (ডিসি) মোস্তাইন বিল্লাহ।



গৃহবধূ সুমনা বরগুনা সদর উপজেলার ফুলঝুড়ি ইউনিয়নের ছোট গৌরীচন্ন গ্রামের সোহেলের স্ত্রী।জানা গেছে, যুগান্তরের স্টাফ রিপোর্টার এম মজিবুল হক কিসলু গত ২৪ আগস্ট বরগুনা জেলা প্রশাসককে জানান, ১১ মাস আগে সুমনার গর্ভে তিন কন্যাসন্তান জন্ম নেয়। তারা হল সাবিহা, তোহা ও তুশা। ফুলঝুড়ি ইউনিয়নের চেয়ারম্যান গোলাম কিবরিয়াকে টাকা দিতে না পারায় সুমনা মাতৃত্বকালীন ভাতা পাননি। সুমানার স্বামী সোহেল ঢাকায় সামান্য বেতনে দিনমজুরের কাজ করতেন। করোনার কারণে সেই কাজও এখন নেই। তিনটি শিশুসন্তান নিয়ে কষ্টে আছেন সুমনা।জেলা প্রশাসক বিষয়টি আমলে নিয়ে সোমবার দুপুরে তার কার্যালয় তিন কন্যাসন্তানসহ সুমনাকে ডাকেন। এ সময় জেলা প্রশাসক সুমনাকে পাঁচ হাজার টাকা, সন্তানদের জামা কাপড়, সুমনাকে শাড়ি ও ৫০ কেজি চাল দিয়েছেন।জেলা প্রশাসক বলেন, আমি যা দিয়েছি তা প্রধানমন্ত্রীর উপহার। প্রধানমন্ত্রী বলেছেন- একজন মানুষও না খেয়ে থাকবে না। আমি জেনেছি সুমনা তিনটি শিশু নিয়ে মানবেতর জীবনযাপন করছেন। সন্তানদের খেতে দিতে না পারায় তিনি বাবার বাড়ি চলে যান। তাকে আরও আর্থিক সহায়তা করা হবে।",20/9/2020,country-news
"আমতলী উপজেলা চেয়ারম্যানের বিরুদ্ধে অনাস্থা, পাল্টাপাল্টি সংবাদ সম্মেলন","আমতলী উপজেলা চেয়ারম্যানের বিরুদ্ধে সাত ইউনিয়ন চেয়ারম্যান ও পৌর মেয়র অনাস্থা দেয়ায় পাল্টাপাল্টি সংবাদ সম্মেলন করেছে আওয়ামী লীগের দুই গ্রুপ। অনাকাঙ্ক্ষিত ঘটনা ঠেকাতে পুলিশ মোতায়েন করা হয়েছে। উভয়পক্ষের মধ্য উত্তেজনা বিরাজ করেছে।



রোববার বেলা সাড়ে ১২টায় বরগুনা সাংবাদিক ইউনিয়ন কার্যালয় প্রথমে সংবাদ সম্মেলন করেন আমতলী উপজেলা চেয়ারম্যান গোলাম ফোরকান।এ সময় উপস্থিত ছিলেন বরগুনা সদর উপজেলা চেয়ারম্যান মনিরুজ্জামান মনির, পাথরঘাটা উপজেলা চেয়ারম্যান মোস্তফা গোলাম কবির, বেতাগী উপজেলা চেয়ারম্যান মাকসুদুর রহমান ফোরকান, বামনা উপজেলা চেয়ারম্যান সাইতুল ইসলাম লিটন ও তালতলী উপজেলা চেয়ারম্যান রেজবি উল কবিরসহ আওয়ামী লীগের নেতাকর্মীরা।একই স্থানে দুপুর আড়াইটায় সংবাদ সম্মেলন করেন আওয়ামী লীগের অপর অংশ মেয়র গ্রুপের আমতলীর সাতজন ইউপি চেয়ারম্যান।আমতলী উপজেলা চেয়ারম্যান গোলাম সরোয়ার ফোরকান লিখিত বক্তব্যে বলেন, আমার বিরুদ্ধে আমতলীর মেয়র মতিয়ার রহমানের নেতৃত্বে গত ২১ আগস্ট সাত চেয়ারম্যান ও পৌর মেয়র বরগুনা জেলা প্রশাসকের দফতরে যে অনাস্থা প্রস্তাব দিয়েছে তা সম্পূর্ণ উদ্দেশ্য প্রণোদিত এবং ষড়যন্ত্রমূলক।তিনি বলেন, আমার বিরুদ্ধে যেসব অভিযোগ আনা হয়েছে তার একটির ও বিন্দুমাত্র সত্যতা নাই। যদি সত্য হতো তাহলে এই কথিত অনাস্থা প্রস্তাব আনার আগে ওই সব জনপ্রতিনিধিরা মৌখিকভাবে কিংবা আপনাদের গণমাধ্যমে আমার বিরুদ্ধে এ সবের স্বপক্ষে তথ্য-প্রমাণ দিয়ে অন্তত কিছু অভিযোগ তুলে ধরতে পারতেন। এমনকি তারা উপজেলার মাসিক সমন্বয় সভা বর্জন করতে পারতেন।গোলাম সরোয়ার ফোরকান বলেন, এ ধরনের কোনো অভিযোগ ছিল না বলে তারা এটা করার সুযোগ পায়নি। এখন হঠাৎ করে মনগড়া কিছু অভিযোগ তুলে তারা আমার বিরুদ্ধে অনাস্থা প্রস্তাব এনেছেন। এটা সম্পূর্ন উদ্দেশ্য মূলক। উপজেলা বিধিতে কোনো অনাস্থা নেই। আমি যদি কোনো দুর্নীতি করি তাহলে তথ্য উপাত্য দিয়ে জেলা প্রশাসকের কাছে অভিযোগ করতে পারতেন।তিনি বলেন, যারা আমার বিরুদ্ধে অনাস্থা দিয়েছেন। তারাও হাইব্রিড আওয়ামী লীগ। আমি জেলা আওয়ামী লীগের সদস্য। আমার বিরুদ্ধে দলীয় ফোরামে অভিযোগ দিতে পারতেন। আমাকে সমাজে ছোট করার জন্যই আমাকে কথিত অনাস্থা প্রস্তাব দিয়েছে।তিনি আরও বলেন, আমি জনগণের ভোটে উপজেলা চেয়ারম্যান নির্বাচিত হয়েছি। আমি দলের দুর্দিনের একজন নিবেদিত কর্মী। আমার দীর্ঘ রাজনৈতিক জীবনে কোনো অসততার কালিমা নেই। এজন্য ২০০১ সালে প্রধানমন্ত্রী শেখ হাসিনার ছেড়ে দেয়া বরগুনা-৩ আসনে উপ-নির্বাচনে আমাকে দলীয় মনোনয়ন দেয়া হয়েছিল।অনাস্থা প্রদানকারীরা বিএনপি, জামাতপন্থী ও অনুপ্রবেশকারী দাবী করে গোলাম সারোয়ার ফোরকান আরও বলেন, আপনারা নিশ্চয়ই এই অনাস্থা প্রদানকারী চক্রের রাজনৈতিক পরিচয় সম্পর্কে অবহিত আছেন। এদের মধ্যে ২০০২ সালের ২৪ মে আমতলী উপজেলা বিএনপি অনুমোদিত কমিটিতে বর্তমান মেয়র মতিয়ার রহমান ৪৪ নম্বর সদস্য, তার আপন ভাই মজিবর রহমান কোষাধ্যক্ষ, চেয়ারম্যান আক্তারুজ্জামান বাদল খান ৪৫ নম্বর সদস্য, চেয়ারম্যান হারুন অর রশিদ হাওলাদার সহ-সাংগঠনিক সম্পাদক ও আঠারগাছিয়া ইউনিয়ন বিএনপির সাধারণ সম্পাদক, মেয়র মতিয়ার রহমান ও মজিবর রহমানের বোন ফিরোজা বেগম বিএনপির মহিলা বিষয়ক সম্পাদিকা, ভাগিনা আবুল কালাম আজাদ স্বেচ্ছাসেবক দলের সদস্য ছিলেন।তিনি বলেন, তারা আওয়ামী লীগের রাজনীতিতে অনুপ্রবেশকারী। দলে অনুপ্রবেশ করেই অন্য অনুপ্রবেশকারীদের সঙ্গে মিলে পুরনো ও ত্যাগী নেতাকর্মীদের কোনঠাসা করে রাখে। এমনকি উপজেলা মহিলা আওয়ামী লীগের সভানেত্রী পদে নির্বাচিত করেন মতিয়ার রহমান এর স্ত্রী নুসরাত জাহান লিমুকে।অপর দিকে আমতলী উপজেলা চেয়ারম্যান গোলাম সারোয়ার ফোরকানের সংবাদ সম্মেলন শেষ হওয়ার পরপরই দুপুর আড়াইটায় পাল্টা সংবাদ সম্মেলন করে অনাস্থা প্রস্তাবকারীরা। লিখিত বক্তব্য পাঠ করেন চেয়ারম্যান নুরুল ইসলাম। এ সময় উপস্থিত ছিলেন আমতলী উপজেলা ভাইস চেয়ারম্যান মজিবর রহমানসহ সাত ইউপি চেয়ারম্যান।চেয়ারম্যান নুরুল ইসলাম বলেন, গোলাম সারোয়ার ফোরকান আমতলী উপজেলা পরিষদ চেয়ারম্যান নির্বাচিত হওয়ার পর আইন লঙ্ঘন করে তার ইচ্ছামতো খামখেয়ালীভাবে প্রভাব খাটিয়ে উপজেলা পরিষদ পরিচালনা করছেন।এছাড়া সবার পক্ষে তিনি ১০ দফা দাবি জানিয়ে বলেন, উপজেলা চেয়ারম্যান দুর্নীতি ও লুটপাট করেছেন। তার পরিষদে কোনো সদস্য নেই। আমরা সবাই বয়কট করেছি। তার পরিবারের কোনো সদস্য আওয়ামী লীগের সঙ্গে জড়িত নয়। সবাই বিএনপি করেন। এ ছাড়া গোলাম সরোয়ার ফোরকান দলীয় প্রার্থী জিএম দেলোয়ারের বিরুদ্ধে নির্বাচন করে স্বতন্ত্র প্রার্থী হয়ে উপজেলা চেয়ারম্যান নির্বাচিত হন। তিনি নির্বাচন না করলে দলীয় প্রার্থী জিএম দেলোয়ার হোসেন উপজেলা চেয়ারম্যান হতেন। তিনি আবার আমাদের অনুপ্রবেশকারী বলেন।সব ইউপি চেয়ারম্যান বলেন, গোলাম সরোয়ার ফোরকান যতদিন আছেন ততোদিনে আমরা আর আমতলী উপজেলা পরিষদে যাব না। তার মতো দুর্নীতিবাজ চেয়ারম্যানকে উপজেলা পরিষদে দেখতে চাই না।বরগুনার অতিরিক্ত পুলিশ সুপার মোকারম বলেন, একই দলের পাল্টাপাল্টি সম্মেলন। অনাকাঙ্ক্ষিত ঘটনা এড়াতে আমরা অতিরিক্ত পুলিশ মোতায়েন করেছি।",20/9/2020,country-news
মাদ্রাসাছাত্র হত্যা মামলায় কিশোরের ১০ বছরের কারাদণ্ড,"বরগুনায় মাদ্রাসাছাত্রকে গলা কেটে হত্যা মামলায় একই মাদ্রাসার ১৬ বছরের ফেরদৌসকে ১০ বছর সশ্রম কারাদণ্ড ও ২০ হাজার টাকা জরিমানা, অনাদায়ে আরও ছয় মাসের বিনাশ্রম কারাদণ্ডের আদেশ দিয়েছেন আদালত।



বৃহস্পতিবার বরগুনার নারী ও শিশু নির্যাতন দমন ট্রাইব্যুনালের বিচারক হাফিজুর রহমান রায় ঘোষণার সময় আসামি আদালতে উপস্থিত ছিল।বরগুনা সদর উপজেলার কেওড়াবুনিয়া ইউনিয়নে আদাবাড়িয়া গ্রামে মদিনাতুল উলুম কওমিয়া হাফেজিয়া মাদ্রাসার ছাত্র মোবারককে গলা কেটে হত্যা করা হয়।আসামি ফেরদৌস বরগুনা উপজেলার পালের বালিয়াতলী গ্রামের হোসেন তালুকদারের ছেলে।জানা যায়, একই মাদ্রাসায় নিহত মোবারক ও দণ্ডপ্রাপ্ত ফেরদৌস পড়াশোনা করত। একটি মোবাইল ফোন চুরির ঘটনায় ২০১০ সালের ১৭ এপ্রিল গভীর রাতে ওই মাদ্রাসার ছাত্রাবাসে অবস্থানরত ১১ বছরের মোবারককে গলা কেটে হত্যা করা হয়। মোবারকের বাবা পালের বালিয়াতলী গ্রামের সাদেক মোল্লা বাদী হয়ে বরগুনা থানায় অজ্ঞাত আসামি দিয়ে মামলা করেন।পুলিশ সন্দেহ করে ফেরদৌসকে আটক করে। পরে ফেরদৌস ম্যাজিস্ট্রেটের আদালতে দোষ স্বীকার করে জবানবন্দি দেয়।রাষ্ট্রপক্ষের বিশেষ পাবলিক প্রসিকিউটর মোস্তাফিজুর রহমান বাবুল যুগান্তরকে বলেন, এটি একটি নৃশংস হত্যাকাণ্ড। আসামির বয়স ১৬ বছর। শিশু আইনে নাবালককে ১০ বছরের বেশি সাজা দেয়ার বিধান নেই; যে কারণে ফাঁসি দেয়া যায়নি।",20/9/2020,country-news
"রিফাত হত্যা: এক আসামির সাফাই সাক্ষ্য, যুক্তিতর্ক ২৬ আগস্ট","বরগুনার চাঞ্চল্যকর শাহনেওয়াজ রিফাত শরীফ হত্যা মামলায় আসামিদের সাফাই সাক্ষ্য দেয়ার কথা থাকলেও একজন আসামি নিজেই সাফাই সাক্ষ্য দিয়েছে আদালতে। অন্য আসামিরা সাফাই সাক্ষ্য দিতে চাইলেও তারা পক্ষে সাফাই সাক্ষ্যের তালিকা দিতে পারেনি আদালতে।



আসামিপক্ষের আইনজীবীরা সাফাই সাক্ষ্য দেয়ার জন্য আবারও সময় চাইলে বিচারক সময় আবেদন নাকচ করে আগামী ২৬ আগস্ট যুক্তিতর্কের জন্য দিনধার্য করেছেন।সোমবার সকালে বরগুনা জেলা ও দায়রা জজ মো. আছাদুজ্জামানের আদালতে প্রাপ্তবয়স্ক আসামিদের বিচারিক কার্যক্রম শুরু হয়। এ সময় জামিনে থাকা মিন্নি ও বরগুনা কারাগার থেকে রিফাত ফরাজিসহ ৮ জন আসামিকে পুলিশ পাহারায় আদালতে হাজির করা হয়। আসামি মুছা মামলার শুরু থেকেই পলাতক রয়েছে।রাষ্ট্রপক্ষের পিপি অ্যাডভোকেট ভুবন চন্দ্র হাওলাদার যুগান্তরকে বলেন, আসামিরা সাফাই সাক্ষ্য দেয়ার জন্য আদালতে তালিকা দাখিল করার কথা ছিল। কোনো আসামির পক্ষে সাফাই সাক্ষ্যের তালিকা আদালতে দাখিল করতে পারেনি। আসামিপক্ষের আইনজীবীরা সাফাই সাক্ষ্য দেয়ার জন্য সময় প্রার্থনা করলে আদালত তা নাচক করে দেন।তিনি বলেন, আসামি কামরুল আহসান সায়মুন নিজে তার পক্ষে আদালতে সাফাই সাক্ষ্য দিয়ে নিজেকে নির্দোষ দাবি করেন। তাকে আমি জেরা করেছি। এছাড়া কামরুল আহসান সায়মুন ম্যাজিস্ট্রেটের কাছে দোষ স্বীকার করে জবাববন্দি দিয়েছে।তিনি আরও বলেন, দিবালোকে কুপিয়ে রিফাত শরীফকে আসামিরা হত্যা করেছে। এ কারণে আসামিদের পক্ষে হয়তো কেউ সাফাই সাক্ষ্য দিতে চায় না। আগামী ২৬ আগস্ট রাষ্ট্রপক্ষ যুক্তিতর্ক শুরু করবে। রাষ্ট্রপক্ষের যুক্তিতর্ক শেষ হলে আসামি পক্ষের আইনজীবীরা যুক্তিতর্ক শুরু করবেন।আসামি আয়শা সিদ্দিকা মিন্নির আইনজীবী মাহবুবুল বারী যুগান্তরকে বলেন, মিন্নি ও হাচান সাফাই সাক্ষ্য দেবে না। আমরা আদালতে আগেই জানিয়ে দিয়েছি- আমরা ন্যায়বিচার চাই। এ মামলায় মিন্নি সাক্ষী ছিল। তাকে অন্যায়ভাবে আসামি করা হয়েছে। মিন্নি ছিল প্রত্যক্ষ সাক্ষী। মিন্নি সম্পূর্ণ নির্দোষ।উল্লেখ্য, রিফাত হত্যা মামলায় মোট ২৪ জনকে আসামি করে দুটি ভাগে গত বছরের ১ সেপ্টেম্বর চার্জশিট দেয় পুলিশ। এর মধ্যে ১০ জন প্রাপ্তবয়স্ক ও ১৪ জন শিশু আসামি। মামলায় প্রাপ্তবয়স্কদের মধ্যে মিন্নি ও শিশু আসামিদের মোট ৮ জন জামিনে রয়েছে।গত বছরের ২৬ জুন বরগুনা সরকারি কলেজের সামনে রিফাত শরীফকে প্রকাশ্যে কুপিয়ে জখম করে নয়ন বন্ডের গড়া কিশোর গ্যাং বন্ড গ্রুপ। এ ঘটনার ভিডিও সামাজিক যোগাযোগমাধ্যমে ভাইরাল হলে দেশব্যাপী আলোড়ন সৃষ্টি হয়।",20/9/2020,country-news
বরগুনায় রিফাত হত্যা: সাফাই সাক্ষ্য দেবে আসামিরা,"করোনাভাইরাসের কারণে আদালত বন্ধ থাকার পাঁচ মাস পর সোমবার ফের শুরু হয়েছে বরগুনার আলোচিত রিফাত শরীফ হত্যা মামলার বিচারিক কার্যক্রম। আগামী ১৭ আগস্ট আসামিদের সাফাই সাক্ষ্যের জন্য দিন ধার্য করেছেন আদালত।



বুধবার সকালে বরগুনা জেলা ও দায়রা জজ মো. আছাদুজ্জামানের আদালতে প্রাপ্তবয়স্ক আসামিদের বিচারিক কার্যক্রম শুরু হয়। এ সময় জামিনে থাকা মিন্নি ও বরগুনা কারাগার থেকে রিফাত ফরাজিসহ ৮ আসামিকে পুলিশ পাহারায় আদালতে হাজির করা হয়। আসামি মুছা পলাতক রয়েছে।রাষ্ট্রপক্ষের পিপি অ্যাডভোকেট ভুবন চন্দ্র হাওলাদার যুগান্তরকে বলেন, আদালতে ৭৬ জনের দেয়া সাক্ষ্য সোমবার আসামিদের পড়ে শোনানো শুরু হয়। বুধবার বিকাল ৫টা পর্যন্ত আসামিদের সাক্ষ্য পড়ে শোনানো হলে তিনজন সাক্ষীর সাক্ষ্য পড়ে শোনানো হয়েছে।তিনি জানান, অধিকাংশ আসামিই সাফাই সাক্ষ্য দিতে আগ্রহ প্রকাশ করেছে। যারা সাফাই সাক্ষ্য দেবে তাদের তালিকা আদালতে দাখিল করবে। সাফাই সাক্ষ্য শেষ হলে শুরু হবে যুক্তিতর্ক। যুক্তিতর্ক শেষে প্রাপ্তবয়স্ক ১০ আসামির রায় হবে।আয়শা সিদ্দিকা মিন্নির আইনজীবী মাহবুবুল বারী আসলাম যুগান্তরকে বলেন, আসামি মিন্নি ও হাচান সাফাই সাক্ষ্য দেবে না। আমরা ন্যায়বিচার চাই। এ মামলায় মিন্নি সাক্ষী ছিল। মিন্নি সম্পূর্ণ নির্দোষ।উল্লেখ্য, গত বছরের ২৬ জুন বরগুনা সরকারি কলেজের সামনে রিফাত শরীফকে প্রকাশ্যে কুপিয়ে জখম করে নয়ন বন্ডের গড়া কিশোর গ্যাং গ্রুপ। এ ঘটনার ভিডিও সামাজিক যোগাযোগমাধ্যমে ভাইরাল হওয়ায় দেশব্যাপী আলোড়ন সৃষ্টি হয়।রিফাত হত্যা মামলায় মোট ২৪ জনকে আসামি করে দুটি ভাগে গত বছরে ১ সেপ্টেম্বর চার্জশিট দেয় পুলিশ। এর মধ্যে ১০ জন প্রাপ্তবয়স্ক ও ১৪ জন শিশু আসামি। মামলায় প্রাপ্তবয়স্কদের মধ্যে মিন্নি ও শিশু আসামিদের মোট আটজন জামিনে রয়েছে।",20/9/2020,country-news
শেখ কামালের জন্মদিনে বরগুনায় মেধাবীদের শিক্ষা সহায়তা,"বরগুনায় স্পন্দন গ্লোবাল ফাউন্ডেশনের পক্ষ থেকে ২০২০ সালের এসএসসি ও সমমানের পরীক্ষায় জিপিএ-৫ প্রাপ্ত অতি দরিদ্র পরিবারের ৬৫ জন মেধাবীকে শিক্ষা সহায়তা দেয়া হয়েছে।



বুধবার সকালে বঙ্গবন্ধু শেখ মুজিবুর রহমানের জ্যেষ্ঠপুত্র, মুক্তিবাহিনীর অন্যতম সংগঠক শহীদ শেখ কামালের ৭১তম জন্মদিন উপলক্ষে প্রত্যেক শিক্ষার্থীকে নগদ পাঁচ হাজার টাকা করে আর্থিক সহায়তা ও একটি করে উৎসাহমূলক ক্রেস্ট দেয়া হয়।বুধবার বেলা ১১টায় বরগুনা জেলা শিল্পকলা একাডেমিতে এ অনুষ্ঠানের আয়োজন করে স্পন্দন গ্লোবাল ফাউন্ডেশন। এ সময় স্বাধীনতার স্থপতি জাতির জনক বঙ্গবন্ধু শেখ মুজিবুর রহমান ও তার পরিবারের সব শহীদদের আত্মার শান্তি কামনা করে দোয়া-মাহফিলের আয়োজন করা হয়। অনুষ্ঠানে স্পন্দন গ্লোবাল ফাউন্ডেশনের চেয়ারম্যান ও জেলা আওয়ামী লীগের সদস্য এসএম মশিউর রহমান শিহাবের সভাপতিত্বে প্রধান অতিথির বক্তব্য রাখেন বরগুনার জেলা প্রশাসক মোস্তাইন বিল্লাহ।বিশেষ অতিথির বক্তব্য রাখেন বরগুনা সরকারি কলেজের অধ্যক্ষ মতিউর রহমান, সরকারি মহিলা কলেজের অধ্যক্ষ আবদুস সালাম, বরগুনা জেলা আওয়ামী লীগের সহ-সভাপতি হুমায়ুন কবীর, যুগ্ম সাধারণ সম্পাদক ও এনজিও উন্নয়ন ফোরামের সভাপতি আবদুল মোতালেব মৃধা, বরগুনা জেলা যুবলীগের সভাপতি অ্যাডভোকেট কামরুল আহসান মহারাজ, জেলা কৃষক লীগের সভাপতি ও সাবেক ইউপি চেয়ারম্যান এবং জেলা শিল্পকলা একাডেমির সাধারণ সম্পাদক অ্যাডভোকেট মনিরুজ্জামান মনির।",20/9/2020,country-news
ফেসবুকের কল্যাণে বরগুনা হাসপাতালে ‘হাই ফ্লো নেজাল ক্যানোলা’,"সামাজিক যোগাযোগ মাধ্যম ফেসবুকে আবেদনের কল্যাণে বরগুনা জেনারেল হাসপাতালে করোনা রোগীদের সেবায় ৯ লাখ টাকা ব্যয়ে কেনা দুটি ‘হাই ফ্লো নেজাল ক্যানোলা’ মেশিন বসানো হয়েছে। স্থানীয় জনগণের আর্থিক সহায়তায় রোববার এ মেশিন হস্তান্তর করা হয়।



বরগুনা প্রেস ক্লাবের সাবেক সভাপতি আবদুল আলী হিমু, জেলা পরিবেশ আন্দোলনের সেক্রেটারি সাংবাদিক মুশফিক আরিফ, ওয়াশ এসডিজি নাগরিক কমিটির সহ-সভাপতি সাংবাদিক মনির হোসেন কামালের উদ্যোগে ‘আমাদের জন্য আমরা’ স্লোগানে বিভিন্ন শ্রেণি-পেশার মানুষ নিজ নিজ সামর্থ্য অনুযায়ী এ অর্থ দান করেন।সকালে বরগুনা জেলা প্রশাসকের কার্যালয়ে স্থানীয় সামাজিক, সাংস্কৃতিক, রাজনৈতিক, সাংবাদিক ও গণ্যমান্য ব্যক্তিবর্গের উপস্থিতিতে জেলা প্রশাসক মোস্তাইন বিল্লাহ এবং সিভিল সার্জন ডা. মো. হুমায়ুন শাহিন খানের কাছে আনুষ্ঠানিকভাবে মেশিন দুটি হস্তান্তর করা হয়।করোনা ওয়ার্ডের একমাত্র মেডিসিন স্পেশালিস্ট ডা. কামরুল আজাদ বলেন, বরগুনা জেনারেল হাসপাতালে একটি হাই ফ্লো নেজাল ক্যানোলা মেশিন রয়েছে যা রোগীর সংখ্যার তুলনায় একেবারেই অপ্রতুল। জটিল করোনা রোগীদের যখন সাধারণ অক্সিজেন সিলিন্ডারে কাজ হয় না। যেহেতু এ হাসপাতালে সেন্ট্রাল অক্সিজেন মেনিফোল্ড সিস্টেম আছে সেহেতু ‘হাই ফ্লো নেজাল ক্যানোলা’ মেশিন ক্রিটিক্যাল করোনা রোগীদের জন্য অনেকটাই সাপোর্ট দেবে।’তিনি বলেন, ‘সাধারণ সিলিন্ডারের মাধ্যমে প্রতি মিনিটে সাধারণত ১৫ লিটারের বেশি অক্সিজেন দেয়া যায় না। এ কারণে রোগীর অবস্থা খারাপ হয়ে গেলে তখন আইসিইউ প্রয়োজন হয়। কিন্তু এই মেশিনের মাধ্যমে একজন রোগীর জন্য প্রতি মিনিটে ৭০ থেকে ৮০ লিটার পর্যন্ত অক্সিজেন সরবরাহ করা যায়। তাছাড়া আইসিইউ কিংবা ভেন্টিলেটর পদ্ধতিতে যেমন হাইলি স্কিল্ড ম্যানপাওয়ার লাগে, এই মেশিন ব্যবহারে তার প্রয়োজন হয় না। যে কোনো চিকিৎসক, নার্স বা টেকনোলজিস্ট এটা একবার দেখেই ব্যবহার করতে পারেন।’ বরগুনার জেলা প্রশাসক মোস্তাইন বিল্লাহ বলেন, সরকারের পক্ষ থেকে প্রতিটি হাসপাতালেই এ মেশিন পৌঁছানোর প্রক্রিয়া চলমান রয়েছে। তবে সারা দেশে তা পৌঁছতে হয়ত কিছুটা সময় লাগবে। এ সব মেশিন ক্রয়ের জন্য জেলা প্রশাসনের পক্ষ থেকে ১ লাখ টাকা দেয়া হবে জানিয়ে এ উদ্যোগের সঙ্গে সম্পৃক্ত এবং অর্থ দিয়ে সহযোগিতা করেছেন তাদের সবাইকে ধন্যবাদ জানান।",20/9/2020,country-news
বরগুনায় সাংবাদিকের বিরুদ্ধে ডিজিটাল নিরাপত্তা আইনে মামলা,"বরগুনা প্রেস ক্লাব নিয়ে সামাজিক যোগাযোগে কটূক্তি করায় মাহবুবুল আলম মান্নু নামে এক সাংবাদিকের বিরুদ্ধে ডিজিটাল নিরাপত্তা আইনে মামলা করেছেন প্রেস ক্লাবের সাধারণ সম্পাদক আবু জাফর মো. সালেহ। মাহবুবুল আলম মান্নু আমাদের সময়ের বরগুনা জেলা প্রতিনিধি।



জানা গেছে, বরগুনার হোমিও ডাক্তার আবুল কালাম আজাদ কিছু হোমিও ওষুধ নিয়ে পিপিই পরে ৪ জুন বরগুনা প্রেস ক্লাবে হাজির হন। ডাক্তার বলেন, এই হোমিও ওষুধ খেলে করোনা আক্রান্ত হবে না। প্রেস ক্লাবের সভাপতি সঞ্জিব দাস ও সাধারণ সম্পাদক আবু জাফর মো. সালেহ ওই ডাক্তারকে বিশ্বাস করে তার ওষুধ নিয়ে সামাজিক যোগাযোগে পোস্ট দেন।সভাপতি ও সাধারণ সম্পাদক তাদের স্ট্যাটাসে আরও উল্লেখ করেন, ডাক্তার আবুল কালাম আজাদের দোকানে করোনার ওষুধ পাওয়া যাবে। ওই স্ট্যাটাসে মাহবুবুল আলম মান্নু লিখেছেন, বরগুনা প্রেস ক্লাবের কর্ণধারদের কত টাকায় বুকিং করেছে ডাক্তার আজাদ, করোনার ওষুধ পাবলিসিটি করতে। এতে প্রেস ক্লাবের সদস্যরা রুষ্ট হয়ে ৫ জুন বরগুনা থানায় মান্নুর বিরুদ্ধে আবু জাফর মো. সালেহ বাদী হয়ে একটি মামলা দায়ের করেন।সালেহ যুগান্তরকে বলেন, বরগুনা প্রেস ক্লাব ঐতিহ্যবাহী আদি সংগঠন। একটি প্রতিষ্ঠানকে নিয়ে মানহানিকর পোস্ট দেয়া ঠিক হয়নি মান্নুর।মাহবুবুল আলম মান্নু যুগান্তরকে বলেন, হোমিও ওষুধটি নাকি জার্মানির। যদি এই ওষুধে করোনা ভালো হয়, তাহলে জার্মানে করোনায় এতলোক মারা গেল কেন। সরকার অনুমোদনবিহীন ওষুধ প্রেস ক্লাবের কর্তাব্যক্তিরা বিজ্ঞাপন দিয়েছেন। এটা আইনত অপরাধ। আমিও বিশেষ ক্ষমতা আইনে তাদের বিরুদ্ধে মামলা করেছি।বরগুনা থানার ওসি তরিকুল ইসলাম অরুণ যুগান্তরকে বলেন, মামলাটি বুধবার রাতে রেকর্ড করা হয়েছে।",20/9/2020,country-news
বরগুনায় বন কর্মকর্তা চেয়ারম্যান প্রকৌশলীর করোনা শনাক্ত,"বরগুনায় নতুন করে বন কর্মকর্তা, চেয়ারম্যান, প্রকৌশলী ও পুলিশ সদস্যসহ ৫ জনের করোনা শনাক্ত হয়েছে।



বরগুনা সিভিল সার্জন অফিসের নিয়ন্ত্রণ কক্ষের তথ্য মতে, বুধবার সকাল ৮টা পর্যন্ত নতুন করে ৫ জনের শরীরে করোনা শনাক্ত হয়েছে। এদের মধ্য বামনা উপজেলায় বনবিভাগের একজন কর্মকর্তা (৫০) বরগুনার একজন পুলিশ সদস্য রয়েছেন। অন্য ৩ জনের মধ্যে তালতলীর কড়ইবাড়িয়া ইউনিয়ন পরিষদের চেয়ারম্যান (৬৮), বেতাগী পৌরসভার প্রকৌশলী (৫১) ও পাথরঘাটা স্বাস্থ্য কেন্দ্রের মেডিকেল অফিসারের মা (৫২) রয়েছেন।বুধবার সকাল পর্যন্ত জেলায় সুস্থ হয়েছেন ৭৫ জন। চিকিৎসাধীন রয়েছেন ৬৫ জন। এ পর্যন্ত মৃত্যু হয়েছে ২ জন।এ দিকে মঙ্গলবার জ্বর-কাশি নিয়ে হাসপাতালে পরীক্ষার জন্য আসার প্রস্তুতির সময় করোনা উপসর্গ নিয়ে মারা যাওয়া একজন সঙ্গীত শিল্পীর জানাজা ও দাফন স্বাস্থ্য বিধি মেনে প্রশাসন ও যুব রেডক্রিসেন্ট কর্মীরা সম্পন্ন করেন।",20/9/2020,country-news
বরগুনায় ইউপি চেয়ারম্যানের বিরুদ্ধে মেম্বারদের সংবাদ সম্মেলন,"বরগুনা সদর উপজেলার আয়লাপাতাকাটা ইউনিয়নের চেয়ারম্যান আশশাকুর রহমান ফিরোজের বিরুদ্ধে ত্রাণের চাল চুরি, প্রকৃত জেলেদের চাল না দেয়া, সরকারি শিক্ষকদের ভিজিডি চাল দেয়াসহ ১২ দফা অভিযোগ এনে সংবাদ সম্মেলন করেছেন ওই ইউনিয়নের ৯ সদস্য।



রোববার দুপুরে বরগুনা সাংবাদিক ইউনিয়নে সংবাদ সম্মেলন লিখিত অভিযোগ পাঠ করেন প্যানেল চেয়ারম্যান আরিফুর রহমান রেজা।এ সময় উপস্থিত ছিলেন, প্যানেল চেয়ারম্যান-১ সফিকুল ইসলাম পনু, ইউপি সদস্য মো. দেলোয়ার হোসেন, মো. নুরুল ইসলাম, এনায়েত হোসেন, জাকির হোসেন চুন্নু, ফারুক হোসেন, আবদুল খালেক ও সহিদুল ইসলাম।মেম্বরদের ১২ দফা অভিযোগে জানা যায়, সরকারের ৪০ দিনের কর্মসূচি বরাদ্দের সিংহ ভাগ টাকা চেয়ারম্যান আত্মসাৎ করেন। এ বছর ১০৩ জন শ্রমিকের নামে ৯ লাখ ৬৪০ টাকা বরাদ্দ দিয়েছে সরকার। কাজ না করিয়ে সেই টাকা থেকে ১০৩ জন শ্রমিকের ২২ দিনের মজুরি ৪ লাখ ৯ হাজার ৮৫২ টাকা চেয়ারম্যান আত্মসাৎ করেছেন। এ ছাড়া যাদের নাম শ্রমিকের তালিকায় রয়েছে তাদের দ্বারা কাজ করায় না চেয়ারম্যান। গভীর নলকূপ দেয়ার কথা বলে চেয়ারম্যান জনগণের কাছ থেকে লাখ লাখ টাকা হাতিয়ে নিয়েছে।মেম্বররা বলেন, আমরা প্রতিবাদ করলেই আমাদের নামে মামলা দেয়ার ভয় দেখায়।তারা আরও বলেন, চেয়ারম্যান অপসারিত না হলে আমরা ইউনিয়ন পরিষদে আর যাব না। চেয়ারম্যানের সঙ্গে মহিলা মেম্বর হাসির সঙ্গে অনৈতিক সম্পর্কের কারণে বিধি বহির্ভূত তাকে একটি ত্রাণের ঘর দিয়েছেন চেয়ারম্যান।তারা বলেন, সাবেক চেয়ারম্যান মীর নুরুল হক সরকারি টাকায় জনগণের কল্যাণে মোটরসাইকেল দিয়ে একটি অ্যাম্বুলেন্স তৈরি করেন। সেই অ্যাম্বুলেন্সের মোটরসাইকেল খুলে সাইফুল নামের এক চৌকিদারের কাছ থেকে টাকা নায়ে তাকে দিয়েছেন। সরকারি এলজিএসপির টাকা দিয়ে বিধি বহির্ভূতভাবে চেয়ারম্যানের নিজ বাড়ির সীমানা প্রাচীর ও ঘাটলা নির্মাণ করেছেন। এডিবির বরাদ্দের টাকা চেয়ারম্যান কোথায় কীভাবে ব্যয় করেন তা মেম্বররা আদৌ জানেন না।এ ব্যাপারে চেয়ারম্যান আশশাকুর রহমান ফিরোজ যুগান্তরকে বলেন, মেম্বরদের আনিত অভিযোগ সত্য নয়।",20/9/2020,country-news
১০০ মুক্তিযোদ্ধার প্রত্যক্ষ অভিজ্ঞতার বই ‘মুক্তিযুদ্ধের স্মৃতিকথা’,"বরগুনা জেলার ১০০ জন বীর মুক্তিযোদ্ধার মুক্তিযুদ্ধকালীন প্রত্যক্ষ অভিজ্ঞতার আলোকে মুক্তিযুদ্ধের স্মৃতিকথা নামক প্রকাশনার মোড়ক উন্মোচন করা হয়েছে।



বুধবার বেলা সাড়ে ১১টায় বরগুনা জেলা প্রশাসকের সম্মেলন কক্ষে গ্রন্থটির মোড়ক উন্মোচন করেন বরগুনা-১ আসনের সংসদ সদস্য ধীরেন্দ্র দেবনাথ শম্ভু।জেলা প্রশাসক মোস্তাইন বিল্লাহর সভাপতিত্বে মোড়ক উন্মোচন অনুষ্ঠানে উপস্থিত ছিলেন পুলিশ সুপার মো. মারুফ হোসেন, জেলা পরিষদ চেয়ারম্যান মো. দেলোয়ার হোসেন, অতিরিক্ত জেলা প্রশাসক মোহাম্মদ নুর হোসেন সজল, মুক্তিযুদ্ধের স্মৃতিকথার সম্পাদনা সহযোগী সহকারী কমিশনার মারজান হোসাইন, প্রকাশনার সম্পাদক চিত্ত রঞ্জন শীল, বরগুনা প্রেস ক্লাবের সভাপতি সঞ্জিব দাস, বরগুনা সাংবাদিক ইউনিয়নের সভাপতি ও যুগান্তরের স্টাফ রিপোর্টার এম. মজিবুল হক কিসলু, বরগুনা টেলিভিশন সাংবাদিক ফোরামের সভাপতি সোহেল হাফিজ, জেলা মুক্তিযোদ্ধা সংসদের সাবেক কমান্ডার আবদুর রশিদ, বরগুনা জেলা আওয়ামী লীগের সাংগঠনিক সম্পাদক গোলাম সরোয়ার টুকুসহ সাংবাদিক ও মুক্তিযোদ্ধারা। সম্পাদনায় ছিলেন অতিরিক্ত জেলা প্রশাসক মোহাম্মদ নুর হোসেন সজল।মুক্তিযুদ্ধের স্মৃতিকথা সম্পর্কে জেলা প্রশাসক মোস্তাইন বিল্লাহ বলেন, মুক্তিযুদ্ধের স্মৃতিকথা প্রকাশনাটি স্বাধীনতার মহান স্থপতি সর্বকালের সর্বশ্রেষ্ঠ বাঙালি জাতির পিতা বঙ্গবন্ধু শেখ মুজিবুর রহমানের নামে উৎসর্গ করা হয়েছে।তিনি বলেন, ২০০ পাতার বইটিতে রয়েছে বরগুনা জেলার মুক্তিযুদ্ধের ইতিহাস। রয়েছে ১০০ জন মুক্তিযোদ্ধা কীভাবে ১৯৭১ সালে যুদ্ধ করেছেন, তার বর্ণনা।জেলা প্রশাসক বলেন, মুক্তিযুদ্ধের স্মৃতিকথা প্রকাশনার উদ্দেশ্য হল বরগুনার সামাজিকতা, সংস্কৃতি, প্রাকৃতিক সৌন্দর্য এবং এর পাশাপাশি মুক্তিযুদ্ধের সঠিক ইতিহাস সংরক্ষণ করে সাধারণ মানুষের কাছে উপস্থাপন করা। বরগুনার পরবর্তী প্রজন্মের হৃদয়ে মুক্তিযুদ্ধের চেতনা গেঁথে দেয়ার লক্ষ্যে মুক্তিযুদ্ধের স্মৃতিকথা প্রকাশনা হাতে নেই। উপকূলীয় জেলা বরগুনার রয়েছে মুক্তিযুদ্ধের গৌরবোজ্জ্বল ইতিহাস। বইটি পড়ে নতুন প্রজন্ম এই ইতিহাস জানবে। জেলায় রয়েছে নবম সেক্টরাধীন বুকাবুনিয়া সাব-সেক্টর।প্রধান অতিথি বরগুনা-১ আসনের সংসদ সদস্য ধীরেন্দ্র দেবনাথ শম্ভু বলেন, মুক্তিযুদ্ধের সময় এই জেলার অনেক ইতিহাস। যুদ্ধকালীন আমি পটুয়াখালী জেলার ছাত্রলীগের সহ-সভাপতি ছিলাম। ওই সময় পাকবাহিনীরা আমার বাবাকে হত্যা করে। স্বাধীনতা যুদ্ধের সব কৃতিত্ব জাতির জনকের।তিনি বলেন, বরগুনা আওয়ামী লীগের অনেক সিনিয়ররা ছিলেন, তারা এখন নেই। এখন সিনিয়র আমরা। তিনি মুক্তিযুদ্ধের সময় যাদের অনেক ভূমিকা ছিল তাদেরকে স্মরণ করেন। তার মধ্যে আবদুর রব সেরনিয়াবাদ অন্যতম। মুক্তিযুদ্ধের স্মৃতিকথা প্রকাশনায় জেলা প্রশাসক ও তাকে যারা সহযোগিতা করেছেন তাদেরকে তিনি ধন্যবাদ জানান।",20/9/2020,country-news
বরগুনায় মুক্তিযুদ্ধের স্মৃতিকথা প্রকাশনার মোড়ক উন্মোচন করবেন ডিসি,"বরগুনা জেলার ১০০ জন বীর মুক্তিযোদ্ধার মুক্তিযুদ্ধকালীন প্রত্যক্ষ অভিজ্ঞতার আলোকে মুক্তিযুদ্ধের স্মৃতিকথা নামক প্রকাশনার মোড়ক উন্মোচন হবে বুধবার সকালে। বরগুনা জেলা প্রশাসকের সম্মেলন কক্ষে গ্রন্থটির মোড়ক উন্মোচন করবেন জেলা প্রশাসক মোস্তাইন বিল্লাহ।



মুক্তিযুদ্ধের স্মৃতিকথা সম্পর্কে জেলা প্রশাসক মোস্তাইন বিল্লাহ যুগান্তরকে বলেন, উপকূলীয় জেলা বরগুনার রয়েছে মুক্তিযুদ্ধের গৌরবোজ্জ্বল ইতিহাস। এ জেলায় রয়েছে নবম সেক্টরাধীন বুকাবুনিয়া সাব-সেক্টর। যথাযথ সংরক্ষণের অভাবে হয়তো একদিন বিস্মৃত হয়ে যেত মুক্তিযুদ্ধের বর্ণিল ঘটনা। জাতির শ্রেষ্ঠ সন্তান বীর মুক্তিযোদ্ধাদের প্রত্যক্ষ অভিজ্ঞতার আলোক রচিত ‘মুক্তিযুদ্ধের স্মৃতিকথা’ জেলা প্রশাসনের পক্ষ থেকে মুজিববর্ষের অনন্য উপহার।তিনি বলেন, এই স্মৃতিকথা বর্তমান ও ভবিষ্যৎ প্রজন্মের নিকট বীর মুক্তিযোদ্ধাদের মহান আত্মত্যাগের চিত্র তুলে ধরবে। মহান মুক্তিযুদ্ধের অকাট্য দলিল হিসেবে সমৃদ্ধ করবে বাংলাদেশের ইতিহাস মুক্তিযুদ্ধের চেতনা বাস্তবায়ন ও জাতির পিতার স্বপ্নের সোনার বাংলা বিনির্মাণে সহায়ক হবে।মুক্তিযুদ্ধ গবেষক ও বইটির সম্পাদক চিত্তরঞ্জন শীল বলেন, স্বাধীনতার পর থেকে বিভিন্ন ঘাত-প্রতিঘাত ও রাজনৈতিক পটপরিবর্তনের কারণে মুক্তিযুদ্ধের বীরত্বগাথা স্মৃতি হারিয়ে যেতে বসেছিল। যে রক্তের ঋণে আবদ্ধ এই বাংলাদেশ তার প্রতি শ্রদ্ধা নিবেদনের জন্যই জেলা প্রশাসনের এই মহতী উদ্যোগ। এই ব্যতিক্রমী উদ্যোগের মাধ্যমে মুক্তিযোদ্ধারা আবারও ফিরে গিয়েছেন ১৯৭১-এর যুদ্ধকালীন দিনগুলোর কাছে।",20/9/2020,country-news
কবুতর চুরির অপবাদে লোহার পাইপে বেঁধে কিশোরকে পিটিয়ে জখম,"কবুতর চুরির অপবাদে সজিব নামের এক কিশোরকে লোহার পাইপের সঙ্গে হাত বেঁধে পিটিয়ে জখম করেছে কিরণ ও তার বাবা নিজাম সিকদার। এ ঘটনায় কিরণকে গ্রেফতার করেছে পুলিশ।



শুক্রবার বরগুনা সদর উপজেলার এম বালিয়াতলী ইউনিয়নের পরীরখাল গ্রামে এ ঘটনা ঘটলেও সোমবার ভিডিও ভাইরাল হলে বিষয়টি জানাজানি হয়।জানা যায়, ওই গ্রামের নিজাম সিকদারের ছেলে কিরণ কবুতর পালন করে। বৃহস্পতিবার তার কবুতর চুরি হয়। শুক্রবার সকালে কিরণ ও তার বাবা নিজাম সিকদার একই গ্রামের জলিলের ছেলে সজিবকে ধরে পরীরখাল বাজারে নিয়ে আসে। শত মানুষের সামনে কবুতর চুরির অপবাদে সজিবকে লোহার পাইপের সঙ্গে পিছনে হাত বেঁধে কিরণ ও তার বাবা নিজাম সিকদার বেধড়ক পিটিয়ে রক্তাক্ত জখম করে। বর্বরতার দৃশ্য শত মানুষ দেখে ভিডিও ধারণ করলেও কেহ প্রতিবাদ করতে সাহস পায়নি।সজিবের মা রেণু বেগম যুগান্তরকে বলেন, আমি একজন মা হয়ে ছেলের নির্যাতন চোখের সামনে দেখতে হয়েছে। স্থানীয় ভাবে কারো কাছে বিচার না পেয়ে ছেলেকে বরগুনা জেনারেল হাসপাতালে ভর্তি করে বরগুনা থানায় লিখিত অভিযোগ দিয়েছি।বরগুনা প্রেস ক্লাবের সাবেক সভাপতি হাচান ঝন্টু যুগান্তরকে বলেন, এই বর্বরতার উপযুক্ত বিচার হওয়া উচিৎ।বরগুনার অতিরিক্ত পুলিশ সুপার মো. শাহজাহান হোসেন বলেন, আমরা কিরণের মায়ের অভিযোগ রেকর্ড করেছি। এ ঘটনায় জড়িত কিরণকে সোমবার গ্রেফতার করা হয়েছে। অপরাধী যেই হোক কোনো ছাড় দেয়া হবে না।",20/9/2020,country-news
বরগুনায় আরও ৯ জনের করোনা শনাক্ত,"বরগুনায় আরও ৯ জনের শরীরে করোনা পজিটিভ শনাক্ত হয়েছে। এ নিয়ে জেলায় মোট আক্রান্তের সংখ্যা ৭৭ জন।



বরগুনার সিভিল সার্জন অফিস সূত্রে বৃহস্পতিবার এ তথ্য জানা গেছে।নতুন আক্রান্তদের মধ্যে ডিএসবির একজন সদস্য, সদর উপজেলার একজন স্বাস্থ্য কর্মী, জেলা প্রশাসক অফিসের মেশিন অপারেটর ও তার স্ত্রী, সদর উপজেলার কেওড়াবুনিয়া গ্রামের একজন, আমতলী পৌরসভার ৭নং ওয়ার্ডের ২ জন, আমতলী সদর ইউনিয়নের চলাভাঙ্গা গ্রামের একজন ও পাথরঘাটার কাকচিড়ার এক গৃহবধূ রয়েছেন।জেলায় মোট সুস্থ হয়েছেন ৪৪ জন। চিকিৎসাধীন ৩৩ জন। মারা গেছে ২ জন।",20/9/2020,country-news
বরগুনায় ভিজিএফের চাল আত্মসাতে ২ চেয়ারম্যান ও ৪ মেম্বার বরখাস্ত,"বরগুনা সদর উপজেলায় সরকারদলীয় দুই ইউনিয়নের চেয়ারম্যান ও চারজন মেম্বারকে সাময়িক বরখাস্ত করেছে স্থানীয় সরকার পল্লী উন্নয়ন ও সমবায় মন্ত্রণালয়।



ওই মন্ত্রণালয়ের উপসচিব মোহাম্মদ ইফতেখার আহমেদ চৌধুরীর স্বাক্ষরিত পৃথক ছয়টি প্রজ্ঞাপন মঙ্গলবার দুপুরে বরগুনা জেলা প্রশাসকের কার্যালয় পৌঁছে।সাময়িক বহিষ্কৃত চেয়ারম্যান দুজন হলেন এম বালিয়াতলী ইউনিয়নের চেয়ারম্যান মো. শাহনেওয়াজ সেলিম ও নলটোনা ইউনিয়নের চেয়ারম্যান হুমায়ূন কবির। মেম্বাররা হলেন নলটোনা ইউনিয়নের হারুন, হানিফ, সংরক্ষিত আসনের রাণী ও সাবিনা।স্থানীয় সরকার পল্লী উন্নয়ন ও সমবায় মন্ত্রণালয়, স্থানীয় সরকার বিভাগ ইউনিয়ন পরিষদ-১ শাখার ইস্যুকৃত চিঠিতে জানা যায়, তাদের বিরুদ্ধে নিয়ম বহির্ভূতভাবে মৎস্য ভিজিএফের চাল ৮০ কেজির স্থলে ৬০ কেজি প্রদান, তালিকার বাইরে অন্যান্যদের চাল প্রদানসহ দুইজন গ্রাম পুলিশকে চাল প্রদানের অভিযোগ প্রমাণিত হয়েছে।এ ব্যাপারে বরগুনার জেলা প্রশাসক মোস্তাইন বিল্লাহ যুগান্তরকে বলেন, মঙ্গলবার দুপুরে আমরা প্রজ্ঞাপন পেয়েছি। আমি সদর উপজেলা নির্বাহী কর্মকর্তাকে জানিয়ে দিয়েছি। তিনি ওই দুই ইউনিয়নের প্যানেল চেয়ারম্যান থেকে দুইজনকে দায়িত্ব দিবেন।সাময়িক বরখাস্তকৃত চেয়ারম্যান দুজনের সঙ্গে মোবাইলে ফোনে যোগাযোগের চেষ্টা করে তাদের পাওয়া যায়নি।",20/9/2020,country-news
বরগুনায় আগুনে ১২ দোকান পুড়ে ছাই,"বরগুনা পৌর শহরের বাকালি পট্টিতে অগ্নিকাণ্ডে পুড়ে গেছে ১২টি ব্যবসা প্রতিষ্ঠান।



বৃহস্পতিবার রাত সাড়ে ৭ টার দিকে অগ্নিকাণ্ডের সূত্রপাত হয়। প্রত্যক্ষদর্শীরা জানান, মুদি দোকান বিসমিল্লাহ স্টোর থেকে বৈদ্যুতিক শর্টসার্কিট মাধ্যমে আগুনের সূত্রপাত ঘটে। মুহূর্তেই মধ্যে আগুন আশে পাশের দোকানগুলোতে ছড়িয়ে পড়ে। মুদি, ওষুধের দোকান ও জুতার দোকানসহ ১২টি ব্যবসা প্রতিষ্ঠার পুড়ে ছাই হয়ে যায়।খবর পেয়ে ফায়ার সার্ভিসের কর্মীরা ঘটনাস্থলে এসে আগুন নিয়ন্ত্রণে আনেন। বরগুনা ফায়ার সার্ভিসের উপপরিচালক সোহেল মায়া যুগান্তরকে বলেন, বিদ্যুতের শর্টসার্কিটের মাধ্যমে বিসমিল্লাহ স্টোর থেকে আগুনের সূত্রপাত ঘটে। মুহূর্তের মধ্যে আশেপাশের দোকানগুলোতে আগুন ছড়িয়ে পড়ে। আগুনে ১২ টি দোকান পুড়ে ছাই হয়েছে। ঘণ্টাব্যাপী চেষ্টা চালিয়ে আগুন নিয়ন্ত্রণে আনা হয়। ",20/9/2020,country-news
বাঁশের সাঁকোকে লোহার সেতু দেখিয়ে দরপত্র,"বরগুনার স্থানীয় সরকার প্রকৌশল অধিদফতরের (এলজিইডি) নির্বাহী প্রকৌশলী মো. ফোরকান আহম্মেদ খানের বিরুদ্ধে মোটা অঙ্কের অর্থের বিনিময়ে গায়েরি লোহার সেতু দেখিয়ে পুনরায় সংস্কারের প্রাক্কলন তৈরির অভিযোগ উঠেছে। খাল নেই, ব্রিজও নেই, রয়েছে বাঁশের সাকো। আমতলীর ওই বাঁশের সাঁকোকে আয়রন ব্রিজ দেখিয়ে পুনরায় সংস্কারের প্রাক্কলন তৈরি করে দরপত্র আহ্বান করা হয়েছে। ওই দরপত্র বাতিল করে সরেজমিনে সার্ভে করে পুনরায় প্রাক্কলন তৈরির দাবি জানিয়েছেন ভুক্তভোগীরা। এ সব গায়েরি ব্রিজের খবরে এলাকার মানুষের মাঝে তীব্র প্রতিক্রিয়া দেখা দিয়েছে। তারা এমন অনিয়মের সাথে জড়িতদের শাস্তি দাবি করেছেন।



জানা যায়, বরগুনা স্থানীয় সরকার প্রকৌশল অধিদফতর ২০২০-২১ অর্থবছরে আইবিআরপি প্রকল্পের আওতায় ওটিএম পদ্ধতিতে ২৮ জুলাই ৮টি প্যাকেজে ৩৩টি আয়রন ব্রিজের পুনরায় সংস্কারের দরপত্র আহ্বান করে। যার প্রাক্কলন ব্যয় দরপত্রে উল্লেখ নেই। আগামী ৬ সেপ্টেম্বর ওই দরপত্রে অংশগ্রহণের শেষ দিন। ওই দরপত্র নোটিশ প্রকাশিত হওয়ার পর বেরিয়ে আসে অনিয়মের তথ্য। ৩৩টি ব্রিজের মধ্যে ২৫টি আমতলী উপজেলার হলদিয়া, গুলিশাখালী ও আমতলী সদর ইউনিয়নে ও আটটি ব্রিজ তালতলী উপজেলায়। ওই দরপত্রের নোটিশে উল্লেখ আছে আমতলী উপজেলার হলদিয়া ইউনিয়নের বাঁশবুনিয়া খালের দক্ষিণ তক্তাবুনিয়া মাধ্যমিক বিদ্যালয়ের সামনে আয়রন ব্রিজ। অপর দিকে একই স্কুলের সামনে একই ব্রিজ নাশবুনিয়া খালে দেখানো হয়েছে। দৃশ্যত নাশবুনিয়া নামে কোনো খাল নেই। দক্ষিণ তক্তাবুনিয়া গ্রামের বৃদ্ধ সুশান্ত হাওলাদার ও আবদুল গণি গাজী বলেন, নাশবুনিয়া নামে হলদিয়া ইউনিয়নে কোনো খাল আছে তা জানা নেই। একই ইউনিয়নের তুজির বাজার ও রামজির বাজার নামক স্থানে দুটি ব্রিজ পুনরায় সংস্কারের কথা উল্লেখ রয়েছে ওই নোটিশে। কিন্তু তুজির বাজার ও রামজির বাজারের সামনের হলদিয়া খালে কোনো ব্রিজ নেই। ওই দুই বাজারের খালে রয়েছে বাঁশের সাঁকো। এলাহিয়া দাখিল মাদ্রাসার সামনে ও দক্ষিণ রাওঘা কেরাতুল কোরান মাদ্রাসার সামনে ব্রিজ পুনরায় সংস্কার করার কথা বলা হয়েছে, কিন্তু ওই দুই মাদ্রাসার সামনের খালে ব্রিজ নেই। ওখানেও রয়েছে বাঁশের সাঁকো। জানা গেছে, তত্ত্বাবধায়ক সরকারের আমলে হলদিয়া ইউনিয়নে ছয়টি ব্রিজের দরপত্র আহ্বান করা হয়। কিন্তু ঠিকাদার একটি ব্রিজ নির্মাণ করে বাকি পাঁচটি ব্রিজ নির্মাণ না করে এলজিইডি কর্তৃপক্ষের যোগসাজশে কাগজকলমে নির্মাণ দেখিয়ে সমুদয় টাকা আত্মসাৎ করেছেন। বর্তমানে ওই ছয়টি ব্রিজের নামে পুনরায় সংস্কার দেখিয়ে দরপত্র আহ্বান করেছেন নির্বাহী প্রকৌশলী।অভিযোগ রয়েছে, বরগুনা নির্বাহী প্রকৌশলী (এলজিইডি) ফোরকান আহম্মেদ খান মোটা অঙ্কের অর্থের বিনিময়ে ওই ৩৩টি ব্রিজ এলাকা সরেজমিন সার্ভে না করেই পুনরায় সংস্কারের প্রাক্কলন তৈরি করে কোটি কোটি টাকা আত্মসাতের পথ উন্মুক্ত করে দিয়েছেন। এছাড়া ওই ৩৩টি ব্রিজের পুনরায় সংস্কারের প্রাক্কলন তৈরিতে রয়েছে নানাবিধ অনিয়ম।সাধারণ ঠিকাদাররা অভিযোগ করেন, প্রভাবশালী ঠিকাদারকে কাজ পাইয়ে দেয়ার জন্য প্রচলিত পদ্ধতিতে দরপত্র আহ্বান না করে ওটিএম পদ্ধতিতে দরপত্র আহ্বান করেছেন বরগুনা নির্বাহী প্রকৌশলী। ওটিএম পদ্ধতিতে এমন শর্ত জুড়ে দিয়েছেন, এতে সাধারণ ঠিকাদারদের দরপত্রে অংশগ্রহণের সুযোগ নেই বলে দাবি করেন তারা। তারা আরও অভিযোগ করেন, দরপত্রের নোটিশে প্রাক্কলন ব্যয় উল্লেখ নেই। ওই প্রাক্কলনের ব্যয় একমাত্র নির্বাহী প্রকৌশলী নিজেই জানেন। বরগুনা নির্বাহী প্রকৌশলী ফোরকান আহম্মদ খানের এমন অনিয়ম ও দুর্নীতির বিরুদ্ধে রুখে দাঁড়িয়েছেন সাধারণ ঠিকাদাররা। তারা ওই সব গায়েরি ব্রিজ পুনরায় সংস্কারের দরপত্র বাতিল ও জড়িতদের দৃষ্টান্তমূলক শাস্তি দাবি করে প্রতিবাদ সভা ও মানববন্ধন কর্মসূচি পালন করেছেন।আমতলী ঠিকাদার সমিতির সভাপতি জিএম ওসমানী হাসান বলেন, তত্ত্বাবধায়ক সরকারের আমলে আমতলী উপজেলায় অন্তত ৫৫টি আয়রন ব্রিজের দরপত্র হয়েছিল। ওই ব্রিজগুলোর মধ্যে কিছু ব্রিজ নির্মাণ না করেই টাকা আত্মসাৎ করেছেন। এখন আবার ওই ব্রিজগুলোই পুনরায় সংস্কার দেখিয়ে প্রাক্কলন তৈরি করে দরপত্র আহ্বান করা হয়েছে।স্থানীয় সরকার প্রকৌশল অধিদফতর বরগুনার নির্বাহী প্রকৌশলী মো. ফোরকান আহম্মেদ খান বলেন, এ ব্রিজগুলো পুনরায় সংস্কারের প্রাক্কলন আমি তৈরি করিনি। এর দায়ভার আমার নয়। স্থানীয় সরকার মন্ত্রণালয়ের প্রধান প্রকৌশলী ও প্রজেক্ট পরিচালকের নির্দেশে এ দরপত্র আহ্বান করা হয়েছে।",20/9/2020,country-news
"দ্বন্দ্বের জেরে আমতলীর ইউএনকে বদলি, যুবলীগ নেতার জামিন","বরগুনার আমতলী শহর যুবলীগের সভাপতি আরিফুল হাসানের সঙ্গে দ্বন্দ্বের জেরে উপজেলা নির্বাহী অফিসার মনিরা পারভীনকে পিরোজপুরে বদলি করা হয়েছে। অপরদিকে যুবলীগ নেতা আরিফুল হাসানকে বুধবার জেলা ও দায়রা জজ আদালতের বিচারক মো. আছাদুজ্জামান জামিন দিয়েছেন।



মঙ্গলবার জনপ্রশাসন মন্ত্রণালয়ের সিনিয়র সহকারী সচিব শেখ রাসেল হাসান স্বাক্ষরিত এক বিজ্ঞপ্তিতে বরগুনা জেলার আমতলীর উপজেলা নির্বাহী কর্মকর্তা মনিরা পারভিনকে পিরোজপুরে অতিরিক্ত জেলা প্রশাসক (সার্বিক) হিসেবে যোগদান করতে বলা হয়েছে। মনিরা পারভিন আমতলীতে উপজেলা নির্বাহী কর্মকর্তা হিসেবে কর্মরত আছেন।গত ৮ আগস্ট তুচ্ছ ঘটনাকে কেন্দ্র করে পৌর যুবলীগ সভাপতি ও জেলা পরিষদ সদস্য আইনজীবী আরিফুল হাসান আরিফকে আমতলী লঞ্চঘাট থেকে আটক করে পুলিশে সোপর্দ করেন উপজেলার নির্বাহী কর্মকর্তা মনিরা পারভীন। ৯ আগস্ট যুবলীগ নেতা আরিফসহ অজ্ঞাত ১১-১২ জনকে আসামি করে সরকারি কাজে বাধা ও হত্যাচেষ্টায় তিনি নিজে বাদী হয়ে আমতলী থানায় একটি মামলা করেন। ওই মামলায় আরিফ ও তার সহকারী রায়হানকে ২৬ ঘণ্টা পর গ্রেফতার দেখিয়ে জেলহাজতে পাঠানো হয়।এ ঘটনায় উপজেলা নির্বাহী কর্মকর্তা ব্যাপক সমালোচনার মুখে পড়েন। আমতলী উপজেলা আওয়ামী লীগের একাংশ ওই দিন সন্ধ্যায় ঘটনার প্রতিবাদ ও ইউএনও মনিরা পারভীনকে প্রত্যাহারের দাবিতে বিক্ষোভ মিছিল ও সমাবেশ করে। ১৩ আগস্ট ‘আমরা মুক্তিযোদ্ধার সন্তানের’ ব্যানারে জেলা শহরের টাউনহল গোল চত্বরে অবস্থান ধর্মঘট কর্মসূচি পালন করা হয়। কর্মসূচি থেকে ইউএনও মনিরা পারভীনের প্রত্যাহার দাবিতে আন্দোলনের কর্মসূচি দেয়া হয়।১৬ আগস্ট রোববার দুপুরে বরগুনা-১ আসনের সংসদ সদস্য ধীরেন্দ্র দেবনাথ শম্ভু জেলা প্রশাসক মোস্তাইন বিল্লাহর মধ্যস্থতায় ইউএনও মনিরা পারভীন ও যুবলীগ নেতা আরিফের বিরোধের বিষয়টি মীমাংসা করেন। এর একদিন পর মঙ্গলবার মনিরা পারভীনের বদলির আদেশ আসে। অপরদিকে বরগুনার জেলা ও দায়রা জজ মো. আসাদুজ্জামান আরিফ ও রায়হানকে জামিন দেন।বরগুনার জেলা প্রশাসক মোস্তাইন বিল্লাহ মনিরা পারভীনের বদলির বিষয়টি নিশ্চিত করেছেন। তিনি বলেন, জনপ্রশাসন মন্ত্রণালয়ের প্রকাশিত বিজ্ঞপ্তিতে আমতলীর ইউএনও মনিরা পারভীনকে বদলির আদেশ দেয়া হয়েছে।",20/9/2020,country-news
"ইউএনওর মামলায় যুবলীগ নেতার পক্ষে ৫০ আইনজীবী, জামিন নামঞ্জুর","বরগুনার আমতলী উপজেলা নির্বাহী কর্মকর্তার দায়ের করা মামলায় শহর যুবলীগ নেতা ও জেলা পরিষদ সদস্য আরিফুল হাসান আরিফের জামিন নামঞ্জুর করেছেন আদালত। যুবলীগ নেতার পক্ষে শুনানিতে অংশ নেন ৫০ জন আইনজীবী।



বুধবার দুপুর ১টার দিকে আমতলী জুডিশিয়াল ম্যাজিস্ট্রেট আদালতের বিচারক সাবিক হোসেন জামিন নামঞ্জুর করেন। ৩১ আগস্ট মামলার পরবর্তী তারিখ নির্ধারণ করেছেন আদালত।বুধবার সকালে বরগুনা জেলা আইনজীবী সমিতির সভাপতি ও সম্পাদকের নেতৃত্বে প্রায় ৫০ জন আইনজীবী আরিফের পক্ষে আইনি সহায়তা দিতে আমতলী জুডিশিয়াল ম্যাজিস্ট্রেট আদালতে জামিন শুনানিতে অংশ নেন। দীর্ঘ শুনানি শেষে ম্যাজিস্ট্রেট জামিনের আবেদন নামঞ্জুর করেন।জেলা আইনজীবী সমিতির সম্পাদক মাহবুবুল বারি আসলাম যুগান্তরকে বলেন, আদালতের কাছে আমরা আরিফের পক্ষে জামিন চেয়ে আবেদন করি। আদালতে আমরা বলেছি উপজেলা নির্বাহী অফিসার নাটক সাজিয়ে ২৮ ঘণ্টা আটকের পর আরিফের বিরুদ্ধে ক্ষমতার অপব্যবহার করে মামলা করেছেন। আরিফ ষড়যন্ত্রের শিকার। উপজেলা নির্বাহী কর্মকর্তা তার ক্ষমতার অপব্যবহার করেছেন। এমনকি তিনি প্রকাশ্য একজন আইনজীবীকে ‘জানোয়ার' বলে গালিগালাজ করেছেন; যা মানবাধিকার লঙ্ঘনের শামিল। আমরা আরিফের জামিনের জন্য উচ্চ আদালতে (জেলা ও দায়রা জজ আদালত) আবেদন করব।উল্লেখ্য, ৮ আগস্ট দুপুর ২টার দিকে আমতলী লঞ্চঘাটে আমতলী উপজেলা নির্বাহী অফিসার মনিরা পারভীন ও যুবলীগ নেতা আরিফের মধ্য কথাকাটাকাটি হয়। ওই সময় আরিফকে পুলিশের হাতে দেন উপজেলা নির্বাহী অফিসার মনিরা পারভীন। ২৮ ঘণ্টা পর রোববার বিকালে ওই উপজেলা নির্বাহী অফিসার বাদী হয়ে আরিফসহ তিনজনের বিরুদ্ধে সরকারি কাজে বাধা ও হত্যাচেষ্টায় আমতলী থানায় একটি মামলা করেন। পুলিশ সেই মামলায় আরিফ ও রায়হানকে গ্রেফতার দেখিয়ে ৯ আগস্ট সন্ধ্যায় আমতলী আদালতের মাধ্যমে জেলহাজতে প্রেরণ করে।এরপর বরগুনা জেলা যুবলীগের সাধারণ সম্পাদক সাহাবুদ্দিন সাবু এক প্রেস বিজ্ঞপ্তিতে জানান, আমতলী উপজেলা নির্বাহী অফিসার মিথ্যা মামলা দিয়ে আরিফকে জেলহাজতে পাঠিয়েছেন। জেলা যুবলীগ মিথ্যা মামলা প্রত্যাহার ও আরিফের নিঃশর্ত মুক্তি চাইছে।",20/9/2020,country-news
প্রেমের বিয়ে মেনে না নেয়ায় আত্মহত্যা,"বরগুনার আমতলী উপজেলায় প্রেমের বিয়ে মেনে না নেয়ায় বাবা-মায়ের সঙ্গে অভিমান করে ছেলে বেলাল আকন গলায় ফাঁস দিয়ে আত্মহত্যা করেছে বলে অভিযোগ পাওয়া গেছে।



সোমবার রাতে উপজেলার চাওড়া ইউনিয়নের পাতাকাটা গ্রামে এ ঘটনা ঘটে। স্থানীয়রা জানায়, উপজেলার পাতাকাটা গ্রামের দেলোয়ার হোসেন আকনের ছেলে বেলাল আকন গত ৫ বছর ধরে ঢাকায় গার্মেন্টে কাজ করে আসছে। গার্মেন্টে কর্মরত অবস্থায় ঝালকাঠি জেলার আরেক গার্মেন্টকর্মী মিলি আক্তারের সঙ্গে তার প্রেমের সম্পর্ক হয়। বেলাল বাবা-মাকে না জানিয়ে মিলিকে বিয়ে করে।ঈদুল আজহা উপলক্ষে বেলাল বাড়িতে আসে। বেলালের বাবা-মা বিয়ের কথা জেনে ক্ষুব্ধ হন। তারা এ বিয়ে মেনে নিতে নারাজ। এ নিয়ে বেলালের সঙ্গে বাবা-মায়ের কথাকাটাকাটি হয়। এতে বেলাল তাদের সঙ্গে অভিমান করে সোমবার রাতে মামা লিটন মুসুল্লির ঘরের পিছনে গাছের সঙ্গে গলায় ফাঁস দিয়ে আত্মহত্যা করে। বাবা দেলোয়ার হোসেন আকন কান্নাজড়িত কণ্ঠে বলেন, বেলাল এভাবে অভিমান করে আত্মহত্যা করবে তা আমি বুঝতে পারিনি। আমতলী থানার ওসি শাহ আলম হাওলাদার বলেন, বেলালের লাশ উদ্ধার শেষে ময়নাতদন্ত করা হয়। এ ঘটনায় একটি অপমৃত্যু মামলা হয়েছে।
",20/9/2020,country-news
আমতলীর রাজলক্ষ্মীর ক্রেতা নেই!,"বরগুনার আমতলী উপজেলার রাজলক্ষ্মীর কোনো ক্রেতা নেই। রাজলক্ষ্মীকে বিক্রির জন্য মালিক এনামুল আকন অধীর অপেক্ষায় হাটে বসে আছেন। ক্রেতা না থাকায় আক্ষেপ করে তিনি বলেন, এই বাজারে রাজলক্ষ্মীকে বিক্রি করতে না পারলে আর গরু লালন-পালনই করব না।



জানা গেছে, উপজেলার উত্তর টিয়াখালী গ্রামের এনামুল আকন গত তিন বছর ধরে গরু লালন-পালন করে আসছেন। তার খামারে ১২টি গরু রয়েছে। ওই খামারে ২০১৭ সালে রাজলক্ষ্মী জন্ম নেয়। অতি যত্নে লালন-পালন করে বড় করে তোলেন রাজলক্ষ্মীকে। এ বছর কোরবানি উপলক্ষে রাজলক্ষ্মীকে বিক্রির জন্য আমতলী উপজেলার বিভিন্ন হাটে নিয়েছেন কিন্তু কোনো বাজারেই রাজলক্ষ্মীর ক্রেতা নেই।পরপর দুই সপ্তাহে রাজলক্ষ্মীকে হাটে তোলেন। মালিক রাজলক্ষ্মীর দাম হেঁকেছেন ২ লাখ ৬০ হাজার টাকা। কিন্তু প্রাণঘাতী করোনাভাইরাসের কারণে কোরবানির পশুর দাম অনেক কমে গেছে। এর প্রভাব পড়েছে রাজলক্ষ্মীর ওপর।বুধবার রাজলক্ষ্মীকে বাজারে তোলা হলে শুধুই ক্রেতারা এসে দেখে যান এবং উৎসুক জনতা ছবি তোলেন। কিন্তু কেউ দাম হাঁকেন না।রাজলক্ষ্মীর মালিক মো. এনামুল আকন আক্ষেপ করে বলেন, সবাই আমার রাজলক্ষ্মীকে দেখে যান এবং ছবি তোলেন কিন্তু দাম বলেন না। করোনার ভাইরাসের প্রভাবে পশুর দাম কমে গেছে। তাই ক্রেতা পাচ্ছি না। রাজলক্ষ্মীকে এ বছর বিক্রি করতে না পারলে আর গরু লালন-পালন করব না।এ দিকে কোরবানির আর মাত্র দুইদিন বাকি। কিন্তু আমতলীর পশুর হাটে গরুতে সয়লাব হয়ে গেছে। কিন্তু বাজারে তেমন ক্রেতা নেই। বাজারে ক্রেতা কম থাকায় গবাদি পশুর দাম অনেক কম। এ বছর অনেক গরু অবিক্রীত থেকে যাবে এমন দাবি করেন হাট পরিচালক মো. আলাউদ্দিন মৃধা।আমতলী পৌরসভার সবুজবাগ এলাকার রাসেল মিয়া বলেন, ৪০ হাজার টাকায় গরু ক্রয় করেছি। মনে হচ্ছে তুলনামূলকভাবে দাম অনেক কম।তালতলী উপজেলার ঠংপাড়া গ্রামের বাবুল বলেন, বড় গরুর কোনো ক্রেতা নেই। দুইটি গরু নিয়ে এসেছি কেউ দাম বলেন না।আমতলী গরু হাটের ইজারাদার সদর ইউপি চেয়ারম্যান মো. মোতাহার উদ্দিন মৃধা বলেন, করোনাভাইরাসের কারণে পশু কোরবানিতে মানুষের আগ্রহ কম। তাই এ বছর পশুর দাম কম।আমতলী থানার ওসি শাহ আলম হাওলাদার বলেন, সামাজিক ও স্বাস্থ্যবিধি মেনেই কোরবানি উপলক্ষে পশুর বাজারে নিরাপত্তা ব্যবস্থা নিশ্চিত করা হয়েছে। যাতে মানুষ নির্বিঘ্নে পশু ক্রয়-বিক্রয় করে গন্তব্যে পৌঁছতে কোনো সমস্যা না হয়।তিনি আরও বলেন, জাল টাকা শনাক্তকরণ মেশিনসহ সাদা পোশাকে পুলিশ বাজারে কাজ করছে।",20/9/2020,country-news
"রডের বদলে বাঁশ, প্রকাশ্যে ভবন ভেঙ্গে নিয়ে গেলেন ঠিকাদার","রডের বদলে বাঁশের কঞ্চি (টুনি) দিয়ে আমতলী উপজেলার বৈঠাকাটা সরকারি প্রাথমিক বিদ্যালয়ের ওয়াশ ব্লক নির্মাণ করেন সাবেক ছাত্রলীগ আহ্বায়ক ঠিকাদার নুরুজামাল। এ খবর ছড়িয়ে পড়লে মঙ্গলবার ঠিকাদার প্রকাশ্যে তার লোকজন দিয়ে ভবন ভেঙ্গে বাঁশের কঞ্চি সরিয়ে নিয়েছেন।



ভবন ভেঙ্গে বাঁশের কঞ্চি সরিয়ে নিয়ে যাওয়ার দৃশ্য দেখেছেন বিদ্যালয় এলাকার শত-শত মানুষ। স্থানীয়রা রডের বদলে বাঁশ দিয়ে ওয়াশ ব্লক নির্মাণকারী ঠিকাদার নুরজামালকে আইনের আওতায় এনে শাস্তি দাবি করেছেন।জানা গেছে, উপজেলা জনস্বাস্থ্য প্রকৌশল অধিদফতর আমতলীর বৈঠাকাটা সরকারি প্রাথমিক বিদ্যালয়ে ওয়াশ ব্লক নির্মাণের জন্য ২০১৫ সালে দরপত্র আহ্বান করে। ৭ লাখ টাকা ব্যয়ে ওই কাজ পায় আমতলী উপজেলা ছাত্রলীগের সাবেক আহ্বায়ক ঠিকাদার নুরজামাল।ব্লক নির্মাণের শুরুতেই নিম্নমানের সামগ্রী দিয়ে কাজ শুরু করেন নুরজামাল। কাজের শুরুতে বিদ্যালয় কর্তৃপক্ষ এতে বাঁধা দেয়। কিন্তু বিদ্যালয় কর্তৃপক্ষের বাঁধা উপেক্ষা করে প্রভাব খাটিয়ে ঠিকাদার নুরজামাল কাজ করেন। তার ভয়ে বিদ্যালয় কর্তৃপক্ষ কাজ দেখভাল করতে পারেনি।তৎকালীন উপজেলা জনস্বাস্থ্য প্রকৌশলী মো. রেজাউল করিমের সঙ্গে আঁতাত করে ঠিকাদার নিজের ইচ্ছা মাফিক রডের পরিবর্তে বাঁশের কঞ্চি (টুনি) দিয়ে ওয়াশ ব্লক নির্মাণ করেছেন। ২০১৭ সালে ওই কাজ শেষ হয়। ওই সময়ে বিদ্যালয় প্রধান শিক্ষক মোসা. সুলতানা রাজিয়ার কাছে প্রত্যায়ন চায়। কিন্তু কাজের মান ভালো না হওয়ায় তিনি প্রত্যায়ন দেননি এমন দাবি প্রধান শিক্ষকের।ওয়াশ ব্লক নির্মাণের তিন বছরের মাথায় ল্যাট্রিন ও ওয়ালে ফাটল ধরে। ওই ফাটল মেরামতের জন্য উপজেলা প্রাথমিক শিক্ষা অফিস এ বছর ২০ হাজার টাকা বরাদ্দ দেয়। শনিবার ওই ওয়াশ ব্লকের মেরামতের কাজ শুরু করেন রাজ মিস্ত্রি সুলতান হাওলাদার। কাজের শুরু শুরুতেই ওয়াশ ব্লকের ল্যাট্রিন ও ওয়াল ভেঙ্গে পড়ে। এর পরই ল্যাট্রিন থেকে বেড়িয়ে আসে রডের বদলে বাঁশের কাঞ্চি।তাৎক্ষণিক রাজ মিস্ত্রি সুলতান বিদ্যালয়ের প্রধান শিক্ষক ও স্থানীয়দের খবর দেন। বিষয়টি উপজেলা প্রাথমিক শিক্ষা অফিসার মজিবুর রহমানকে জানান শিক্ষকরা। রোববার বিকালে উপজেলা প্রাথমিক শিক্ষা অফিসার মো. মজিবুর রহমান বিদ্যালয় ভাঙ্গা ওয়াশ ব্লক পরিদর্শন করেন। খবর পেয়ে উপজেলা জনস্বাস্থ্য প্রকৌশলী মো. তরিকুল ইসলাম ও ঠিকাদার নুরজামাল গিয়ে ভাঙ্গা ওয়াশ ব্লক থেকে বাঁশের কঞ্চির ল্যাট্রিন ও কঞ্চি সরিয়ে ফেলেন বলে অভিযোগ করেন স্থানীয়রা।এ সময় স্থানীয়দের তোপের মুখে পড়েন তারা। এ খবর বিভিন্ন মহল ও সামাজিক যোগাযোগ মাধ্যমে ছড়িয়ে পড়লে মঙ্গলবার ঠিকাদার নুরজামাল নিজেকে আড়াল করতে নিজে দাঁড়িয়ে থেকে তার লোকজন দিয়ে ওয়াশ ব্লকের অবশিষ্টাংশ ভেঙ্গে বাঁশের কঞ্চি বের করে নিয়ে যান। ঠিকাদারের এমন দৃশ্য অবলোকন করেছেন স্থানীয় শত-শত মানুষ। তারা ঠিকাদার নুরজামালের বিচার দাবি করেছেন।স্থানীয় মুরাদ খান, দেলোয়ার হোসেন ও এনামুল খান বলেন, ঠিকাদার নুরজামাল নিজে দাঁড়িয়ে থেকে তার লোকজন দিয়ে ওয়াশ ব্লকের অবশিষ্টাংশ ভেঙ্গে বাঁশ বের করে নিয়ে গেছেন। ঠিকাদারের এমন অপকর্মের বিচার দাবি করছি।বিদ্যালয় দফতরি মো. শাওন খলিফা বলেন, প্রকৌশলী মো. তরিকুল ইসলাম ও ঠিকাদার নুরজামাল এসে বাঁশ দিয়ে নির্মাণ করা ভেঙ্গে পড়া ল্যাট্রিন সরিয়ে ফেলেছেন। আমি নিষেধ করা সত্ত্বেও তারা শুনেনি। পরে গোপনে আমি ভাঙ্গা ল্যাট্রিনের দুইটি টুকরা লুকিয়ে রেখেছি।রাজ মিস্ত্রি মো. সুলতান হাওলাদার বলেন, মেরামতের কাজ শুরু করা মাত্রই ওয়াশ ব্লকের ল্যাট্রিন ও ওয়াল ভেঙ্গে পড়লে বাঁশের কাঞ্চি দেখতে পাই। ধারণা করা হচ্ছে ওয়াশ ব্লকের ছাদ ঢালাইয়ে রডের বদলে বাঁশের কঞ্চি ব্যবহার করেছে।বিদ্যালয় প্রধান শিক্ষক মোসা. সুলতানা রাজিয়া বলেন, ঠিকাদার নুরজামাল নিজেকে রক্ষায় নিজে দাঁড়িয়ে থেকে তার লোকজন দিয়ে ওয়াশ ব্লক ভেঙ্গে বাঁশের কঞ্চি বের করে নিয়ে গেছেন। আমি তাকে নিষেধ করেছি কর্তৃপক্ষের অনুমতি ছাড়া ভবন ভাঙ্গতে পারেন না কিন্তু তিনি আমার কথা শুনেনি।রডের পরিবর্তে বাঁশ দিয়ে ওয়াশ ব্লক নির্মাণের কথা অস্বীকার করে ঠিকাদার নুরজামাল বলেন, আমাকে ফাঁসানোর জন্য ষড়যন্ত্র করা হচ্ছে। নতুন করে মেরামতের জন্য ওয়াশ ব্লক ভেঙ্গেছি।আমতলী উপজেলা জনস্বাস্থ্য প্রকৌশলী মো. তরিকুল ইসলাম বলেন, ভবন ভেঙ্গে বাঁশ বের করে নিয়ে গেছে তা আমার জানা নেই। তদন্তসাপেক্ষে দ্রুত ব্যবস্থা নেয়া হবে।আমতলী উপজেলা প্রাথমিক শিক্ষা অফিসার মো. মুজিবুর রহমান বলেন, আমি ঘটনাস্থল পরিদর্শন করেছি। ঠিকাদার রডের বদলে বাঁশ দিয়ে ওয়াশ ব্লক নির্মাণ করেছে।আমতলী উপজেলা নির্বাহী অফিসার মনিরা পারভীন বলেন, আমি শুনেছি। বিষয়টি খতিয়ে দেখে কঠোর আইনগত ব্যবস্থা নেয়া হবে।",20/9/2020,country-news
স্কুল নির্মাণে রডের পরিবর্তে বাঁশ!,"বরগুনার আমতলী উপজেলায় বৈঠাকাটা সরকারি প্রাথমিক বিদ্যালয়ের ওয়াস ব্লক নির্মাণে রডের পরিবর্তে বাঁশের কঞ্চি (টুনি) ব্যবহার করার অভিযোগ উঠেছে। এতে নির্মাণের তিন বছরের মাথায় ওয়াস ব্লক ভেঙে পড়ে।



তবে করোনাভাইরাসের কারণে বিদ্যালয় বন্ধ থাকায় শিক্ষার্থীরা দুর্ঘটনার হাত থেকে রক্ষা পেয়েছে। স্থানীয়রা রডের পরিবর্তে বাঁশ দিয়ে ওয়াস ব্লক নির্মাণকারী ঠিকাদার নূর জামালকে আইনের আওতায় এনে শাস্তি দাবি করেছেন।জানা গেছে, উপজেলা জণস্বাস্থ্য প্রকৌশল অধিদফতর আমতলীর বৈঠাকাটা সরকারি প্রাথমিক বিদ্যালয়ে ওয়াস ব্লক নির্মাণের জন্য ২০১৫ সালে দরপত্র আহ্বান করে। সাত লাখ টাকা ব্যয়ে ওই কাজ পায় আমতলী উপজেলা ছাত্রলীগের সাবেক আহ্বায়ক ঠিকাদার নূর জামাল।ব্লক নির্মাণের শুরুতেই নিম্নমানের সামগ্রী দিয়ে কাজ শুরু করেন তিনি। কাজের শুরুতে বিদ্যালয় কর্তৃপক্ষ এতে বাধা দেয়। কিন্তু বিদ্যালয় কর্তৃপক্ষের বাধা উপেক্ষা করে প্রভাব খাটিয়ে ঠিকাদার নূর জামাল কাজ করেন। তার ভয়ে বিদ্যালয় কর্তৃপক্ষ কাজ দেখভাল করতে পারেননি।ঠিকাদার রডের পরিবর্তে বাঁশের কঞ্চি (টুনি) দিয়ে ওয়াস ব্লক নির্মাণ করেছেন।২০১৭ সালে ওই কাজ শেষ হয়। ওই সময়ে বিদ্যালয় প্রধান শিক্ষক সুলতানা রাজিয়ার কাছে প্রত্যয়ন চাওয়া হয়। কিন্তু কাজের মান ভালো না হওয়ায় তিনি প্রত্যায়ন দেননি।ওয়াস ব্লক নির্মাণের তিন বছরের মাথায় লেন্টিন ও ওয়ালে ফাটল ধরে। ওই ফাটল মেরামতের জন্য উপজেলা প্রাথমিক শিক্ষা অফিস ক্ষুদ্র মেরামতের জন্য এ বছর ২০ হাজার টাকা বরাদ্দ দেয়। গত শনিবার ওই ওয়াস ব্লকের মেরামতের কাজ শুরু করে বিদ্যালয় কর্তৃপক্ষ।রাজমিস্ত্রি সুলতান হাওলাদার কাজের শুরু করলেই মুহূর্তের মধ্যে ওয়াস ব্লকের লেন্টিন ও ওয়াল ভেঙে পড়ে। এর পরই লেন্টিন থেকে বেরিয়ে আসে রডের পরিবর্তে বাঁশের কঞ্চি। তাৎক্ষণিক রাজমিস্ত্রি সুলতান বিদ্যালয়ের প্রধান শিক্ষক ও স্থানীয়দের খবর দেন।প্রধান শিক্ষক রড়ের পরিবর্তে রাশের কঞ্চি দেখে উপজেলা প্রাথমিক শিক্ষা অফিসার মজিবুর রহমানকে জানায়।রোববার বিকালে উপজেলা প্রাথমিক শিক্ষা অফিসার মো. মজিবুর রহমান বিদ্যালয় ভাঙা ওয়াস ব্লক পরিদর্শন করেন।খবর পেয়ে উপজেলা জণস্বাস্থ্য প্রকৌশলী মো. তরিকুল ইসলাম ও ঠিকাদার নূর জামাল গিয়ে ভাঙা ওয়াস ব্লক থেকে বাঁশের কঞ্চির লেন্টিন সরিয়ে ফেলেন বলে অভিযোগ করেন স্থানীয়রা। এ সময় তারা স্থানীয়দের তোপের মুখে পড়েন।সোমবার সরেজমিন গিয়ে দেখা গেছে, ওয়াস ব্লকের ভেতরে লেন্টিন ও ওয়াল ভেঙে পড়া নির্মাণসামগ্রী ছড়িয়ে-ছিটিয়ে পড়ে আছে। লেন্টিনের মধ্যে রডের পরিবর্তে বাঁশের কঞ্চি দেয়া আছে।স্থানীয় মুরাদ খান, দেলোয়ার হোসেন ও এনামুল খান বলেন, ঠিকাদার নূর জামাল রডের পরিবর্তে বাঁশের কঞ্চি দিয়ে ওয়াস ব্লক নির্মাণ করেছেন। ঠিকাদার নূর জামালের বিচার দাবি করেন তারা।বিদ্যালয় দফতরি মো. শাওন খলিফা বলেন, প্রকৌশলী মো. তরিকুল ইসলাম ও ঠিকাদার নূর জামাল এসে বাঁশ দিয়ে নির্মাণ করা ভাঙা অংশ সরিয়ে ফেলেছে। আমি নিষেধ করা সত্ত্বেও তারা শুনেনি। পরে গোপনে আমি ভাঙা অংশের দুটি টুকরো লুকিয়ে রেখেছি।রাজমিস্ত্রি মো. সুলতান হাওলাদার বলেন, মেরামতের কাজ শুরু করা মাত্রই ওয়াস ব্লকের লেন্টিন ও ওয়াল ভেঙে পড়েছে। পরে দেখতে পাই লেন্টিনের মধ্যে বাঁশের কঞ্চি।বিদ্যালয় প্রধান শিক্ষক সুলতানা রাজিয়া বলেন, ঠিকাদার নূর জামাল ওয়াস ব্লকে নিম্নমানের সামগ্রী দিয়ে কাজ করেন। ওই সময় আমি নিষেধ করলে আমার সঙ্গে খারাপ আচরণ করেন। আমি তার কাজের কোনো প্রত্যয়ন দিইনি। এখন দেখছি রডের পরিবর্তে বাঁশ দিয়েছে।এ বিষয়ে ঠিকাদার নূর জামাল রডের পরিবর্তে বাঁশ দিয়ে ওয়াস ব্লক নির্মাণের কথা অস্বীকার করে বলেন, আমাকে ফাঁসানোর জন্য ষড়যন্ত্র করা হচ্ছে।আমতলী উপজেলা জনস্বাস্থ্য প্রকৌশলী মো. তরিকুল ইসলাম বলেন, খবর পেয়ে আমি ঘটনাস্থল পরিদর্শন করেছি। তদন্ত সাপেক্ষে দ্রুত ব্যবস্থা নেয়া হবে।আমতলী উপজেলা প্রাথমিক শিক্ষা অফিসার মো. মুজিবুর রহমান বলেন, আমি ঘটনাস্থল পরিদর্শন করেছি। ঠিকাদার রডের পরিবর্তে বাঁশ দিয়ে ওয়াস ব্লক নির্মাণ করেছে। আমতলী উপজেলা নির্বাহী অফিসার মনিরা পারভীন বলেন, বিষয়টি খতিয়ে দেখে কঠোর আইনগত ব্যবস্থা নেয়া হবে।",20/9/2020,country-news
পায়রা নদীর ব্লক সরে ভয়াবহ ভাঙনের মুখে আমতলী পৌর শহর,"পায়রা নদীর ভাঙনের তীব্রতা বৃদ্ধিতে শহররক্ষা বাঁধের সিসি ব্লক সরে যাওয়ায় ভয়াবহ হুমকির মুখে পড়েছে বরগুনার আমতলী পৌর শহর।



গত ২২ বছরেও সংস্কার হয়নি শহররক্ষা বাঁধের সিসি ব্লক। এতে নদীগর্ভে বিলীন হয়ে গেছে অনেক স্থাপনা। দ্রুত সংস্কার করা না হলে বিলীন হয়ে যেতে পারে পাউবো অফিস, খাদ্যগুদাম, মুক্তিযোদ্ধা সরকারি প্রাথমিক বিদ্যালয়, লঞ্চঘাট ও ফেরিঘাটসহ বাড়িঘর। জানা গেছে, ১৯৯৮ সালে আমতলী পৌর শহরকে পায়রা নদীর ভাঙনের হাত থেকে রক্ষায় ফেরিঘাট এলাকা থেকে পাউবোর অফিস পর্যন্ত ১২০০ মিটার শহররক্ষা বাঁধ প্রকল্পের অধীনে সিসি ব্লক স্থাপন করা হয়। ওই সময় নিম্নমানের কাজ করায় অল্পদিনে মধ্যেই ব্লক সরে যেতে থাকে। ঘূর্ণিঝড় সিডর, আইলা, মহাসেন ও রোয়ানু, বুলবুল ও আম্পানের প্রভাবে আমতলী পৌর শহর সংলগ্ন পায়রা নদীর সিসি ব্লক সরে ও ভেঙে যাচ্ছে। এতে ফেরিঘাট, লঞ্চঘাট, কাঠপট্রি, পুরনো লঞ্চঘাট, শ্মশানঘাট ও পানি উন্নয়ন বোর্ড এলাকাসহ সহস্রাধিক বাড়িঘর নদীবক্ষে বিলীন হওয়ার উপক্রম হয়েছে। বরগুনা পানি উন্নয়ন বোর্ড ২০১৪ সালে সিডর প্রকল্পের আওতায় আমতলী পৌর শহরকে পায়রা নদীর ভাঙনের হাত থেকে রক্ষায় ১২০০ মিটার ব্লক মেরামতের কাজ অন্তর্ভুক্ত করে। বিশ্বব্যাংকের অর্থায়নে ঠিকাদারী প্রতিষ্ঠান এমবিইএল ১১৫ মিটার পায়রা নদীর তীর সংরক্ষণে সিসি ব্লক সংস্কার করে অবশিষ্ট কাজ ফেলে রেখে চলে যায়। এতে আরও হুমকির মুখে পড়ে পৌর শহর। গত ২২ বছরে সংস্কার না করায় পায়রার ভাঙনে অধিকাংশ ব্লক নদীগর্ভে বিলীন হয়ে গেছে। এতে বিলীন হয়ে গেছে অনেক স্থাপনা। পায়রা নদীর ভাঙন থেকে আমতলী পৌর শহরকে রক্ষায় দ্রুত শহররক্ষা বাঁধের সিসি ব্লক সংস্কারের দাবি জানিয়েছেন এলাকাবাসী। রোববার পায়রা নদী সংলগ্ন শহররক্ষা বাঁধ এলাকা ঘুরে দেখা গেছে, পায়রা নদীর অস্বাভাবিক জোয়ারের তোড়ে ঢেউ তীরে আছড়ে পড়ছে। এতে ব্লকগুলো সরে যাচ্ছে এবং দুর্বল অনেক ব্লক ভেঙে নদীতে বিলীন হয়ে যাচ্ছে। আমতলী স্লুইসগেট এলাকায় দু’পাশের ব্লক সরে গেছে। বাড়িঘর ভেঙে যাচ্ছে। ফেরিঘাট, শ্মশানঘাট, সবুজবাগ মুক্তিযোদ্ধা সরকারি প্রাথমিক বিদ্যালয়, লঞ্চঘাট ও খাদ্যগুদামসহ সহস্রাধিক বাড়িঘর হুমকির মুখে রয়েছে। পানি উন্নয়ন বোর্ড এলাকায় ব্লক সরে নদীতে বিলীন হয়ে গেছে।শহররক্ষা বাঁধ এলাকায় ফার্নিচার ব্যবসায়ী শিপন মিস্ত্রি বলেন, পূর্ব থেকেই নদী ভেঙে সরে যেত। সিডরের প্রভাবে ব্লক সরে গিয়ে নদী ভাঙনের তীব্রতা আরও বৃদ্ধি পেয়েছে। এতে এ এলাকায় বসবাসরত মানুষের দুর্ভোগ আরও ঘনিভূত হয়েছে। তিনি আরও বলেন, খাদ্যগুদাম ঘাটসহ এলাকার অনেক ঘরবাড়ি ভেঙে নদীতে বিলীন হয়ে গেছে।লঞ্চঘাট এলাকার ইসমাইল হোসেন ও নজির হোসেন বলেন, ব্লক সরে পায়রা নদীতে বিলীন হওয়ায় লঞ্চঘাট,পানি উন্নয়ন বোর্ড এলাকাসহ পৌর শহর হুমকির মুখে পড়েছে। অতিদ্রুত ব্লক সংস্কার করা না হলে তীর ভেঙে বাড়িঘর নদীতে বিলীন হয়ে যাবে। দ্রুত পায়রা নদীতে ব্লক দিয়ে সংস্কারের দাবি জানাই।আমতলী পৌর মেয়র মতিয়ার রহমান বলেন, পায়রা নদীর ভাঙনে প্রতিদিনই পৌর শহরের আয়তন ছোট হচ্ছে। ভাঙনে বহু স্থাপনা হুমকির মুখে পড়েছে। পুরনো সিসি ব্লক সরে নদীতে বিলীন হয়ে গেছে। দ্রুত শহররক্ষা বাঁধ সংস্কার করা না হলে ভাঙনের ভয়াবহতা আরও বৃদ্ধি পাবে। 
তিনি আরও বলেন, এ শহরকে রক্ষায় তিন কিলোমিটার পায়রা নদীর তীরে সিসি ব্লক নির্মাণ করা প্রয়োজন। সংশ্লিষ্ট মন্ত্রণালয়ের কাছে দ্রুত সিসি ব্লক নির্মাণের দাবি জানাই। বরগুনা পানি উন্নয়ন বোর্ডের সহকারী নির্বাহী প্রকৌশলী মো. আজিজুর রহমান সুজন, আমতলী পৌর শহররক্ষায় শহররক্ষা বাঁধের ডিবিপি উপস্থাপন করা হয়েছে। প্রকল্প পাস হয়ে আসলে দ্রুত কাজ শুরু করা হবে।",20/9/2020,country-news
আমতলীর বাজারে বিক্রি হচ্ছে নিষিদ্ধ পিরানহা,"আমতলীর বাজারে বিক্রি হচ্ছে নিষিদ্ধ বিষাক্ত পিরানহা মাছ। এ মাছ বিক্রি বন্ধে সংশ্লিষ্ট কর্তৃপক্ষের কোনো পদক্ষেপ নেই। দ্রুত এ মাছ বিক্রি বন্ধের দাবী জানিয়েছেন সচেতন নাগরিকরা।



জানা গেছে, ২০০৮ সালে পিরানহা মাছ চাষ, আহরণ, সংরক্ষণ, পরিবহন ও বিপনন নিষিদ্ধ করে সরকার। কিন্তু নিষেধাজ্ঞা উপেক্ষা করে ময়মনসিংহ, যশোর ও কিশোরগঞ্জের অসাধু মৎস্য ব্যবসায়ীরা পিরানহা মাছ চাষ করছে এবং দক্ষিণাঞ্চলে রফতানি করছে।আর দক্ষিণাঞ্চলের পাইকারী মৎস্য ব্যবসায়ীরা অল্পমূল্যে এ মাছ ক্রয় করে গ্রামের সাধারণ মানুষের কাছে সামুদ্রিক রূপচাঁদা বলে বিক্রি করছে। গ্রামের নিম্ন ও মধ্যবিত্ত মানুষ না বুঝে এ মাছ ক্রয় করছে। তাদের ধারণা এ মাছ বিষাক্ত হলেও রান্না করলে ওই বিষ আগুনের তাপে নষ্ট হয়ে যায়।সোমবার আমতলী উপজেলার চুনাখালী, গাজীপুর, গুলিশাখালী, কলাগাছিয়া ও তালুকদার বাজারসহ বিভিন্ন বাজার ঘুরে দেখা গেছে, মাছের স্টল ও সড়কের পাশে বিষাক্ত পিরানহা মাছ বিক্রি চলছে, ১৩০ থেকে ১৬০ টাকা কেজি।তালুকদার বাজরের ক্রেতা মাসুম বলেন, রূপচাঁদা মাছ বলে বিক্রেতা জাকির আমার কাছে এ মাছ বিক্রি করেছে। আমিও তার কথায় বিশ্বাস করে কিনে এনেছি।কুকুয়া ইউনিয়নের আনসার বাহিনীর কমান্ডার বাবলু বলেন, মানুষ না বুঝে নিষিদ্ধ রাক্ষসী পিরানহা মাছ কিনে নিয়ে যাচ্ছে। দ্রুত সংশ্লিষ্ট কর্তৃপক্ষের কাছে এ মাছ বিক্রি বন্ধের দাবী জানাই।মাছ বিক্রেতা জাকির হোসেন পিরানহা মাছকে সামদ্রিক রূপচাঁদা বলে বিক্রির কথা স্বীকার করে বলেন, আড়ৎ মালিকরা প্রশাসনের সামনে আমাদের কাছে বিক্রির জন্য দিচ্ছে, তাই আমরাও গ্রামে বিক্রি করছি।নাম প্রকাশে অনিচ্ছুক কয়েকজন ক্ষুদ্র মৎস্য ব্যবসায়ী বলেন, উপজেলা মৎস্য অফিসের লোকজনকে ম্যানেজ করেই পিরানহা মাছ রূপচাঁদা হিসেবে বিক্রি করা হচ্ছে। তারা আরও বলেন, উপজেলা মৎস্য অফিস তো এ মাছ বিক্রি নিষিদ্ধ তা আমাদের কখনো বলেনি।আমতলী মৎস্য আড়ৎ মালিক বারেক প্যাদা বলেন, প্রশাসনের নজর ফাঁকি দিয়ে আমতলীসহ দক্ষিণাঞ্চলে বিভিন্ন আড়তে টনে টনে পিরানহা মাছ বিক্রি হচ্ছে। কিন্তু এই মাছ বিক্রি নিষিদ্ধ হওয়ায় আমার আড়তে সংরক্ষণ করি না।আমতলী থানার ওসি শাহ আলম হাওলাদার বলেন, এ বিষয়ে খোঁজখবর নিয়ে নিষিদ্ধ পিরানহা মাছ পরিবহন ও বিক্রি বন্ধে প্রয়োজনীয় ব্যবস্থা নেয়া হবে।আমতলী উপজেলা সিনিয়র মৎস্য কর্মকর্তা মাহবুবুল আলম বলেন, পিরানহা মাছ চাষ, আহরণ, সংরক্ষণ, পরিবহন ও বিপনন সম্পূর্ণ নিষিদ্ধ। এ মাছ কেউ চাষ ও বিক্রি করলে তার বিরুদ্ধে আইনগত ব্যবস্থা নেয়া হবে। তিনি বলেন, পিরানহা মাছ ক্রয়-বিক্রয় বন্ধে বিভিন্ন বাজারে অভিযান পরিচালনা করা হচ্ছে।",20/9/2020,country-news
আমতলীতে করোনায় ইউপি চেয়ারম্যানের মৃত্যু,"বরগুনার আমতলী উপজেলা আড়পাঙ্গাশিয়া ইউনিয়ন পরিষদ চেয়ারম্যার একেএম নুরুল হক তালুকদার (৫৮) করোনাভাইরাসে আক্রান্ত হয়ে মারা গেছেন।



শনিবার সকালে ঢাকার বারডেম হাসপাতালের করোনা ইউনিটে চিকিৎসাধীন অবস্থায় তিনি মৃত্যুবরণ করেছেন। তিনি আড়পাঙ্গাশিয়া ইউনিয়নের তিনবার নির্বাচিত চেয়ারম্যান ছিলেন।জানা গেছে, উপজেলার আড়পাঙ্গাশিয়া ইউনিয়ন পরিষদ চেয়ারম্যান একেএম নুরুল হক তালুকদার গত ২৪ জুন জ্বর, সর্দি, কাশি ও শ্বাসকষ্ট নিয়ে আমতলী উপজেলা স্বাস্থ্য কমপ্লেক্সে ভর্তি হন। তার শরীরের অবস্থার অবনতি হলে তাকে ওই দিন উন্নত চিকিৎসার জন্য ঢাকার বারডেম হাসপাতালে পাঠানো হয়। বৃহস্পতিবার তার নমুনা আমতলী স্বাস্থ্যবিভাগ সংগ্রহ করে ঢাকার আইইসিডিআরে পাঠিয়ে দেয়।ওই দিন রাতে তাকে বারডেম হাসপাতালে ভর্তি করে আইসিইউতে নেয়া হয়। ২৭ জুন আমতলী উপজেলা স্বাস্থ্য কমপ্লেক্সে প্রতিবেদন আসে তিনি করোনায় আক্রান্ত। আইসিইউতে চিকিৎসাধীন থাকা অবস্থায় তিনি শনিবার সকালে মৃত্যুবরণ করেন।আমতলী থানার ওসি শাহ আলম হাওলাদার বলেন, স্বাস্থ্যবিধি মেনে চেয়ারম্যানের মরদেহ দাফনের সব প্রস্তুতি নেয়া হয়েছে।আমতলী উপজেলা নির্বাহী অফিসার মনিরা পারভীন বলেন, সরকার ঘোষিত স্বাস্থ্যবিধি মেনে চেয়ারম্যানের মরদেহ দাফন করা হবে।",20/9/2020,country-news
চাঁদা না পেয়ে সড়ক কেটে দিল চেয়ারম্যানের বাহিনী,"দুই লাখ টাকা চাঁদা না পেয়ে সরকারি সড়ক কেটে দিল বরগুনার আমতলী উপজেলার হলদিয়া ইউনিয়ন পরিষদের চেয়ারম্যান শহীদুল ইসলাম মৃধার সন্ত্রাসী বাহিনী। এতে গুরুদল বঙ্গবন্ধু মাধ্যমিক বিদ্যালয়ের একাডেমিক কাম সাইক্লোন শেল্টারের পাঁচতলা ভবনের নির্মাণ সামগ্রী পরিবহন করতে না পারায় নির্মাণ কাজ বন্ধ হয়ে গেছে। ভোগান্তিতে পড়েছে ওই ইউনিয়নের সাত গ্রামের ২০ হাজার মানুষ।



ওই ভবন নির্মাণের কাজ পায় পটুয়াখালীর ঠিকাদারি প্রতিষ্ঠান হাজী অ্যান্ড কহিনুর এন্টারপ্রাইজ। এ বছর ফেব্রুয়ারিতে ঠিকাদার জাহাঙ্গীর বিশ্বাস নির্মাণ কাজ শুরু করেন। ঠিকাদারের সহযোগী আফজাল মিয়া, জাকারিয়া ও হামিম এবং স্থানীয়রা অভিযোগ করেন, শুরুতেই মালামাল পরিবহনে বাধা দেয় শহীদুল মৃধার সন্ত্রাসী বাহিনী (৮-১০ জনের এ দলের নেতৃত্বে জুয়েল রাঢ়ী ও রেজাউল মোল্লা)। ওই সময় তারা চেয়ারম্যানের নির্দেশে দক্ষিণ তক্তাবুনিয়া সড়কে বেড়া দিয়ে মালামাল পরিবহনে বাধা দেয়। বিদ্যালয়ের প্রধান শিক্ষক পরশিয়া বেগম বিষয়টি উপজেলা নির্বাহী কর্মকর্তাকে জানালে তিনি সেখানে এসে সড়কের বেড়া তুলে দেন। আফজাল মিয়া ও জাকারিয়া বলেন, চার মাস ধরে নির্মাণ কাজ ভালোই চলছিল। শুক্রবার আরও নির্মাণ সামগ্রী আনা হয়। সামগ্রী বোঝাই জাহাজ বাঁশবাড়িয়া খালে নোঙর করা রয়েছে। খবর পেয়ে জুয়েল রাঢ়ী ও রেজাউল মোল্লা দুই লাখ টাকা চাঁদা চায়। না দিলে সড়ক দিয়ে মালামাল পরিবহন করতে দেবে না বলে জানিয়ে দেয়। বুধবার জুয়েল ও রেজাউলসহ ৮-১০ জন সন্ত্রাসী সড়ক কেটে দেয়। ঠিকাদার জাহাঙ্গীর বিশ্বাস বলেন, নির্মাণ সামগ্রী পরিবহন করতে না পেরে নির্মাণ কাজ বন্ধ রয়েছে। ৭ দিন ধরে জাহাজ খালে নোঙর করা।বৃহস্পতিবার সরেজমিন গিয়ে দেখা গেছে, দক্ষিণ তক্তাবুনিয়া সড়কটি কাটা। কাটা স্থানে গাছের গুঁড়ি ফেলে স্থানীয় লোকজন চলাচল করছে। বিকল্প সড়ক না থাকায় যানবাহন চলাচল করতে পারছে না। নির্মাণ সামগ্রী বোঝাই জাহাজ খালে নোঙর করা। ভবন নির্মাণ কাজ বন্ধ। স্থানীয়রা জানান, সড়ক কাটতে নিষেধ করলে তাদের সন্ত্রাসীরা জীবননাশের হুমকি দিয়েছে। বিষয়টি ইউপি চেয়ারম্যানকে জানালেও তিনি কর্ণপাত করেননি। বিদ্যালয়ের প্রধান শিক্ষক পরশিয়া বেগম বলেন, আজ (বৃহস্পতিবার) এ বিষয়ে বরগুনা জেলা প্রশাসক ও উপজেলা নির্বাহী কর্মকর্তার কাছে লিখিত অভিযোগ দিয়েছি।জানতে চাইলে জুয়েল রাঢ়ী চাঁদা দাবির কথা অস্বীকার করেন। তিনি মুঠোফোনে যুগান্তরকে বলেন, নির্মাণ সামগ্রী পরিবহনে বাধা দেয়ার জন্য সড়ক কাটা হয়নি। বক্স কালভার্ট নির্মাণের জন্য সড়ক কাটা হয়েছে। তবে কালভার্ট নির্মাণ সামগ্রী না এনে সড়ক কেটে দেয়ার বিষয়ে জানতে চাইলে তিনি জবাব দেননি।হলদিয়া ইউনিয়ন পরিষদ চেয়ারম্যান মো. শহীদুল ইসলাম মৃধা অভিযোগ অস্বীকার করে বলেন, বক্স কালভার্ট নির্মাণের জন্য সড়ক কাটার সময় আমার সহযোগী জুয়েল রাঢ়ীকে ঠিকাদারের লোকজন মারধর করেছে। জুয়েল বর্তমানে হাসপাতালে চিকিৎসাধীন। আমতলী থানার ওসি মো. শাহ আলম হাওলাদার বলেন, এ বিষয়ে লিখিত অভিযোগ পেয়েছি। তদন্ত সাপেক্ষে আইনগত ব্যবস্থা নেয়া হবে। আমতলী উপজেলা নির্বাহী কর্মকর্তা মনিরা পারভীন বলেন, বিদ্যালয় ভবন নির্মাণ কাজে বাধা মেনে নেয়া হবে না। তিনি আরও বলেন, ওই সড়কে বক্স কালভার্ট নির্মাণের কথা রয়েছে। তবে বিদ্যালয় ভবনের মালামাল পরিবহনের জন্য বিকল্প সড়ক না করে সড়ক কেটে দিলে তা অন্যায়।",20/9/2020,country-news
"আমতলীতে ব্রিজ ভেঙ্গে ইট বোঝাই ট্রলি নদীতে, আহত ২","বরগুনার আমতলীতে ব্রিজ ভেঙ্গে ইট বোঝাই ট্রলি নদীতে পড়ে গেছে। এতে ওই ট্রলির চালক রাসেল ও হেলপার ইয়াসিন আহত হয়। আহতদের স্থানীয়রা উদ্ধার করে প্রাথমিক চিকিৎসা দিয়েছে।



বুধবার সকাল সাড়ে ৮টার দিকে আমতলী উপজেলার আমড়াগাছিয়ায় এ ঘটনা ঘটে।জানা গেছে, ২০০৬ সালে স্থানীয় সরকার প্রকৌশল বিভাগ আমড়াগাছিয়া নদীতে আমড়াগাছিয়া বাজারের সংলগ্ন স্থানে আয়রন ব্রিজ নির্মাণ করে। নির্মাণের ১০ বছরের মাথায় ২০১৬ সালে ব্রিজটির মাঝখানের অংশ ভেঙ্গে পড়ে। তাৎক্ষণিক ওই ব্রিজের ভাঙ্গা অংশ স্থানীয় সরকার প্রকৌশল বিভাগ মেরামত করে। মেরামত করার পরে ওই ব্রিজ দিয়ে বড় যানবাহন চলাচল নিষিদ্ধ করে দেয় স্থানীয় সরকার প্রকৌশল বিভাগ। কিন্তু প্রকৌশল বিভাগের নিষেধ উপেক্ষা করে ট্রাক ও ট্রলির মালিকরা ওই ব্রিজ দিয়ে যানবাহন চলাচল করতে থাকে।বুধবার সরেজমিন দেখা গেছে, ব্রিজের মধ্যের অংশ ভেঙ্গে নদীতে পড়ে আছে। ট্রলিটি নদীতে তলিয়ে গেছে।ট্রলি মালিক সাবেক ইউপি সদস্য ফারুক সরদার বলেন, ইট বোঝাই ট্রলি পাড় হওয়ার সময় ব্রিজ ভেঙ্গে নদীতে পড়ে গেছে। ট্রলি উদ্ধার করা সম্ভব হয়নি।আমড়াগাছিয়া বাজারের ব্যবসায়ী সফিকুল ইসলাম বলেন, ব্রিজটি ভেঙ্গে পড়ায় দুই ইউনিয়নের প্রায় ৩০ হাজার লোকের যোগাযোগ বন্ধ হয়ে গেছে।আমতলী উপজেলা প্রকৌশলী মো. আল মামুন বলেন, ধারণ ক্ষমতার চেয়ে ভারি যানবাহন চলাচল করায় ব্রিজ ভেঙ্গে পড়েছে।ওইখানে গার্ডার ব্রিজ নির্মাণের প্রস্তাবনা স্থানীয় সরকার মন্ত্রণালয়ে পাঠানো আছে। অনুমোদন হলে ব্রিজ নির্মাণ করা হবে।আমতলী উপজেলা নির্বাহী অফিসার মনিরা পারভীন বলেন, ভাঙ্গা ব্রিজ এলাকা পরিদর্শন করে মানুষের যাতে দুর্ভোগ পোহাতে না হয় সেই ব্যবস্থা নেয়া হবে।",20/9/2020,country-news
স্বাস্থ্যবিধি না মেনে আমতলী থেকে লঞ্চ ছেড়ে গেছে!,"স্বাস্থ্যবিধি না মেনেই রবিবার আমতলী লঞ্চঘাট থেকে এমভি হাসান-হোসেন লঞ্চ ছেড়ে গেছে। সরকারি নির্দেশনা উপেক্ষা করে লঞ্চ কর্তৃপক্ষ যাত্রী নিয়েছেন বলে অভিযোগ করেন যাত্রীরা। এতে ওই লঞ্চের যাত্রীদের মাঝে প্রাণঘাতী করোনা ভাইরাসের আতঙ্ক বিরাজ করছে।



জানা গেছে, প্রাণঘাতী করোনা ভাইরাস মহামারী আকার ধারণ করায় সরকার গত ২৬ মার্চ নৌ ও সড়ক পথে লঞ্চ ও বাস চলাচল বন্ধ করে দেয়। ওই সময় থেকেই এমভি হাসান-হোসেন লঞ্চ আমতলী ঘাটে নোঙ্গর করা ছিল।রোববার সাধারণ ছুটি শেষ হওয়ায় স্বাস্থ্যবিধি না মেনে আমতলী লঞ্চঘাট থেকে এমভি হাসান-হোসেন লঞ্চ ঢাকার উদ্দেশ্যে নির্ধারিত সময়ের পৌনে এক ঘণ্টা আগে ছেড়ে যায়। হাসান-হোসেন লঞ্চে যাত্রী ধারণ ক্ষমতা ৩৯৫ জন। কিন্তু ওই লঞ্চটি আমতলী ঘাট থেকে অন্তত তিন শতাধিক যাত্রী নিয়ে ছেড়ে গেছে।এরপরে লেবুখালী পর্যন্ত মাঝখানে পুরাকাটা, আয়লা পাতাকাটা, ভয়াং, কাকরাবুনিয়া ও পায়রাকুঞ্জু নামের পাঁচটি ঘাট রয়েছে। ওই সকল ঘাট থেকে অন্তত আরও তিন শতাধিক যাত্রী লঞ্চে উঠেছে বলে জানান লঞ্চে থাকা যাত্রীরা। এতে ধারণ ক্ষমতার চেয়ে দুইগুণ যাত্রী নিয়ে লঞ্চ ঢাকায় পৌঁছবে।যাত্রী মো. শাহজাহান বলেন, অন্তত ৩০০ যাত্রী নিয়ে এমভি হাসান-হোসেন লঞ্চ আমতলী ঘাট ছেড়েছে। পুরাকাটা লঞ্চঘাট থেকে আরও শতাধিক যাত্রী লঞ্চে উঠেছে। কোনো স্বাস্থ্যবিধি নেই? গাদাগাদি করে লঞ্চে বসে আছি।আয়লা পাতাকাটা এলাকার সোহেল মিয়া বলেন, ঢাকা যাওয়ার জন্য হাসান-হোসেন লঞ্চে উঠেছি কিন্তু কোনো জায়গা পায়নি। স্বাস্থ্যবিধি না মেনেই ঢাকায় যেতে হবে।এমভি হাসান-হোসেন লঞ্চের করনিক মো. এনায়েত হোসেন বলেন, নির্ধারিত সময়ের পৌনে এক ঘণ্টা আগে লঞ্চ ছেড়েছি। পথের পাঁচটি ঘাটে দেড় শতাধিক যাত্রী হতে পারে।আমতলী থানার ওসি মো. শাহ আলম হাওলাদার বলেন, স্বাস্থ্যবিধি বজায় রাখতে লঞ্চঘাটে পুলিশ মোতায়েন ছিল। পুলিশ অনেক যাত্রী ঘাট থেকে ফিরিয়ে দিয়েছেন।",20/9/2020,country-news
"আমতলীতে গুঁড়ি গুঁড়ি বৃষ্টি, ৫ হাজার মানুষ সাইক্লোন শেল্টারে","ঘূর্ণিঝড় আম্পানের প্রভাবে বরগুনার আমতলীতে গুঁড়ি গুঁড়ি বৃষ্টি শুরু হয়েছে। এতে উপকূলের মানুষের মধ্যে ঘূর্ণিঝড় আতঙ্ক বিরাজ করছে।



মঙ্গলবার সন্ধ্যার পর আমতলী উপজেলা প্রশাসনের উদ্যোগে পায়রা নদীসংলগ্ন বন্যা নিয়ন্ত্রণ বাঁধ এলাকার মানুষকে নিরাপদ আশ্রয় সাইক্লোন শেল্টারে নেয়া হয়েছে। ইতিমধ্যে আমতলীর বিভিন্ন সাইক্লোন শেল্টারে অন্তত পাঁচ হাজার মানুষ আশ্রয় নিয়েছেন। সাইক্লোন শেল্টারে আশ্রয় নেয়া মানুষের মধ্যে মঙ্গলবার রাতে ইউএনও মনিরা পারভীন খিচুড়ি ও শুকনা খাবার বিতরণ করেছেন।আমতলী ঘূর্ণিঝড় কর্মসূচি অফিসসূত্রে জানা গেছে, সুপার সাইক্লোন আম্পান পায়রা সমুদ্রবন্দর থেকে ৬৫০ কিলোমিটার দূরে পশ্চিম মধ্য বঙ্গোপসাগরে অবস্থান করছে। উপকূলীয় অঞ্চল আমতলীতে ৭ নম্বর বিপদ সংকেত দেখিয়ে যেতে বলা হয়েছে। ঘূর্ণিঝড়ের প্রভাবে সাগর ও নদীতে স্বাভাবিক জোয়ারের চেয়ে ৪-১০ ফুট উচ্চতায় জলোচ্ছ্বাস প্লাবিত হতে পারে। মঙ্গলবার রাত ৯টার দিকে খোঁজ নিয়ে জানা গেছে, উপজেলার ৮৮টি সাইক্লোন শেল্টারে কিছু কিছু মানুষ এসে আশ্রয় নিয়েছে। ইউএনও মনিরা পারভীন আমতলী সদর ইউনিয়নের চলাভাঙ্গা মাধ্যমিক বিদ্যালয়ের সাইক্লোন শেল্টারে খিচুড়ি ও শুকনা খাবার বিতরণ করেছেন। এখন পর্যন্ত উপজেলার সাইক্লোন শেল্টারগুলোতে অন্তত পাঁচ হাজার মানুষ আশ্রয় নিয়েছেন।আমতলী সদর ইউনিয়ন পরিষদ চেয়ারম্যান মো. মোতাহার উদ্দিন মৃধা বলেন, ইউএনও মনিরা পারভীন চলাভাঙ্গা মাধ্যমিক বিদ্যালয়ের সাইক্লোন শেল্টারে অন্তত তিন শতাধিক মানুষের মধ্যে খিচুড়ি ও শুকনা খাবার বিতরণ করেছেন।উপজেলার গুলিশাখালী ইউনিয়ন পরিষদ চেয়ারম্যান অ্যাড. নুরুল ইসলাম বলেন, পায়রা নদীসংলগ্ন বন্যা নিয়ন্ত্রণ বাঁধ এলাকার অন্তত এক হাজার মানুষ আশ্রয় কেন্দ্রে অবস্থান নিয়েছেন। আমতলী উপজেলা নির্বাহী অফিসার মনিরা পারভীন বলেন, ঘূর্ণিঝড় আম্পান মোকাবেলায় সামাজিক দূরত্ব বজায় রেখে উপজেলায় ৮৮টি সাইক্লোন শেল্টারে কিছু কিছু মানুষ আশ্রয় নিয়েছে। আশ্রয় নেয়া মানুষের মাঝে খিচুড়ি ও শুকনা খাবার বিতরণ করা হয়েছে। আশ্রয় নেয়া মানুষের মাঝে মাস্ক ও সাবান বিতরণ করা হবে। তিনি আরও বলেন, আশ্রিত মানুষের জন্য সংশ্লিষ্ট ইউনিয়ন পরিষদ চেয়ারম্যানদের কাছে সরকারি বরাদ্দ দেয়া হয়েছে। আশ্রয় কেন্দ্রে যাওয়া কোনো মানুষকে কষ্ট পেতে হবে না।",20/9/2020,country-news
ধেয়ে আসছে আম্পান: আমলে নিচ্ছেন না উপকূলবাসী,"প্রবল বেগে ধেয়ে আসছে ঘূর্ণিঝড় আম্পান। তালতলী উপকূলের সাগর ও পায়রা নদীসংলগ্ন অঞ্চলের ৫০ হাজার মানুষ ঘূর্ণিঝড় আম্পানকে আমলেই নিচ্ছেন না। তাদের মধ্যে কোনো আতঙ্কই নেই।



উপজেলা প্রশাসনের পক্ষ থেকে তাদের নিরাপদ স্থানে সরিয়ে নিতে মঙ্গলবার মাইকিং ও স্বেচ্ছাসেবকরা কাজ করলেও তারা তা শুনছেন না। তাদের দ্রুত সরিয়ে না নিলে সাইক্লোন সিডরের পুনরাবৃত্তি ঘটনার আশঙ্কা করছেন স্থানীয় সচেতন নাগরিকরা।এদিকে ঘূর্ণিঝড় আম্পানের প্রভাবে উপকূলীয় এলাকায় আকাশ মেঘাছন্ন, প্রচণ্ড ভ্যাপসা গরম ও হালকা বাতাস বইছে।মঙ্গলবার খোঁজ নিয়ে জানা গেছে, তালতলী উপজেলার সাগর ও পায়রা নদীসংলগ্ন পঁচাকোড়ালিয়া, ছোটবগী, মৌপাড়া, গাবতলী, চরপাড়া, তালতলী, খোট্টারচর, তেঁতুলবাড়িয়া, জয়ালভাঙ্গা, নলবুনিয়া, ফকিরহাট, নিদ্রাসকিনা ও আমখোলাসহ উপকূলের অধিকাংশ এলাকায় মানুষ বন্যানিয়ন্ত্রণ বাঁধের বাহিরে অবস্থান করছে। এসব এলাকার মানুষকে নিরাপদ স্থানে সরিয়ে নিতে উপজেলা প্রশাসনের পক্ষ থেকে মাইকিং ও স্বেচ্ছাসেবকরা কাজ করছেন। কিন্তু প্রশাসনের কথা আমলে নিচ্ছেন না তারা। জীবনের ঝুঁকি নিয়ে তারা বন্যানিয়ন্ত্রণ বাঁধের বাহিরে অবস্থান করছেন।তালতলী উপজেলা নির্বাহী অফিসার মো. আসাদুজ্জামান বলেন, ঘূর্ণিঝড় আম্পানের হাত থেকে রক্ষায় তালতলী উপজেলার উপকূলীয় বন্যানিয়ন্ত্রণ বাঁধের বাহিরের জনসাধারণকে বুঝিয়ে-শুনিয়ে নিরাপদ স্থানে আনার চেষ্টা করছি। তাতেও যদি তারা না আসে, তবে আইনশৃঙ্খলা রক্ষাকারী বাহিনীর লোকজন দিয়ে বল প্রয়োগ করে হলেও তাদের নিরাপদ স্থানে আনা হবে। তাদের নিরাপদ স্থানে আনতে প্রতিটি ইউনিয়নে ওয়ার্ডভিত্তিক স্বেচ্ছাসেবক নিয়োগ করা হয়েছে। তারা তাদের নিরাপদ স্থানে আনতে ইতিমধ্যে কাজ শুরু করেছেন। তিনি আরও বলেন, উপকূলের মানুষগুলো সচেতন না। তারা বন্যাকে গুরুত্ব দিচ্ছেন না। তার পরও একটা মানুষকেও বন্যায় ক্ষতিগ্রস্ত হতে দেব না।গাবতলী আবাসনের আবদুস ছত্তার হাওলাদার বলেন, কী হরমু? কইতে পারি না। দেখইয়্যা লই কী অয়। বইন্যায় বেশি চ্যাতাচ্যাতি হরলে হেই সোমায় যামু।তালতলী ফকিরহাট বাজারের মৎস্য ব্যবসায়ী সমিতির সহসভাপতি ও ইউপি সদস্য মো. ছালাম হাওলাদার বলেন, উপকূলের বন্যানিয়ন্ত্রণ বাঁধের বাহিরের মানুষকে নিরাপদ স্থানে সরিয়ে যেতে উপজেলা প্রশাসনের পক্ষ থেকে মাইকিং করা হলেও তারা তা মানছে না। তিনি আরও বলেন, ঘূর্ণিঝড় আম্পানকে তারা আমলেই নিচ্ছেন না। তাদের দ্রুত সরিয়ে না নিলে ঘূর্ণিঝড় সাইক্লোন সিডরের পুনরাবৃত্তি ঘটার সম্ভাবনা রয়েছে। দ্রুত তাদের সরিয়ে নেয়ার জন্য প্রশাসনের কাছে দাবি জানাই। সহকারী পরিচালক আমতলী ঘূর্ণিঝড় প্রস্তুতি কর্মসূচি কর্মকর্তা কেএম মাহতাবুল বারী বলেন, ঘূর্ণিঝড় আম্পান পায়রা সমুদ্রবন্দর থেকে ৭২৫ কিলোমিটার দূরে মধ্য বঙ্গোপসাগরে অবস্থান করছে। মঙ্গলবার মধ্যরাতে উপকূলীয় এলাকা অতিক্রম করতে পারে বলে ধারণা করা হচ্ছে। ঘূর্ণিঝড় কর্মসূচি অফিসসূত্রে জানা গেছে, সুপার সাইক্লোন আম্পান পায়রা সমুদ্রবন্দর থেকে ৭২৫ কিলোমিটার দূরে মধ্য বঙ্গোপসাগরে অবস্থান করছে। উপকূলীয় অঞ্চল আমতলী ও তালতলীতে ৭ নম্বর বিপদসংকেত দেখিয়ে যেতে বলা হয়েছে। ঘূর্ণিঝড়ের প্রভাবে সাগর ও নদীতে স্বাভাবিক জোয়ারের চেয়ে ৪-৫ ফুট উচ্চতায় জলোচ্ছাস প্লাবিত হতে পারে। সাগর ও নদীসংলগ্ন মাছ ধরার ট্রলার ও নৌকাসহ জেলেদের নিরাপদ স্থানে যেতে বলা হয়েছে। ঘূর্ণিঝড় মোকাবেলায় সামাজিক দূরত্ব বজায় রেখে মানুষকে আশ্রয় কেন্দ্রে রাখতে উপজেলায় ৪৮টি সাইক্লোন সেল্টার প্রস্তুত রাখা হয়েছে। প্রস্তুত রাখা হয়েছে ৯শ স্বেচ্ছাসেবক। ইতিমধ্যে উপজেলা প্রশাসন ও ঘূর্ণিঝড় প্রস্তুতি কেন্দ্র আম্পান মোকাবেলায় সব প্রস্তুতি নিয়েছে। উপকূলের মানুষকে সচেতন ও নিরাপদ স্থানে সরিয়ে নিতে উপজেলা প্রশাসনের পক্ষ থেকে মাইকিং করা হয়েছে।",20/9/2020,country-news
বরগুনায় ইউপি চেয়ারম্যান করোনায় আক্রান্ত,"বরগুনার আমতলী উপজেলার চাওড়া ইউনিয়নের চেয়ারম্যান আখতারুজ্জামান বাদল খান (৫২) করোনাভাইরাসে আক্রান্ত হয়েছেন।



উপজেলা প্রশাসন তার বাড়ি লকডাউন করেছে। হোম আইসোলেশনে তার চিকিৎসা দেয়া হবে।শনিবার সকাল ১০ টায় আমতলী এসব তথ্য নিশ্চিত করেছেন উপজেলা স্বাস্থ্য ও পরিবার পরিকল্পনা কর্মকর্তা ডা. শংকর প্রসাদ অধিকারী।আমতলী হাসপাতাল সূত্রে জানা যায়, চেয়ারম্যান মো. আখতারুজ্জামান বাদল খান বেশ কিছু দিন ধরে জ্বরে ভুগছিলেন। গত ৭ মে হাসপাতাল কর্তৃপক্ষ তার নমুনা নিয়ে ঢাকা আইইসিডিআরে পাঠায়। শনিবার সকাল ১০টায় তার রিপোর্ট উপজেলা স্বাস্থ্য কমপ্লেক্সে পৌঁছায়। সে রিপোর্ট তার করোনা পজিটিভ উল্লেখ করা হয়েছে।হলদিয়া ইউনিয়ন চেয়ারম্যান শহিদুল ইসলাম মৃধা মোবাইল ফোনে যুগান্তরকে জানান, লকডাউনের মধ্যে অফিসিয়াল কাজে পটুয়াখালীর মেয়রসহ আমরা ২ ইউপি চেয়ারম্যান ঢাকায় গিয়াছিলাম এবং রমজান শুরুর দিকে এলাকায় আসি। চেয়ারম্যান আখতারুজ্জামান করোনায় আক্রান্ত হয়েছেন জানার পর আমরা হোম কোয়ারেন্টিনে আছি। ",20/9/2020,country-news
বরগুনায় চোরকে ধরিয়ে দেয়ায় ইউপি সদস্যকে কুপিয়ে জখম,"বরগুনায় চোরকে পুলিশে ধরিয়ে দিতে সহযোগিতা করায় এক ইউপি সদস্যকে কুপিয়ে জখম করেছে চোরচক্রের সদস্যরা।



মঙ্গলবার রাত ১০টার দিকে আমতলী উপজেলার কৃষ্ণনগর গ্রামের কালভার্ট সংলগ্ন স্থানে এ ঘটনা ঘটে।জানা গেছে, গত শনিবার গভীর রাতে উপজেলার উত্তর কৃষ্ণনগর গ্রামের আলতাফ হাওলাদারের ঘরে সিঁদ কেটে চারজনকে কুপিয়ে নগদ ৫০ হাজার টাকা ও স্বর্ণালংকার নিয়ে গেছে সঙ্গবদ্ধ চোরচক্র। ওই ঘটনার সঙ্গে জড়িত চোরচক্রের বিরুদ্ধে আমতলী থানায় মামলা করেন ভুক্তভোগী আলতাফ হাওলাদার। ওই চোরচক্রের সদস্যদের পুলিশকে ধরিয়ে দিতে সহযোগিতা করেন কুকুয়া ইউনিয়ন পরিষদ সদস্য মনিরুল ইসলাম। এতে ইউপি সদস্যের ওপর ক্ষিপ্ত হয় চোরচক্র। মঙ্গলবার রাতে ইউপি সদস্যদের ওপর হামলার উদ্দেশে চোরচক্রের মূলহোতা শহীদ গাজী, খোকন গাজী, আবু তাহের ও মামুনের নেতৃত্বে ৭-৮ জনের সঙ্গবদ্ধচক্র কৃষ্ণনগর গ্রামের একটি কালর্ভাটের পাশে ওঁৎ পেতে থাকে। ইউপি সদস্য মোটরসাইকেল চালিয়ে যাওয়ার সময় চোরচক্রের সদস্যরা রাস্তা আটকে তার গাড়ির গতিরোধ করে। পরে তাকে ধারালো অস্ত্র দিয়ে কুপিয়ে গুরুতর জখম করে এবং মোটরসাইকেল পিটিয়ে দুমড়ে-মুড়ছে ফেলে। তার চিৎকারে এলাকার লোকজন ছুটে এলে চোরচক্র পালিয়ে যায়। পরে স্বজনরা তাকে উদ্ধার করে আমতলী উপজেলা স্বাস্থ্য কমপ্লেক্সে নিয়ে যায়। পরে ওই রাতেই পুলিশ অভিযান চালিয়ে ওই চোরচক্রের দুই সদস্য মো. মোস্তফা মুন্সিকে কলাপাড়া উপজেলায় ইটবাড়িয়া এবং মহসিন হাওলাদারকে চাওড়া চন্দ্র গ্রাম থেকে গ্রেফতার করেছে। মোস্তাফা মুন্সির বিরুদ্ধে অস্ত্র মামলাসহ একাধিক মামলা রয়েছে।আমতলী থানার ওসি শাহ আলম হাওলাদার বলেন, চোরচক্রের দুই সদস্যকে গ্রেফতার করা হয়েছে। তবে ইউপি সদস্যকে মারধরের বিষয়ে কোনো অভিযোগ পাইনি। অভিযোগ পেলে আইনগত ব্যবস্থা নেয়া হবে।",20/9/2020,country-news
স্বামীর সঙ্গে ১৭ দিন থেকেও স্ত্রী করোনা মুক্ত,"করোনা ভাইরাসে আক্রান্ত স্বামী হাবিবুর রহমান ভুঁইয়ার সঙ্গে ১৭ দিন থেকেও স্ত্রী রোজিনা বেগম করোনাভাইরাস মুক্ত। এ ঘটনা ঘটেছে আমতলী উপজেলার কৃষ্ণনগর গ্রামে। এ ঘটনায় হতবাক আমতলী উপজেলা স্বাস্থ্য কমপ্লেক্সের চিকিৎসক ও সেবিকারা।



জানা গেছে, উপজেলার কুকুয়া ইউনিয়নের কৃষ্ণনগর গ্রামের ইটভাটার শ্রমিক মো. হাবিবুর রহমান ভুঁইয়া গত ১৬ এপ্রিল ডায়রিয়ায় আক্রান্ত হয়ে আমতলী উপজেলা স্বাস্থ্য কমপ্লেক্সে ভর্তি হয়। গত ১৮ এপ্রিল হাসপাতাল কর্তৃপক্ষ তার নমুনা সংগ্রহ করে আইইডিসিআরে পাঠায়। ২১ এপ্রিল তার নমুনা প্রতিবেদন আমতলী উপজেলা স্বাস্থ্য কমপ্লেক্সে আসে। তাতে জানা যায় হাবিবুর রহমান করোনায় আক্রান্ত।ওই সময় থেকেই তিনি আমতলী উপজেলা স্বাস্থ্য কমপ্লেক্সের আইসোলেশনে চিকিৎসাধীন ছিলেন। এদিকে নিজের জীবনের দিকে না তাকিয়ে আমতলী হাসপাতালের আইসোলেশন কক্ষেই স্বামীর পাশে এই বিছানা থেকে তার সেবা করতে থাকেন। চিকিৎসকদের বাঁধা থাকলেও তিনি তা মানেননি। এরপর হাসপাতাল কর্তৃপক্ষ স্ত্রী রোজিনার নমুনা সংগ্রহ করে ঢাকায় পাঠায়। কিন্তু তার প্রতিবেদনে তিনি করোনা ভাইরাস নেগেটিভ আসে। দ্বিতীয় এবং তৃতীয় দফায় স্বামী ও তার নমুনা প্রতিবেদন নেগেটিভ আসে।শনিবার দুপুরে উপজেলা স্বাস্থ্য প্রশাসক শংকর প্রসাদ অধিকারী তাকে সুস্থতার ছাড়পত্র দেন এবং হাসপাতাল কর্তৃপক্ষ থেকে তাকে ফুলেল শুভেচ্ছা জানিয়ে ছেড়ে দেন। এই প্রথম আমতলী উপজেলায় করোনা ভাইরাসে আক্রান্ত রোগী উপজেলা স্বাস্থ্য কমপ্লেক্স থেকে সুস্থ হয়ে বাড়ি ফিরলেন। শংকর প্রসাদ অধিকারী বলেন, করোনাভাইরাসে আক্রান্ত হাবিবুর রহমানের স্ত্রী-ও তার সঙ্গে আইসোলেশনে ছিল। স্বামী-স্ত্রী একই বিছানায় থেকেও স্ত্রী করোনা মুক্ত। এটা আশ্চর্যের বিষয়।তিনি আরও বলেন, হয়তোবা তার স্ত্রীর শরীরে রোগ প্রতিরোধ ক্ষমতা বেশি তাই এমনটা হয়েছে।স্ত্রী রোজিনা বেগম বলেন, আল্লার ওপর ভরসা রেখে স্বামীর সেবা করেছি। আমার কিছু হয়নি।করোনা ভাইরাসে জয়ী হাবিবুর রহমান ভুঁইয়া বলেন, আল্লায় বাঁচাইছে। এখন আমি সম্পূর্ণ সুস্থ আছি। ডাক্তার ও নার্সদের সেবার পাশাপাশি আমার স্ত্রীর আমার পাশে থেকে সার্বক্ষণিক সেবা করেছে।",20/9/2020,country-news
তালতলীতে ইউপি চেয়ারম্যান ও এসআইসহ ৬ জন করোনায় আক্রান্ত,"তালতলীতে ইউপি চেয়ারম্যান ও তালতলী থানার এসআইসহ নতুন ৬ জন করোনায় আক্রান্ত হয়েছেন। আক্রান্তরা হাসপাতাল ও হোম-কোয়ারেন্টিনে থেকে চিকিৎসা নিচ্ছেন। তালতলী উপজেলায় এ পর্যন্ত করোনায় আক্রান্ত ৩৯ জন। এর মধ্যে সুস্থ্ হয়েছেন ২০ জন। একজন মারা গেছেন এবং ১৮ জন চিকিৎসাধীন রয়েছেন।




জানা গেছে, তালতলী উপজেলা স্বাস্থ্য কমপ্লেক্স রোববার ও সোমবার ৬ জনের নমুনা সংগ্রহ করে বরিশাল শের-ই-বাংলা মেডিকেল কলেজের পিসিআর ল্যাবে (করোনা ল্যাব) পাঠিয়ে দেয়। বুধবার তাদের নমুনা প্রতিবেদন আমতলী উপজেলা স্বাস্থ্য কমপ্লেক্সে আসে। ওই প্রতিবেদনে উল্লেখ আছে বড়বগী ইউনিয়ন পরিষদ চেয়ারম্যান আলমগীর মিয়া (৫৫), তালতলী থানার এসআই সঞ্জয় কুমার (৫০), তার স্ত্রী মিসেস রীতা রানী (৪০), পুলিশ সদস্য জাকির (২৮), শাহনাজ খান (৩৮) তার মেয়ে জেসিকা (১৪) করোনাভাইরাসে আক্রান্ত হয়েছেন। আক্রান্তরা হাসপাতাল ও হোম কোয়ারেন্টিনে থেকে চিকিৎসা নিচ্ছেন।
তালতলী থানার ওসি কামরুজ্জামান মিয়া বলেন, এসআই সঞ্জয় কুমার তার স্ত্রী এবং পুলিশ সদস্য জাকির হোম কোয়ারেন্টিনে থেকে চিকিৎসা নিচ্ছেন। অপর আক্রান্তরা হোম কোয়ারেন্টিনে আছেন।
তালতলী উপজেলা হাসপাতালের চিকিৎসক ফাইজুর রহমান বলেন, আক্রান্তরা হাসপাতাল ও হোম কোয়ারেন্টিনে থেকে চিকিৎসা নিচ্ছেন।
",20/9/2020,country-news
"বঙ্গোপসাগরে ট্রলারডুবি, ৮ ঘণ্টা পর ১৩ জেলে উদ্ধার","বরগুনার তালতলী উপজেলায় সাগরের উত্তাল ঢেউয়ের তোড়ে ট্রলারডুবির ঘটনা ঘটেছে। তবে ৮ ঘণ্টা পর ১৩ জেলেকে জীবিত উদ্ধার করা হলেও ডুবে যাওয়া ট্রলার ও জাল পাওয়া যায়নি।



রোববার গভীর রাতে তালতলীর আশারচর ও নিদ্রা সকিনার প্রায় ৫০ কিলোমিটার দক্ষিণ ও দক্ষিণপূর্বে বাইসদার বয়ার এলাকা থেকে তাদের উদ্ধার করা হয়।উদ্ধার হওয়া ট্রলারের মাঝি শাহিন ঘরামী বলেন, উপজেলার নিদ্রা সকিনা এলাকার আলমগীর খলিফার এফবি মালেকা-১ ট্রলারটি নিয়ে ৪-৫ দিন আগে গভীর সাগরে ইলিশ শিকারে যাই।ট্রলারে মাছ বোঝাই হলে রোববার তালতলীর উদ্দেশে রওনা দেয়া হয়। ট্রলারটি গভীর সাগরের বাইসদার বয়ার আনুমানিক ১০ কিলোমিটার পূর্বে এলে হঠাৎ করে ঝড়ের কবলে পড়ে ডুবে যায়।ট্রলারে থাকা ১৩ জেলে ৮ ঘণ্টা পানির ঢেউয়ের সঙ্গে লড়াই করি। পরে স্থানীয় একটি ট্রলারে উদ্ধার করে আমাদের প্রাথমিক চিকিৎসা দেয়া হয়।ওই ট্রলারে ১৩ জেলের বাড়ি তালতলী উপজেলার আশারচর, নিদ্রারচর ও সকিনা গ্রামে।তবে ডুবে যাওয়া ট্রলার ও এর মালামালের কোনো খোঁজ মেলেনি।ডুবে যাওয়া ট্রলারের মালিক আলমগীর খলিফা জানান, ওই ট্রলার ও মালামালের আনুমানিক মূল্য ২৫ লাখ টাকা।",20/9/2020,country-news
বরগুনায় করোনা উপসর্গে মুক্তিযোদ্ধার মৃত্যু,"বরগুনার তালতলী উপজেলার বীর মুক্তিযোদ্ধা প্রবীণ আওয়ামী লীগ নেতা মো. আলী আকবর মিয়া (৮০) করোনা উপসর্গ নিয়ে মারা গেছেন। বৃহস্পতিবার রাতে আমতলী উপজেলা স্বাস্থ্য কমপ্লেক্সে তিনি মারা যান।



পরিবার সূত্রে জানা গেছে, উপজেলা আওয়ামী লীগ মুক্তিযোদ্ধাবিষয়ক সম্পাদক বীর মুক্তিযোদ্ধা মো. আলী আকবর মিয়া দীর্ঘদীন ধরে ডায়বেটিস, হার্টের সমস্যা ও জ্বরে ভুগছিলেন। বৃহস্পতিবার তিনি গুরুতর অসুস্থ্য হয়ে পড়লে তাকে আমতলী উপজেলা স্বাস্থ্য কমপ্লেক্সে নিয়ে আসা হয়। ওই হাসপাতালে আনার পরপরই তিনি মৃত্যুবরণ করেন। ওইদিনই উপজেলা স্বাস্থ্য বিভাগ তার নমুনা সংগ্রহ করে বরিশাল শের-ই-বাংলা মেডিকেল কলেজের পিসিআর ল্যাবে (করোনা ল্যাব) পাঠিয়েছে।

আমতলী উপজেলা স্বাস্থ্য ও পরিবার পরিকল্পনা কর্মকর্তা ডা. শংকর প্রসাদ অধিকারী বলেন, তার করোনা উপসর্গ থাকায় তার নমুনা সংগ্রহ করে পরীক্ষার জন্য বরিশাল পাঠানো হয়েছে। ",20/9/2020,country-news
করোনায় তালতলীর ইউপি চেয়ারম্যানের মৃত্যু,"করোনাভাইরাসে আক্রান্ত হয়ে বরগুনার তালতলী উপজেলার মো. আলতাফ আকন নামে এক ইউনিয়ন পরিষদ (ইউপি) চেয়ারম্যানের মৃত্যু হয়েছে।



বৃহস্পতিবার বেলা ১১টার দিকে বরিশাল শের-ই-বাংলা মেডিকেল কলেজ হাসপাতালের করোনা ইউনিটে চিকিৎসাধীন থেকে তার মৃত্যু হয়। এই প্রথম তালতলী উপজেলায় করোনায় আক্রান্ত হয়ে একজনের মৃত্যু হয়েছে।মো. আলতাফ আকন উপজেলার কড়াইবাড়িয়া ইউনিয়ন পরিষদ চেয়ারম্যান ছিলেন। তার বাড়ি একই এলাকায়।জানা গেছে, মো. আলতাফ আকন গত ৭ জুন জ্বর, সর্দি-কাশি, গলাব্যথা ও শ্বাসকষ্ট অনুভব করেন। তার শরীরের অবস্থার অবনতি হলে ১২ জুন তাকে আমতলী উপজেলা স্বাস্থ্য কমপ্লেক্সে ভর্তি করা হয়।১৩ জুন উপজেলা স্বাস্থ্যবিভাগ তার নমুনা সংগ্রহ করে বরিশাল শের-ই-বাংলা মেডিকেল কলেজের পিসিআর ল্যাবে (করোনা ল্যাব) পাঠিয়ে দেয়।তার শরীরের অবস্থার চরম অবনতি হলে ওইদিনই তাকে শের-ই-বাংলা মেডিকেল কলেজ হাসপাতালের করোনা ইউনিটে ভর্তি করা হয়।গত ১৬ জুন আমতলী উপজেলা স্বাস্থ্য কমপ্লেক্সে তার নমুনা প্রতিবেদনে করোনা পজিটিভ আসে। এরপর তার পরিবারের চারজনের নমুনা সংগ্রহ করে পরীক্ষা করা হয়।তাতে তার স্ত্রী রোকেয়া বেগম, মেয়ে রেহানা আক্তার, ছেলে মোয়াজ্জেম আকন ও মিজানুর রহমানের করোনা পজিটিভ আসে।পরিবারের পাঁচজনকেই বরিশাল শের-ই-বাংলা মেডিকেল কলেজ হাসপাতালের করোনা ইউনিটে ভর্তি করা হয়।ইউপি চেয়ারম্যান আলতাফ আকন ছাড়া পরিবারর অন্য সবাই সুস্থ হয়ে স্বাভাবিক জীবনে ফিরেছেন। কিন্তু চেয়ারম্যান আলতাফ আকনের অবস্থার কোনো পরিবর্তন হয়নি।পরে তাকে ওই হাসপাতালের আইসিইউতে স্থানান্তর করা হয়। এক মাসের অধীক চিকিৎসা শেষে বৃহস্পতিবার বেলা ১১টার দিতে তিনি ওই হাসপাতালে চিকিৎসাধীন থেকে মারা যান।উল্লেখ্য ২০১৭ সালে কড়াইবাড়িয়া ইউনিয়ন পরিষদ নির্বাচনে স্বতন্ত্র প্রার্থী হিসেবে প্রতিদ্বন্দ্বিতা করে তিনি বিজয়ী হন।আমতলী উপজেলা স্বাস্থ্য কমপ্লেক্সের স্বাস্থ্য ও পরিবার পরিকল্পনা কর্মকর্তা (ভারপ্রাপ্ত) ডা. শাহাদাত হোসেন বলেন, কড়াইবাড়িয়া ইউনিয়ন পরিষদ চেয়ারম্যান আলতাফ আকনের করোনা পজিটিভ ছিল।তাকে উন্নত চিকিৎসার জন্য গত ১৩ জুন বরিশাল শেবাচিম হাসপাতালে পাঠানো হয়েছিল। ওই হাসপাতালে তিনি মারা গেছেন।",20/9/2020,country-news
তালতলীতে আড়াই লাখ মানুষ স্বাস্থ্যসেবা বঞ্চিত,"বরগুনার তালতলীতে একটি পূর্ণাঙ্গ হাসপাতালের দাবিতে উপজেলার ১০টি স্থানে একযোগে অর্ধ লাখ মানুষ মানববন্ধন ও গণস্বাক্ষর কর্মসূচি পালন করেছে। সোমবার বেলা ১১টায় উপজেলার ৭টি ইউনিয়নের বিভিন্ন শ্রেণি-পেশার মানুষ বৃষ্টি উপেক্ষা করে এ মানববন্ধন ও গণস্বাক্ষরে অংশগ্রহণ নেন।



জানা গেছে, ২০০১ সালে প্রধানমন্ত্রী জননেত্রী শেখ হাসিনা বরগুনা-৩ (আমতলী-তালতলী) আসন থেকে সংসদ সদস্য নির্বাচিত হলে তিনি তালতলীকে উপজেলা ঘোষণা ও স্বাস্থ্য কমপ্লেক্স নির্মাণসহ বিভিন্ন উন্নয়নের প্রতিশ্রতি দেন। ২০০৩ সালে তালতলীতে ২০ শয্যাবিশিষ্ট হাসপাতাল স্থাপন করা হয়। ২০১২ সালে প্রধানমন্ত্রী শেখ হাসিনা তালতলী থানাকে উপজেলায় রূপান্তরিত করেন। এরপর ১৭ বছর পার হলেও পূর্ণাঙ্গ উপজেলা স্বাস্থ্য কমপ্লেক্সে রূপ নেয়নি।হাসপাতালটি ২০ শয্যার হলেও এখন পর্যন্ত কোনো রোগী ভর্তি করা হচ্ছে না। এছাড়া ওই হাসপাতালের নামে অর্থনৈতিক কোড নেই। কোড না থাকায় হাসপাতালের নামে কোনো বরাদ্দ হচ্ছে না। বরাদ্দ না পাওয়ায় যন্ত্রাংশ কেনা যাচ্ছে না বলে জানান সংশ্লিষ্টরা।প্রেষণে নিয়োগ দেয়া চিকিৎসকরাও ঠিকমত হাসপাতালে উপস্থিত থাকেন না বলে অভিযোগ ভুক্তভোগীদের। এ ছাড়া উপজেলা স্বাস্থ্য কমপ্লেক্সের নামে ঔষধ বরাদ্দ নেই। তালতলী উপ-স্বাস্থ্য কেন্দ্রের বরাদ্দকৃত ঔষধ দিয়ে চলছে ২০ শয্যা হাসপাতালের কার্যক্রম। এ হাসপাতালে চিকিৎসক, চিকিৎসা যন্ত্রাংশ, ওষুধ সামগ্রী, অ্যাম্বুলেন্স না থাকায় ইনডোর ও আউটডোর বন্ধ রয়েছে। এতে উপজেলার দুই লক্ষ পঞ্চাশ হাজার মানুষ স্বাস্থ্য সেবা থেকে বঞ্চিত হচ্ছে।তাই পূর্ণাঙ্গ হাসপাতালের দাবিতে গত এক মাস ধরে উপজেলার মানুষ সামাজিক যোগাযোগ মাধ্যমে ভার্চুয়াল মানববন্ধন, গণস্বাক্ষর অভিযান কর্মসূচি পালন করে আসছে।মানববন্ধনে উপজেলাবাসী প্রধানমন্ত্রী শেখ হাসিনার কাছে উপজেলা হাসপাতালের পূর্ণাঙ্গ কার্যক্রম চালুর দাবী জানিয়েছেন।উপজেলা আওয়ামী লীগ সাধারণ সম্পাদক ছোট-বগী ইউপি চেয়ারম্যান তৈফিকুজ্জামান তনু বলেন, পূর্ণাঙ্গ হাসপাতালের কার্যক্রম না থাকায় উপজেলার আড়াই লাখ মানুষ চিকিৎসা সেবা থেকে বঞ্চিত হচ্ছে। সাধারণ রোগ হলেও তালতলীবাসীর আমতলী, বরগুনা, পটুয়াখালী ও বরিশালে যেতে হয়। প্রধানমন্ত্রী শেখ হাসিনার কাছে দ্রুত পূর্ণাঙ্গ উপজেলা স্বাস্থ্য কমপ্লেক্স কার্যক্রমের দাবী জানাই।আমতলী উপজেলা স্বাস্থ্য ও পরিবার পরিকল্পনা ও তালতলী ২০ শয্যা হাসপাতালের দায়িত্বপ্রাপ্ত কর্মকর্তা শংকর প্রসাদ অধিকারী বলেন, ওই হাসপাতালের ছয় জন চিকিৎসকের পদের বিপরীতে পাঁচজন চিকিৎসক প্রেষণে নিয়োগ দেয়া আছে। কিন্তু ওই হাসপাতালের নামে অর্থনৈতিক কোড নেই। কোড না থাকায় বরাদ্দ পাচ্ছি না। অর্থনৈতিক কোডের জন্য ঊর্ধ্বতন কর্তৃপক্ষের কাছে চিঠি দেওয়া হয়েছে। তিনি আরও বলেন, পর্যাপ্ত চিকিৎসা সামগ্রী না থাকায় পূর্ণাঙ্গ হাসপাতালের কার্যক্রম চালু করা যাচ্ছে না।
",20/9/2020,country-news
মাছ ধরতে বাধা দেয়ায় এক পরিবারের তিনজনকে পিটিয়ে জখম,"মাছ ধরতে বাধা দেয়ার একই পরিবারের তিনজনকে পিটিয়ে গুরুতর জখম করেছে প্রতিবেশীরা। আহত তিনজনকে আমতলী উপজেলা স্বাস্থ্য কমপ্লেক্সে ভর্তি করা হয়েছে। সোমবার আমতলী উপজেলা পূর্ব সোনাখালী গ্রামে এ ঘটনা ঘটে।



জানা গেছে, উপজেলার পূর্ব সোনাখালী গ্রামের আলমগীর খানের জলাশয়ে প্রতিবেশী দুলাল, শাহীন ও রাকিব মিয়া জোড়পূর্বক মাছ ধরতে গেলে, এ সময় আলমগীর খান তাদের মাছ ধরতে বাধা দেয়। এতে তারা ক্ষিপ্ত হয়ে আলমগীর খানকে (৩২) পিটিয়ে গুরুতর জখম করে। তাকে রক্ষায় তার স্ত্রী কাজল রেখা (২৭) ও সপ্তম শ্রেণিতে পড়ুয়া কন্যা সুমাইয়া এগিয়ে আসলে তাদেরকেও বেধড়ক মারধর করেন।দ্রুত স্বজনরা তাদের উদ্ধার করে আমতলী উপজেলা স্বাস্থ্য কমপ্লেক্সে নিয়ে আসে। ওই হাসপাতালে তাদের ভর্তি করা হয়েছে। এ বিষয়ে আলমগীর খান আমতলী থানায় প্রতিবেশী দুলাল মিয়াসহ ৭ জনের নামে লিখিত অভিযোগ দিয়েছেন। পুলিশ ঘটনা তদন্তে এলাকা পরিদর্শন করেছে।আহত আলমগীর খান বলেন, আমার জলাশয়ে দুলাল, শাহীন ও রাকিবসহ ৭-৮ জন লোকে জোরপূর্বক মাছ ধরে নিয়ে যাচ্ছিল। আমি এতে বাধা দিলে আমাকে পিটিয়ে গুরুতর জখম করে। আমাকে রক্ষায় আমার স্ত্রী ও স্কুলপড়ুয়া কন্যা এগিয়ে গেলে তাদেরকেও মারধর করেছে। তিনি আরও বলেন, জলাশয়ের সমুদয় মাছ তারা ধরে নিয়ে গেছে এবং এ নিয়ে আমি বাড়াবাড়ি করলে আমাকে মেরে ফেলবে বলে শাসিয়ে গিয়েছে। আমি এ ঘটনার বিচার দাবী করছি।এ বিষয়ে দুলাল মিয়ার মুঠোফোনে যোগাযোগ করা হলে তার ফোন বন্ধ পাওয়া গেছে। আমতলী উপজেলা স্বাস্থ্য কমপ্লেক্সের উপ-সহকারী কমিউনিটি মেডিকেল অফিসার গৌরাঙ্গ হাজরা বলেন, আহত তিনজনকেই যথাযথ চিকিৎসা দেয়া হচ্ছে।আমতলী থানার ওসি শাহ আলম হাওলাদার বলেন, এ বিষয়ে লিখিত অভিযোগ পেয়েছি। তদন্তপূর্বক আইনগত ব্যবস্থা নেয়া হবে।",20/9/2020,country-news
তালতলীতে পূর্ণাঙ্গ স্বাস্থ্য কমপ্লেক্সের দাবিতে মানববন্ধন,"বরগুনার তালতলীতে পূর্ণাঙ্গ উপজেলা স্বাস্থ্য কমপ্লেক্সের দাবিতে প্রসিদ্ধ ১৩টি বাজারে একযোগে অর্ধলক্ষাধিক লোক মাস্ক ব্যবহার করে সামাজিক দূত্ব বজায় রেখে মানববন্ধন করেছেন



সোমবার বেলা ১১টার দিকে শহরের সদর রোডসহ উপজেলায় ঘণ্টাব্যাপী মানববন্ধনে সরকারদলীয় লোক ছাড়াও বিভিন্ন সামাজিক সংগঠনের ব্যানারে নেতৃবৃন্দ অংশগ্রহণ করেন।তালতলী উপজেলার সচেতন নাগরিক পরিষদের নেতা উপজেলা যুবলীগের যুগ্ম আহ্বায়ক হাবিবুর রহমান কামাল মোল্লা জানান, তালতলী উপজেলা প্রধানমন্ত্রী শেখ হাসিনার সৃষ্টি একটি উপজেলা। তিনি মানবতার মা। তালতলীতে সব প্রশাসনিক অফিস প্রতিষ্ঠা হলেও উপজেলার আড়াই লাখ মানুষের মৌলিক অধিকার স্বাস্থ্যসেবায় এখনও প্রতিষ্ঠা হয়নি স্বাস্থ্য কমপ্লেক্স।প্রধানমন্ত্রী আপনার তালতলীর মানুষ স্বাস্থ্য খাতে আজ অসহায়। আশা করি, আপনি তালতলীবাসীর মুখের দিকে তাকিয়ে একটি পূর্ণাঙ্গ স্বাস্থ্য কমপ্লেক্স স্থাপনের ঘোষণা দেবেন।তালতলী উপজেলা আওয়ামী লীগ সভাপতি ও তালতলী উপজেলা পরিষদের চেয়ারম্যান রেজবী-উল-কবির জোমাদ্দার বলেন, দেশে মহামারী করোনায় মানুষ দিশেহারা হয়ে পড়েছে। এ মুহূর্তে তালতলীতে স্বাস্থ্য কমপ্লেক্স না থাকায় প্রায় আড়াই লাখ জনগণ স্বাস্থ্যসেবা থেকে বঞ্চিত। তালতলীতে পূর্ণাঙ্গ স্বাস্থ্য কমপ্লেক্স ঘোষণার জন্য প্রধানমন্ত্রীর নিকট অনুরোধ জানাব।তালতলীতে ডেপুটেশনে থাকা ডা. মো. ফাইজুর রহমান জানান, উপজেলার বড়বগী ইউনিয়নের উপস্বাস্থ্য কেন্দ্রের বরাদ্দ ওষুধ এবং আমতলী হাসপাতাল থেকে ধার করে আনা যে সামান্য ওষুধ পাই তা দিয়ে উপজেলার আড়াই লাখ মানুষের চিকিৎসাসেবা চালিয়ে যাচ্ছি। এখানে রোগী ভর্তির কোনো ব্যবস্থা এবং পরীক্ষা-নিরীক্ষা তো দূরের কথা ইনডোর চালু নেই।আমতলী উপজেলা স্বাস্থ্য ও পরিবার-পরিকল্পনা কর্মকর্তা (তালতলীর অতিরিক্ত দায়িত্বে থাকা) ডা. শংকর প্রসাদ অধিকারী বলেন, তালতলীতে পূর্ণাঙ্গ হাসপাতাল ঘোষণা না করায় আমরা সেখানে লোকবল এবং ওষুধসামগ্রী দিতে পারছি না। করোনার এ মুহূর্তে আমতলী স্বাস্থ্য কমপ্লেক্সের নামে বরাদ্দ করা সামান্য ওষুধ তালতলীতে দিয়ে থাকি। এই দিয়ে চলছে তালতলী উপজেলার আড়াই লাখ মানুষের চিকিৎসাসেবা।বরগুনার সিভিল সার্জন ডা. হুমায়ুন শাহিন খান বলেন, তালতলী উপজেলায় পূর্ণাঙ্গ স্বাস্থ্য কমপ্লেক্স প্রতিষ্ঠার জন্য আমরা স্বাস্থ্য মন্ত্রণালয়ে চিঠি দিয়েছি। আশা করি শিগগিরই অনুমোদন পাব। অনুমোদন পাওয়া গেলে লোকবল নিয়োগ হবে তখন তালতলীতে চিকিৎসাব্যবস্থায় আর কোনো সমস্যা থাকবে না।",20/9/2020,country-news
তালতলীতে করোনার উপসর্গ নিয়ে পল্লী চিকিৎসকের মৃত্যু,"বরগুনার তালতলী উপজেলা শহরের সদর রোডস্থ ভাই ভাই আবাসিক হোটেলে করোনার উপসর্গ নিয়ে শনিবার ইদ্রিসুর রহমান (৫৫) নামে এক পল্লী চিকিৎসক মারা গেছে।



জানা গেছে, বরগুনার পাথরঘাটা উপজেলার লাঠিমারা এলাকার ইদ্রিসুর রহমান বাংলাদেশ সেনা বাহিনীর মেডিকেল কোরে চাকরি শেষে ২০০৭ সালে অবসার নিয়ে তালতলী উপজেলার মাছ বাজার সংলগ্ন এলাকায় চেম্বার খুলে পল্লী চিকিৎসক হিসেবে চিকিৎসা সেবা দিয়ে যাচ্ছিলেন। 
চিকিৎসাকালীন সময়ে গত প্রায় ৩ বছর যাবত তিনি ওই আবাসিক হোটেলের ২য় তলার ২০ নম্বর রুমে রাত্রি যাপন করে আসছেন। ওই হোটেলের পাশের এক রুমের আরেক পল্লী চিকিৎসক মাসুদ জানান, গত ৪-৫ দিন আগ থেকে ইদ্রিসুর রহমানের গায়ে জ্বর, সর্দি, কাশি ও গলাব্যাথা ছিল। তিনি খাওয়া-দাওয়া করতে না পারায় শুক্রবার গভীররাতে তাকে ফলমূল খাওয়ানো হয়েছিল। শনিবার সকাল ৮টার দিকে তার খোঁজ নিতে গেলে তাকে মৃত্যু অবস্থায় দেখে তার ভগ্নিপতিকে খবর দেয়া হয়। তার স্ত্রী ৩ কন্যাসহ ঢাকায় বসবাস করেন। তালতলী থানার এসআই রফিকুল ইসলাম জানান, পল্লী চিকিৎসক ইদ্রিসুর রহমানের স্বজনরা জানিয়েছেন হৃদরোগে তিনি মৃত্যুবরণ করেছেন। ",20/9/2020,country-news
প্রধানমন্ত্রীর কাছে দুই লাখ এসএমএস,"বরগুনার তালতলীতে উপজেলা স্বাস্থ্য কমপ্লেক্সের দাবিতে প্রধানমন্ত্রী শেখ হাসিনার কাছে দুই লাখ এসএমএস পাঠিয়েছে তার নির্বাচনী আসন তালতলীর মানুষ।



সোমবার বেলা ১১টায় এক যোগে ডিজিটাল মানববন্ধন কর্মসূচির অংশ হিসেবে উপজেলার প্রায় সব মোবাইল থেকে এসএমএস দিয়ে উপজেলা স্বাস্থ্য কমপ্লেক্স স্থাপনের দাবি জানান তারা।জানা গেছে, ২০০১ সালের জাতীয় সংসদ নির্বাচনে আমতলী-তালতলী সংসদীয় আসন থেকে প্রধানমন্ত্রী শেখ হাসিনা এমপি নির্বাচিত হয়েছিলেন। তখন তার প্রতিশ্রুতি অনুযায়ী ২০১২ সালের ৫ জানুয়ারি তালতলীতে উপজেলায় রূপান্তর করেন। উপজেলা ঘোষণার সাড়ে ৮ বছরেও প্রতিষ্ঠা হয়নি উপজেলার আড়াই লাখ মানুষের স্বাস্থ্য সেবায় উপজেলা স্বাস্থ্য কমপ্লেক্স।সাগড় পারের তালতলী উপজেলা অত্যন্ত দুর্গম। প্রতিনিয়ত তারা স্বাস্থ্য সমস্যায় ভোগেন। অথচ উপজেলায় নেই কোনো হাসপাতাল। নেই কোনো অ্যাম্বুলেন্স। মুমূর্ষু অসহায় দরিদ্র রোগীদের আল্লাহর ওপর কিংবা ওঝা কবিরাজের ওপর ভরসা করা ছাড়া তাদের আর কোনো উপায় থাকে না।বিত্তশালীরা পার্শ্ববর্তী আমতলী কিংবা অন্য কোথাও নিয়ে চিকিৎসা করান। আর গরীব হত দরিদ্ররা বিনা চিকিৎসায় মারা যান বাড়িতে বসে।এখানে পূর্নাঙ্গ হাসপাতাল প্রতিষ্ঠা না হওয়ায় স্বাস্থ্য কর্তৃপক্ষ চিকিৎসক, ওষুধ সামগ্রী, অ্যাম্বুলেন্স কিছুই দিতে পারছে না। পারছে না রোগীদের জন্য ইনডোর ব্যবস্থা চালু করতে। বছরের পর বছর তালতলী উপজেলা পূর্নাঙ্গ হাসপাতাল চালুর জন্য স্বাস্থ্য মন্ত্রণালয়ে এবং স্বাস্থ্য অধিদফতরে চিঠি চালাচালি করলেও কোনো কাজ হয়নি বলে জানান স্থানীয় স্বাস্থ্য কর্তৃপক্ষ। তালতলী উপজেলার সচেতন নাগরিক পরিষদের নেতা ইদ্রিসুর রহমান হৃদয় জানান, তালতলী উপজেলা প্রধানমন্ত্রী শেখ হাসিনার সৃষ্টি একটি উপজেলা। তিনি মানবতার মা। তালতলীতে সব প্রশাসনিক অফিস প্রতিষ্ঠা হলেও এখনও হাসপাতাল প্রতিষ্ঠা হয়নি। ফলে আড়াই লাখ মানুষ মৌলিক অধিকার স্বাস্থ্য সেবা থেকে বঞ্চিত হচ্ছে। আশা করি তিনি তালতলী বাসীর মুখের দিকে তাকিয়ে একটি পূর্নাঙ্গ হাসপাতাল স্থাপনের ঘোষণা দিবেন।তালতলী উপজেলা আওয়ামী লীগ সভাপতি ও তালতলী উপজেলা পরিষদের চেয়ারম্যান রেজবী উল কবির জোমাদ্দার বলেন, দেশে মহামারি করোনায় মানুষ দিশেহারা হয়ে পড়েছে। এ মুহূর্তে তালতলীতে হাসপাতাল না থাকায় প্রায় আড়াই লাখ মানুষ স্বাস্থ্য সেবা সেবা থেকে বঞ্চিত। প্রধানমন্ত্রীর নিকট অনুরোধ জানাবো তালতলীতে যেন পূর্নাঙ্গ হাসপাতাল ঘোষণার নির্দেশ প্রদান করেন।তালতলীতে নিয়োজিত চিকিৎসক ডা. মো. ফাইজুর রহমান জানান, উপজেলার বড়বগী ইউনিয়নের উপস্বাস্থ্য কেন্দ্রের বরাদ্দ ওষুধ এবং আমতলী হাসপাতাল থেকে ধার করে যে সামান্য ওষুধ পাই তা দিয়ে উপজেলার আড়াই লাখ মানুষের চিকিৎসা সেবা চালিয়ে যাচ্ছি। এখানে রোগী ভর্তির কোনো ব্যবস্থা এবং ইনডোর চালু নেই।আমতলী উপজেলা স্বাস্থ্য ও পরিবার পরিকল্পনা কর্মকর্তা (তালতলীর অতিরিক্ত দায়িত্বে থাকা) ডা. শংকর প্রসাদ অধিকারী বলেন, তালতলীতে পূর্নাঙ্গ হাসপাতাল ঘোষণা না করায় আমরা সেখানে লোকবল এবং ওষুধ সামগ্রী দিতে পারছি না। করোনার এই মুহূর্তে আমতলী হাসপাতালের নামে বরাদ্দ করা সামান্য ওষুধ তালতলীতে দিয়ে থাকি। এই দিয়ে চলছে এক উপজেলার চিকিৎসা সেবা।বরগুনার সিভিল সার্জন ডা. হুমায়ুন শাহিন খান বলেন, তালতলী উপজেলায় পূর্নাঙ্গ হাসপাতাল প্রতিষ্ঠার জন্য আমরা স্বাস্থ্য মন্ত্রণালয়ে চিঠি দিয়েছি। আশা করি শিগগিরই আমরা অনুমোদন পাব। অনুমোদন পাওয়া গেলে লোকবল নিয়োগ হবে তখন তালতলীতে চিকিৎসা ব্যবস্থায় আর কোনো সমস্যা থাকবে না।",20/9/2020,country-news
নামে আছে কাজে নেই ‘তালতলী ২০ শয্যা হাসপাতাল’,"প্রধানমন্ত্রী শেখ হাসিনার নির্বাচনী আসনের উপজেলা তালতলীতে ২০ শয্যা বিশিষ্ট হাসপাতাল শুধু নামেই আছে কিন্তু কাজে নেই। করোনার এই মুহূর্তেও উপজেলার আড়াই লাখ মানুষের স্বাস্থ্য সেবায় নেই উপজেলা স্বাস্থ্য কমপ্লেক্স। নির্মাণাধীন ২০ শয্যা হাসপাতাল ভবনের দোতালার দুকক্ষে ভাঙ্গাচুরা ৫-৬টি বেড থাকলেও রোগী ভর্তির কোনো কার্যক্রম চলেনি এ হাসপাতালে।



নামধারী এ হাসপাতালে ইনডোর-তো চালু নেই বরং আউটডোর থাকলেও কোনো ওষুধ বরাদ্দ নেই। নেই ল্যাবরেটরি ও রোগীদের বিভিন্ন পরীক্ষা-নিরীক্ষার বিষয়ে কোনো ব্যবস্থা নেই এ হাসপাতালে। নেই জরুরি কোনো রোগী উন্নত চিকিৎসায় প্রেরণের জন্য অ্যাম্বুলেন্স সার্ভিস।শুক্রবার সারাদিন ও অন্যান্য দিনগুলোতে সকাল সাড়ে ৯টার আগে ও বেলা দেড়টার পরে বন্ধ থাকে হাসপাতালটি। হাসপাতালের এসব সমস্যা সমাধানের জন্য আড়াই লাখ মানুষ সোশ্যাল মিডিয়ার মাধ্যমে প্রধানমন্ত্রীর কাছে দাবি জানাবে আগামী সোমবার। এখানে ৫ জন এমবিবিএসের পদ থাকলেও করোনার এই মুহূর্তে ডেপুটেশনে দিয়েছেন ৪ জন ডাক্তার তবে উপস্থিত থাকেন মাত্র ২ জন।গত ৩১ মার্চ মঙ্গলবার প্রধানমন্ত্রী ভিডিও কনফারেন্সে বরগুনার সংসদ সদস্য, জেলা প্রশাসক ও সিভিল সার্জনের সঙ্গে কথা বলেছেন। এ সময় প্রধানমন্ত্রী সিভিল সার্জনের কাছে স্বাস্থ্য সেবা নিয়ে কথা বলেন। বিশেষ করে কয়েকবার (প্রধানমন্ত্রী) অ্যাম্বুলেন্সের কথা জিজ্ঞেস করলেও সিভিল সার্জন সব স্বাস্থ্য কমপ্লেক্সে অ্যাম্বুলেন্স রয়েছে বলে জানান।প্রধানমন্ত্রীর কাছে সিভিল সার্জন বলেন, তার জেলায় কোনো সমস্যা সেই। এ সময় তালতলীর এ স্বাস্থ্য কমপ্লেক্সের সমস্যার কথা বলেননি তিনি। তালতলী স্বাস্থ্য কমপ্লেক্সের সমস্যার কথা প্রধানমন্ত্রীর কাছে না বলায় এরপর থেকে সোশ্যাল মিডিয়া ফেসবুকে সিভিল সার্জনের বিরুদ্ধে সমালোচনার ঝড় ওঠে। বরগুনার সাবেক আমতলী উপজেলার বর্তমান তালতলী উপজেলা বাংলাদেশ সৃষ্টির পর থেকেই ছিল আওয়ামী লীগ ঘেঁষা। ২০০১ সালের জাতীয় সংসদ নির্বাচনে তালতলী-আমতলী আসনে প্রধানমন্ত্রী শেখ হাসিনা আওয়ামী লীগের প্রার্থী হিসেবে নির্বাচন করে বিপুল ভোটে জয়লাভ করেছিলেন। তার নির্বাচনী প্রতিশ্রুতি অনুযায়ী ২০১২ সালের ৫ জানুয়ারি আমতলী উপজেলার দক্ষিণের ৩টি ইউনিয়নকে ৭টি ইউনিয়ন করে তালতলীকে উপজেলায় রূপান্তর করেন তিনি।তালতলী উপজেলা হওয়ার সাড়ে ৮ বছর অতিবাহিত হলেও এ উপজেলার প্রায় আড়াই লাখ মানুষ মৌলিক অধিকার স্বাস্থ্য সেবা থেকে বঞ্চিত হচ্ছে। তালতলী উপজেলায় রূপান্তর হওয়ার পর প্রশাসনিক প্রায় সব অফিস-আদালত আসলেও নেই উপজেলা স্বাস্থ্য কমপ্লেক্স। তালতলী হাসপাতালের নামে ওষুধ বরাদ্দ না থাকায় উপস্বাস্থ্য কেন্দ্রের বরাদ্দ ওষুধপত্র দিয়ে চালাচ্ছে তালতলী ২০ শয্যা হাসপাতাল।উপজেলার সচেতন নাগরিক পরিষদের নেতা ইদ্রিসুর রহমান হৃদয় জানান, তালতলী হাসপাতালের নানাবিধ সমস্যা সমাধানের জন্য আগামী সোমবার সকাল ১০টার দিকে উপজেলার প্রায় আড়াই লাখ মানুষের মোবাইল থেকে একযোগে প্রধানমন্ত্রী শেখ হাসিনার কাছে সোশ্যাল মিডিয়ার মাধ্যমে মাধ্যমে পূর্ণাঙ্গ উপজেলা স্বাস্থ্য কমপ্লেক্সের দাবি জানানোর সিদ্ধান্ত নেয়া হয়েছে। তালতলী হাসপাতালের কর্মরত ডাক্তার মো. ফাইজুর রহমান জানান, উপজেলা স্বাস্থ্য কমপ্লেক্স তো দূরের কথা তালতলী হাসপাতাল হিসেবেও ওষুধপত্র পাইনি। তালতলীতে পুরানো একটি উপস্বাস্থ্য কেন্দ্র রয়েছে। সেখানের বরাদ্দ ওষুধ দিয়ে চালাচ্ছি তালতলী হাসপাতাল। এখানে জনবলসহ স্বাস্থ্য সেবার রয়েছে নানাবিধ সমস্যা।তালতলী উপজেলা চেয়ারম্যান ও উপজেলা আওয়ামী লীগ সভাপতি রেজবী উল কবির জোমাদ্দার বলেন, দেশে করোনা পরিস্থিতি স্বাভাবিক হলে এমপিকে সঙ্গে নিয়ে প্রধানমন্ত্রী শেখ হাসিনার কাছে তালতলীতে উপজেলা স্বাস্থ্য কমপ্লেক্সের দাবি জানাব।",20/9/2020,country-news
ব্রিজ নাকি মরণ ফাঁদ,"বরগুনার তালতলীর কচুপাত্রা খালের উপর নির্মিত ব্রিজটি এখন মরণ ফাঁদে পরিণত হয়েছে। ব্রিজটির উপর দিয়ে প্রতিনিয়ত এই এলাকার ৭ গ্রামের প্রায় ৩ হাজার মানুষ চলাচল করছে।



বুধবার উপজেলার উত্তর বাদুরগাছা এলাকায় সরেজমিন গিয়ে খালের উপর নির্মিত ব্রিজ ভেঙে পড়া অবস্থায় দেখা যায়।জানা গেছে, স্থানীয় সরকার অধিদফতর ২০০১ সালে উপজেলার শারিকখালী ইউনিয়নের ৩নং ওয়ার্ডের উল্টর বাদুরগাছা (নয়াভাঙ্গলী) খালের উপর এ ব্রিজটি নির্মাণ করেন। সংস্কারের অভাবে ব্রিজটি ধীরে ধীরে চলাচলের অনুপযোগী হয়ে পড়েছে।স্কুল ও কলেজে পড়ুয়া ছাত্র-ছাত্রীসহ পথচারীরা চলাচল করতে গিয়ে প্রায়ই দুর্ঘটনার শিকার হচ্ছেন। বাদুরগাছাসহ অন্যান্য গ্রামের প্রায় ৩ হাজার লোকের চলাচলের একমাত্র উপায় এই ব্রিজটি। ব্রিজ ভেঙে যাওয়ার কারণে এ সড়কের মোটরসাইকেল ও অ্যাম্বুলেন্স চলাচল বন্ধ হয়ে যাওয়ায় জরুরি কোথাও যাওয়া ও রোগী বহন করা এখন খুবই দুষ্কর হয়ে দাঁড়িয়েছে।ব্রিজটির এখন এমন অবস্থা পায়ে হেঁটে পার হওয়াটাও এখন খুবই কষ্টকর। যে কোনো মুহূর্তে ঘটে যেতে পারে মারাত্মক দুর্ঘটনা। ৭ গ্রামের মানুষের যাতায়াতের সুবিধার্থে ব্রিজটি সংস্কার বা নতুন করে নির্মাণ করা একান্ত প্রয়োজন।এ বিষয়ে শারিকখালী ইউনিয়নের চেয়ারম্যান আবুল বাশার বাদশা তালুকদার বলেন, এই ব্রিজটি সংস্কার অথবা নতুন করে নির্মাণের জন্য সংশ্লিষ্ট সকব দফতরের সঙ্গে যোগাযোগ করেছি তাতে কোনো কাজ হয়নি। ব্রিজটি ভেঙে যাওয়ার কারণে এ এলাকার প্রায় ৩ হাজার মানুষকে চরমভোগান্তি পোহাতে হচ্ছে।স্থানীয় সরকার প্রকৌশল অধিদফতরের প্রকৌশলী আহম্মেদ আলী বলেন, ইতিমধ্যে আমাদের ব্রিজ নির্মাণের জন্য প্রকল্প প্রস্তাব তৈরি করে মন্ত্রণালয়ে পাঠানো হয়েছে।
",20/9/2020,country-news
তালতলীতে প্রথম করোনা রোগী শনাক্ত,"বরগুনার তালতলী উপজেলায় প্রথমবারের মতো করোনাভাইরাসে একজন আক্রান্ত হয়েছেন। তিনি তালতলী ২০ শয্যা বিশিষ্ট হাসপাতালের স্টাফ নার্স। তার বয়স ২৫ বছর।



শুক্রবার রাত ১০টার দিকে তালতলী হাসপাতালে ইমেইল বার্তায় তার নমুনা প্রতিবেদনে করোনা পজিটিভ আসে। জানা গেছে, তালতলী হাসপাতালের ২৫ বছর বয়সী স্টাফ নার্সের শরীরে করোনার উপসর্গ হালকা জ্বর ও সর্দি দেখা দেয়। হাসপাতাল কর্তৃপক্ষ ঈদের দিন সোমবার তার নমুনা সংগ্রহ করে বরিশাল শের-ই-বাংলা মেডিকেল কলেজ হাসপাতালের পিইসিআর পরীক্ষাগারে পাঠায়। শুক্রবার রাত ১০টার দিকে তালতলী হাসপাতালে ইমেইলে তার নমুনা প্রতিবেদনে করোনা পজিটিভ আসে। তালতলী ২০ শয্যা বিশিষ্ট হাসপাতালের দায়িত্বপ্রাপ্ত ডা. ফায়জুর রহমান এ তথ্য নিশ্চিত করেছেন।তিনি জানান, ওই সেবিকার করোনা উপসর্গ দেখা দেয়ার পর থেকেই তাকে হোম কোয়ারেন্টিইনে পাঠানো হয়েছে। ওই সেবিকা করোনা রোগী হিসেবে শনাক্ত হওয়ায় তার সংস্পর্শে থাকা লোকজনকে কোয়ারেন্টিনে থাকার নির্দেশ দেয়া হয়েছে। এছাড়াও তিনি অন্য যেসব মানুষের সংস্পর্শে গিয়েছিলেন তা যাচাই করার কাজ করছে স্বাস্থ্য বিভাগ।তালতলী উপজেলা নির্বাহী অফিসার মো. আসাদুজ্জামান জানান, তালতলীতে এই প্রথম করোনা রোগী শনাক্ত হয়। ওই সেবিকার সংস্পর্শে থাকা লোকজনের নমুনা সংগ্রহ করে বরিশাল শের-ই-বাংলা মেডিকেল কলেজ হাসপাতালের পিইসিআর পরীক্ষাগারে পাঠানোর জন্য স্বাস্থ্য বিভাগকে নির্দেশনা দেয়া হয়েছে। শনিবার তার বাড়ি লকডাউন করা হবে।",20/9/2020,country-news
তালতলীতে র‌্যাব পরিচয়ে গৃহবধূকে অপহরণ,"বরগুনার তালতলীতে গৃহবধূকে বাবার বাড়ি থেকে র‌্যাব পরিচয় দিয়ে দিবালোকে অপহরণের ঘটনা ঘটেছে। বুধবার বেলা ১১টার দিকে উপজেলা পরিষদ সংলগ্ন তালতলী পাড়া এলাকায় এ ঘটনা ঘটে। এ সময় ওই গৃহবধূর স্বামীকে অস্ত্রের ভয় দেখিয়ে গাড়ি থেকে নামিয়ে দেয়।



গৃহবধূ অন্তরার পিতা বিনোদ চন্দ্র বেপারী জানান, উপজেলা পরিষদ সংলগ্ন তালতলী পাড়া এলাকার বিনোদ চন্দ্র বেপারীর মেয়ে অন্তরার সঙ্গে এক বছর পূর্বে বিয়ে হয় একই উপজেলার নিশানবাড়িয়া ইউনিয়নের বড় অংকুজানপাড়া গ্রামের অতুল চন্দ্র হাওলাদারের পুত্র লক্ষ্মণের সঙ্গে। বিয়ের বছর পার হতে না হতেই উভয় পরিবারের মধ্যে দেখা দেয় কলহ। এর পরও অন্তরা তার স্বামীর সঙ্গে সম্পর্ক রেখে শ্বশুরবাড়িতে অবস্থান করছিল।দুই পরিবারের মিলমিশ করে দেয়ার জন্য মোবাইল নম্বর দিয়ে র‌্যাব পরিচয়ে এক ব্যক্তি লক্ষ্মণ ও তার স্ত্রী অন্তরার সঙ্গে কয়েকবার কথা বলে। পরে তাদের বিনোদ চন্দ্র বেপারীর বাড়িতে আসতে বলে ওই ব্যক্তি। অন্তরা তার স্বামীকে নিয়ে বুধবার সকালে পিত্রালয়ে এসে কথিত ওই র‌্যাবের মোবাইল নম্বরে কল দিয়ে জানায়। ওই দিনই বেলা ১১টার দিকে র‌্যাবের স্টিকার লাগানো কালো একটি মাইক্রোবাস এসে উপজেলা পরিষদের ভিতরে থেমে সিভিল পোশাকে ৩ জন লোক বিনোদ চন্দ্র বেপারীর বাড়িতে গিয়ে র‌্যাব পরিচয় দেয়।কথিত ওই র‌্যাব সদস্য দুই বেয়াইকে মিলিয়ে দেয়ার জন্য অতুল চন্দ্র হাওলাদারের বাড়ি অংকুজানপাড়া যাওয়ার কথা বলে অন্তরা ও লক্ষ্মণকে গাড়িতে তুলে নিয়ে যায়। উপজেলা পরিষদ থেকে গাড়িটি বের হয়ে অংকুজানপাড়া না গিয়ে আমতলীর উদ্দেশে যাওয়ার পথে অস্ত্রের ভয় দেখিয়ে মানিকঝুড়ি নামক স্থানে লক্ষ্মণকে নামিয়ে দিয়ে অন্তরাকে নিয়ে যায়।তালতলী থানার ওসি কামরুজ্জামান মিয়া বলেন, অন্তরার মায়ের আদেশে তার খালাত ভাই এসে তাকে নিয়ে গেছে। অন্তরার সঙ্গে মোবাইলে কথা হয়েছে। সে এখন তার খালার ঢাকাস্থ বাসায় রয়েছে।",20/9/2020,country-news
পটকা ফোটাতে গিয়ে হাতের কবজি হারাতে বসেছে মাদ্রাসাছাত্র,"বরগুনার তালতলীতে ঈদে আনন্দ করতে হাতে বানানো পটকা ফুটাতে গিয়ে দুই হাতের কবজি হারাতে বসেছে এক মাদ্রাসাছাত্র।



তার দুই হাতের ৫টি রগ ও কবজি কেটে গেছে। ঘটনাটি ঘটেছে রোববার সন্ধ্যায় উপজেলার ছোটভাইজোড়া গ্রামে।ওই গ্রামের হাসান ভূঁইয়ার ছেলে মো. ইমন চট্টগ্রামের ইপিজেড এলাকার একটি মাদ্রাসার পঞ্চম শ্রেণির ছাত্র। মাদ্রাসা বন্ধ থাকায় সে ঈদে আনন্দ করতে বাড়িতে আসে। রোববার সন্ধ্যায় ঈদের চাঁদ দেখে ডিজেল মেশিনের বিয়ারিং দিয়ে হাতে বানানো পটকা ফুটানোর সময় বারুদ এসে তার দুই হাতে লাগে।বারুদের আঘাতে ওই ছাত্রের উভয় হাতের ৫টি রগসহ কবজি কেটে যায়। গুরুতর আহত অবস্থায় ইমনকে উদ্ধার করে রাতেই পটুয়াখালী জেনারেল হাসপাতালে নিয়ে যায়। ওই হাসপাতালের জরুরি বিভাগ বন্ধ থাকায় একটি প্রাইভেট ক্লিনিকে ভর্তি করে।কর্তব্যরত ডাক্তার জানিয়েছে, ইমনের দুই হাতের অবস্থা মোটেই ভাল নয়। উভয় হাতের ৫টি রগ কেটে গেছে।",20/9/2020,country-news
বরগুনায় মেয়েকে গাছে বেঁধে মাকে গণধর্ষণ,"বরগুনার তালতলীতে ৭ বছরের মেয়েকে গাছের সঙ্গে বেঁধে মৃত্যুর ভয় দেখিয়ে মাকে গণধর্ষণ করার অভিযোগ উঠেছে।



ভুক্তভোগী নারী বৃহস্পতিবার রাতে থানায় মামলা করতে গেলে পুলিশ গণধর্ষণের মামলা না নিয়ে ধর্ষণ চেষ্টার অভিযোগে মামলা নিয়েছে। ঘটনাটি ঘটেছে গত ২৩ এপ্রিল উপজেলার শুভসন্ধ্যা সমুদ্র সৈকত এলাকায়। ভুক্তভোগী বলেন, ২৩ এপ্রিল সকাল ৮টার দিকে শ্বশুর বাড়ি পিরোজপুরের মঠবাড়িয়া থেকে রওনা দিয়ে পাথরঘাটা পৌঁছান। সেখান থেকে ট্রলারযোগে তালতলী উপজেলার নিশানবাড়িয়া ইউনিয়নের শুভসন্ধ্যার তেতুলবাড়িয়া লঞ্চঘাটে সকাল ১০টার দিকে নামেন তিনি। তারপর এক মোটরসাইকেল চালকের সঙ্গে নিশানবাড়ীয়া খেয়াঘাট যাওয়ার চুক্তি করলে তাকে নিশানবাড়ীয়া খেয়াঘাট না নিয়ে জঙ্গলে নিয়ে যায়। সেখানে নিয়ে মোটরসাইকেলচালক মোবাইলে ডেকে আরও চারজনকে আনেন। তারপরে ওরা সবাই মিলে আমার মেয়েকে গাছের সঙ্গে বেঁধে রেখে খুনের ভয় দেখিয়ে আমাকে সকাল ১১টা থেকে বিকাল ৪টা পর্যন্ত পালাক্রমে ধর্ষণ করে। পরবর্তীতে তারা আমাকে অজ্ঞান অবস্থায় ফেলে রেখে চলে যায়। আমার জ্ঞান ফেরার পরে স্থানীয় লোকজনের সহায়তায় অন্য মোটরসাইকেলযোগে নিশানবাড়িয়া এসে খেয়া পার হয়ে বাড়িতে পৌঁছাই। 

তিনি আরও বলেন, লোকলজ্জার ভয়ে এ ব্যাপারে আমি কোথাও অভিযোগ করিনি। কিন্তু বিষয়টি ব্যাপকভাবে জানাজানি হওয়ায় আমি থানায় এসে বিচার চাইতে বাধ্য হই। এ ঘটনায় একাধিক স্থানীয়রা জানান, মোটরসাইকেল চালক জহিরুল ১০টার দিকে ওই নারীকে শুভসন্ধ্যা সমুদ্র সৈকতের জঙ্গলের দিকে নিয়ে যায়। কিছুক্ষণ পরে এমাদুল, নজরুল, সোহাগ, সাইদুল ও জঙ্গলের দিকে যায়। বিকাল ৪টার দিকে ওই নারী রাস্তায় এসে জনসম্মুখে উক্ত ঘটনা প্রকাশ করলে তারা অন্য মোটরসাইকেলযোগে তাকে নিশানবাড়িয়া খেয়াঘাটে পাঠিয়ে দেই। এ ব্যাপারে তালতলী থানার ওসি মো. কামরুজ্জামান জানান, অভিযোগ দিতে ভুক্তভোগী নিজেই থানায় এসেছেন। তার জবানবন্দি রেকর্ড করা হয়েছে। এ ঘটনায় ধর্ষণ চেষ্টার অভিযোগে থানায় মামলা হয়েছে। আসামিদের গ্রেফতারের চেষ্টা চলছে। গণধর্ষণের ঘটনায় ধর্ষণ চেষ্টার মামলা নেয়ার বিষয়ে জানতে চাইলে ওসি বলেন, ভুক্তভোগী নারী আমাদের কাছে ধর্ষণ চেষ্টার কথা বলেছেন, আমরা সেই মামলাই নিয়েছি।",20/9/2020,country-news
"তালতলীতে পচা মাংস বিক্রি করায় গণধোলাই, জরিমানা","বরগুনার তালতলীতে গরুর পচা মাংস বিক্রির অপরাধে কসাই জালালকে জনতা গণধোলাই দিয়ে ভ্রাম্যমাণ আদালতে সোপর্দ করেন।



ইউএনও ভ্রাম্যমাণ আদালতের নির্বাহী ম্যাজিস্ট্রেট মো. সেলিম মিঞা কসাই জালালকে ৫ হাজার টাকা জরিমানা করেছেন।বুধবার সকালে তালতলী উপজেলা সদরে এ ঘটনা ঘটে।স্থানীয় সূত্রে জানা গেছে, তালতলী উপজেলা সদরের কসাইখানা বসে বুধবার সকালে। কসাই জালাল গরু জবাই করে নতুন মাংসের সঙ্গে পুরনো পচা মাংস মিশিয়ে বিক্রি করছিল। বিষয়টি আবু সালেহ নামে এক ক্রেতার কাছে নজরে আসে।আবু সালেহ এর প্রতিবাদ করলে কসাই জালাল ক্ষেপে যান। স্থানীয় জনতা পচা মাংস দেখে কসাই জালালকে গণধোলাই দেয়। পরে উপজেলা নির্বাহী অফিসার (ভারপ্রাপ্ত) ও ভ্রাম্যমাণ আদালতের নির্বাহী ম্যাজিস্ট্রেট মো. সেলিম মিঞার কাছে তাকে হস্তান্তর করেন।ভ্রাম্যমাণ আদালতের বিচারক কসাই জালালকে পাঁচ হাজার টাকা জরিমানা করেন এবং আর কখনও এমন কাজ করবে না বলে মুচলেকা দিয়ে ছেড়ে দেন।ক্রেতা আবু সালেহ বলেন, কসাই জালাল নতুন মাংসের সঙ্গে পচা মাংস মিশিয়ে আমার কাছে বিক্রি করেছে। বিষয়টি টের পেয়ে এর প্রতিবাদ করলে আমার ওপর ক্ষেপে যায় কসাই জালাল। পরে স্থানীয় জনতা তাকে গণধোলাই দিয়ে ভ্রাম্যমাণ আদালতে সোপর্দ করেছে।উপজেলা নির্বাহী অফিসার (ভারপ্রাপ্ত) ও ভ্রাম্যমাণ আদালতের নির্বাহী ম্যাজিস্ট্রেট সেলিম মিঞা বলেন, পচা মাংস বিক্রির অপরাধে কসাই জালালকে পাঁচ হাজার টাকা জরিমানা করা হয়েছে।",20/9/2020,country-news
বরগুনায় নদীর মোহনা থেকে শিশুর লাশ উদ্ধার,"বরগুনার তালতলী উপজেলার পায়রা নদীর মোহনা থেকে অজ্ঞাত এক শিশুর লাশ উদ্ধার করেছে পুলিশ।



বুধবার দুপুর ২টার দিকে উপজেলার নলবুনিয়ার শুভসন্ধ্যা ঝাউবনের পায়রা নদীর মোহনা থেকে ভাসমান এ লাশ উদ্ধার করা হয়। এলাকাবাসী সূত্রে জানা গেছে, উপজেলার নলবুনিয়ার শুভসন্ধ্যা সমুদ্র সৈকতে কিছুসংখ্যক স্থানীয় শিশুরা বুধবার বেলা ১১টার দিকে সৈকতের পাড়ে খেলাধুলা করতে এসে ১০-১১ বছরের এক অজ্ঞাত শিশুর ভাসমান লাশ দেখতে পায়। তখন তারা আতঙ্কিত হয়ে বড়দের খবর দিয়ে আনলে তারা লাশটি ভাসতে দেখে পুলিশে খবর দেয়। দুপুরেই পুলিশ এসে লাশটি উদ্ধার করে ময়নাতদন্তের জন্য বরগুনা জেনারেল হাসপাতালের মর্গে প্রেরণ করে। তালতলী থানার ভারপ্রাপ্ত কর্মকর্তা (ওসি) মো. কামরুজ্জামান জানান, এই এলাকায় কোনো শিশু নিখোঁজের খবর পাওয়া যায়নি। ধারণা করা হচ্ছে, এ শিশুটির আরও ৬-৭ দিন আগে মৃত্যু হয়েছিল। তার শরীর পচে ফুলে উঠেছে। মুখমণ্ডলের চেহারা নষ্ট হয়ে গেছে। এ ব্যাপারে তালতলী থানায় একটি অপমৃত্যু মামলা দায়ের করা হয়েছে।",20/9/2020,country-news
চাঁদা না দেয়ায় তালতলীতে ইউপি সদস্যকে মারধর!,"চাঁদা না দেয়ায় ইউপি সদস্য মো. জাহাঙ্গীর হাওলাদারকে মারধর করেছে স্থানীয় প্রভাবশালী বাশার জোমাদ্দার ও তার সহযোগীরা। ঘটনা ঘটেছে সোমবার রাতে বরগুনার তালতলী উপজেলার শারিকখালী ইউনিয়নের উত্তর নলবুনিয়া গ্রামে।



আহত ইউপি সদস্যকে ওইদিন রাতেই স্বজনরা উদ্ধার করে আমতলী উপজেলা স্বাস্থ্য কমপ্লেক্সে ভর্তি করেছে। এ ঘটনায় মঙ্গলবার আমতলী সিনিয়র জুডিসিয়াল ম্যাজিস্ট্রেট আদালতে ইউপি সদস্যের স্ত্রী শিউলী আক্তার বাদী হয়ে মামলা দায়ের করেছেন।আদালতের বিচারক মো. সাকিব হোসেন মামলাটি আমলে নিয়ে তালতলী থানার ওসিকে এজাহার হিসেবে গ্রহন করে তদন্তপুর্বক প্রতিবেদন দাখিলের নির্দেশ দিয়েছেন।জানা গেছে, উপজেলার শারিকখালী ইউনিয়নের উত্তর নলবুনিয়া গ্রামের খাস পুকুরের ৪২ লাখ টাকা ব্যয়ে খননের কাজ পায় বরগুনার ঠিকাদারী প্রতিষ্ঠান কামাল নাইফ এন্টারপ্রাইজ।সাব ঠিকাদার হিসেবে ওই পুকুর খননের কাজ নেয় ইউপি সদস্য জাহাঙ্গীর হাওলাদার। পুকুর খনন কাজ এ বছর ১৫ জানুয়ারি শুরু করে।পুকুর খনন কাজের শুরুতে সাব-ঠিকাদার ইউপি সদস্য জাহাঙ্গিরের কাছে দুই লক্ষ টাকা চাঁদা দাবি করে স্থানীয় প্রভাবশালী বাশার জোমাদ্দার, ছগীর ও সাগর। এ টাকা দিতে রাজি হয়নি ইউপি সদস্য। এ নিয়ে ইউপি সদস্য ও ছগির খন্দকারের মাঝে কয়েক দফায় কথা কাটাকাটি হয়। এতে ক্ষিপ্ত হয় বাশার জোমাদ্দার, ছগির ও তার সহযোগীরা। পুকুর খনন কাজ প্রায় শেষ।সোমবার রাতে ইউপি সদস্য জাহাঙ্গীর হাওলাদার দক্ষিণ কচুপাত্রা রশিদ মাষ্টারের মাহফিলে আসেন। মাহফিল থেকে রাত সাড়ে ৮টায় দিকে বাড়ী ফেরার পথে ছগির জোমাদ্দার, বাশার জোমাদ্দার, সাগর, সৈকতসহ ৮-১০ জনের ইউপি সদস্য জাহাঙ্গীর হওলাদারকে (৪০) আটকে লাঠি নিয়ে বেধরক মারধর করে এবং তাকে ছুরিকাঘাত করার চেষ্টা করে। তার ডাক চিৎকারে মাহফিলের লোকজন ছুটে এসে ইউপি সদস্যকে উদ্ধার এবং একটি ছুরি জব্দ করেছে। পরে পুলিশের কাছে তা সোপর্দ করেছে স্থানীয়রা।এদিকে ইউপি সদস্যকে মারধরের খবর পেয়ে তার লোকজন এসে বাশার জোমাদ্দার ও তার ভাইয়ের ছেলে সাগরকে মারধর করেছে বলে দাবি করেন ছগির জোমাদ্দার।আহত দু’জনকে পটুয়াখালী মেডিকেল কলেজ হাসপাতালে ভর্তি করা হয়েছে। খবর পেয়ে তালতলী থানা পুলিশ ঘটনাস্থল এসে পরিস্থিতি নিয়ন্ত্রনে আনে।আহত ইউপি সদস্যকে স্বজনরা ওইদিন রাতেই উদ্ধার করে আমতলী উপজেলা স্বাস্থ্য কমপ্লেক্সে ভর্তি করেছে। এ ঘটনায় মঙ্গলবার ইউপি সদস্য জাহাঙ্গীরের স্ত্রী শিউলি আক্তার বাদী হয়ে বাশার জোমাদ্দারকে প্রধান আসামি করে আমতলী সিনিয়র জুডিসিয়াল ম্যাজিস্ট্রেট আদালতে মামলা দায়ের করছে।আদালতের বিচারক মো. সাকিব হোসেন মামলাটি আমলে নিয়ে তালতলী থানার ওসিকে এজাহার হিসেবে গ্রহন করে তদন্তপুর্বক প্রতিবেদন দাখিলের নির্দেশ দিয়েছেন। এদিকে মারধরের ঘটনায় মাহফিলে বিঘ্ন সৃষ্টি হয়। মাহফিলে আসা মুছুল্লিদের মধ্যে আতঙ্ক ছড়িয়ে পরলেও আধা ঘন্টা পরে পুনরায় মাহফিল শুরু হয়।আমতলী উপজেলা স্বাস্থ্য কমপ্লেক্সের উপসহকারী কমিউনিটি মেডিকেল অফিসার আলহাজ হারুন অর রশিদ বলেন, আহত ইউপি সদস্যকে যথাযথ চিকিৎসা দেয়া হয়েছে।প্রত্যক্ষদর্শী নাম প্রকাশে অনিচ্ছুক কয়েকজন বলেন, রাতে ইউপি সদস্যকে কয়েকজনে মারধর করেছে। মাহফিলের লোকজন গিয়ে তাকে উদ্ধার করে।আহত ইউপি সদস্য জাহাঙ্গীর হাওলাদার বলেন, খাস পুকুর খনন করতে গেলে ছগির জোমাদ্দার, বাশার জোমাদ্দার ও সাগর আমার কাছে দুই লক্ষ টাকা চাঁদা দাবি করে। আমি এ টাকা দিতে অস্বীকার করলে আমাকে বিভিন্ন সময়ে জীবননাশের হুমকি দিয়ে আসছেন তারা।সোমবার রাতে মাহফিল থেকে বাড়ি ফেরার পথে আমাকে একা পেয়ে ছগির, বাশার ও সাগরসহ ৮-৯ জনের একটি সন্ত্রাসী বাহিনী লাঠি দিয়ে বেধড়ক মারধর এবং আমাকে হত্যার উদ্দেশ্যে ছুরিকাঘাত করতে চেষ্টা করে। স্থানীয় লোকজনের সহযোগিতায় আমি অল্পের জন্য রক্ষা পাই। আমি এ ঘটনার বিচার চাই।ছগির জোমাদ্দার চাঁদা দাবির কথা অস্বীকার করে বলেন, আমার ভাই বাশার জোমাদ্দার ও ভাইয়ের ছেলে সাগরকে ইউপি সদস্যের লোকজন মারধর করেছে। আহত দুইজনকে পটুয়াখালী মেডিকেল কলেজ হাসপাতালে ভর্তি করেছি।তালতলী থানার পরিদর্শক (তদন্ত) মো. ফরিদুল ইসলাম বলেন, খবর পেয়ে ঘটনাস্থলে পুলিশ পাঠিয়ে পরিস্থিতি নিয়ন্ত্রনে এনেছি কিন্তু পুলিশ পৌছার পূর্বেই বাশার জোমাদ্দারের লোকজন পালিয়ে গেছে।তিনি আরও বলেন, ইউপি সদস্য জাহাঙ্গীর হাওলাদার গত এক মাসে চারবার আমাকে ফোনে তাকে রক্ষার কথা জানিয়েছেন। এ ঘটনার কোন অভিযোগ পাইনি। অভিযোগ পেলে আইনগত ব্যবস্থা নেয়া হবে। তবে তিনি ছুরি জব্দের কথা অস্বীকার করেন।",20/9/2020,country-news
হিসাবরক্ষকের সম্পদের পাহাড়,"পাথরঘাটা পৌরসভার হিসাব রক্ষক মো. বেলায়েত হোসেনের বিরুদ্ধে অবৈধভাবে বিপুল পরিমাণ অর্থ আত্মসাৎ করে সম্পদের পাহাড় গড়ার অভিযোগ উঠেছে।



আর এই অর্থ দিয়ে একের পর এক বিভিন্ন স্থানের জমি কিনে চলেছেন তিনি। এ ঘটনায় স্থানীয় সমাজ সেবক রফিকুল ইসলাম কাকন দুর্নীতি দমন কমিশনের (দুদক) প্রধান কার্যালয়, স্থানীয় সরকার, পল্লী উন্নয়ন ও সমবায় মন্ত্রণালয় এবং বরগুনা জেলা প্রশাসক বরাবর লিখিত অভিযোগ দিয়েছেন।তিনি উপজেলার কাকচিড়া ইউনিয়নের জালিয়াঘাটা এলাকার সেলিম তালুকদারের ছেলে। খোঁজ নিয়ে জানা গেছে, বেলায়েত হোসেন পাথরঘাটা পৌরসভায় হিসাবরক্ষক হিসেবে ২০০৭ সালের ২ সেপ্টেম্বর যোগদান করেন।এর চার বছর পর ২০১১ সালে তিনি তিনটি দলিলে জমি কিনতে শুরু করেন।এরপর থেকে একের পরে এক জমি কিনেই চলেছেন। তিনি ২০১২ সালে তিনি ৫টি, ২০১৩ সালে ২টি, ২০১৪ সালে ২টি, ২০১৫ সালে ৪টি, ২০১৬ সালে ৪টি, ২০১৮ সালে ৯টি, ২০১৯ সালে ৯টি ও চলতি বছরের জুন পর্যন্ত ২টি দলিলে জমি কিনেছেন।পাথরঘাটা সাবরেজিস্ট্রার কার্যালয় থেকে এসব জমি রেজিস্ট্রি করা হয়েছে। গত ১০ বছরে বেলায়েত হোসেন নিজ নামে, স্ত্রী সুরাইয়া সুলতানা, ছেলে আবদুল্লাহ আল নোমান ও শ্বশুর সেলিম সিকদারের নামে সব মিলিয়ে ৪৩টি দলিলে ৬৫০ শতক জমি কিনেছেন।দলিলে উল্লিখিত অঙ্ক অনুযায়ীই এসব জমির দাম আড়াই কোটি টাকারও বেশি। অভিযোগকারী সমাজ সেবক রফিকুল ইসলাম কাকন জানান, পৌরসভার হিসাবরক্ষক বেলায়েত হোসেনের ঘুষের টাকার উৎস বহুমুখী।তিনি সাবেক কাউন্সিলরদের সম্মানী ভাতা অনুমোদন করাতে মোটা অঙ্কের টাকা ঘুষ নেন। এছাড়া তার বিরুদ্ধে ঠিকাদারি কাজের বিল প্রস্তুত করতে ৭ শতাংশ ঘুষ, ঠিকাদারদের সঙ্গে নিয়ে সিন্ডিকেট তৈরি, পৌরসভার সব বিল ভাউচার তৈরির ক্ষেত্রে ২০-৩০ শতাংশ ঘুষ নেয়। এ বিষয় ইতিপূর্বে পাথরঘাটা প্রেস ক্লাবে সংবাদ সম্মেলন করেছি।পাথরঘাটা উপজেলা সাবরেজিস্ট্রার মামুন সিকদার জানান, গত ১০ বছরে বেলায়েত হোসেন ও তার স্বজনদের নামে অন্তত ৪৩টি দলিলে ৬৫০ শতক (সাড়ে ৬ একর) জমি রেজিস্ট্রি হয়েছে। জমি রেজিস্ট্রির সময় সাধারণত ক্রেতার আয়ের উৎস দেখা হয় না।বিক্রেতার কাগজপত্র যাচাই করে জমির দলিল সম্পাদন করা হয়ে থাকে। এ বিষয় হিসাব রক্ষক বেলায়েত হোসেন তার বিরুদ্ধে জমি কেনার বিষয়টি স্বীকার করে বলেন, কিছু না করলে তো কিছু হয় নাই।আপনার সঙ্গে আমি দেখা করে বলব। অভিযোগ সম্পূর্ণ মিথ্যা না হলেও কিছুতো একটা আছেই। তবে দুর্নীতি করে কিছুই করিনি।এ বিষয়ে পাথরঘাটা পৌর মেয়র আনোয়ার হোসেন আকন জানান, বেলায়েত দীর্ঘদিন ধরে পৌরসভায় চাকরি করেন, কিন্তু তার বিরুদ্ধে দুর্নীতি কোনো অভিযোগ পাইনি এমনকি পৌরসভার কোনো টাকা আত্মসাৎ করছে বলে অভিযোগ নেই। সে এত সম্পদ কিভাবে গড়ল তা আমার জানা নেই।",20/9/2020,country-news
পাথরঘাটা পৌরসভার হিসাবরক্ষকের বিরুদ্ধে দুর্নীতির অভিযোগ,"বরগুনার পাথরঘাটা পৌরসভার হিসাররক্ষক মো. বেলায়েত হোসেনের বিরুদ্ধে অবৈধভাবে বিপুল পরিমাণ অর্থ আত্মসাৎ করে সম্পদের পাহাড় গড়ার অভিযোগ উঠেছে। আর এ অর্থ দিয়ে একের পর এক বিভিন্ন স্থানের জমি কিনে চলেছেন তিনি।



এ ঘটনায় স্থানীয় সমাজসেবক রফিকুল ইসলাম কাকন দুর্নীতি দমন কমিশনের (দুদক) প্রধান কার্যালয়, স্থানীয় সরকার, পল্লী উন্নয়ন ও সমবায় মন্ত্রণালয় এবং বরগুনা জেলা প্রশাসক বরাবর লিখিত অভিযোগ দিয়েছেন।হিসাবরক্ষক বেলায়েত হোসেন পাথরঘাটা পৌরসভার হিসাররক্ষক ও উপজেলার কাকচিড়া ইউনিয়নের জালিয়াঘাটা এলাকার সেলিম তালুকদারের ছেলে।খোঁজ নিয়ে জানা গেছে, বেলায়েত হোসেন পাথরঘাটা পৌরসভায় হিসাবরক্ষক হিসেবে ২০০৭ সালের ২ সেপ্টেম্বর যোগদান করেন। এর চার বছর পর ২০১১ সালে তিনি তিনটি দলিলে জমি কিনতে শুরু করেন। এরপর থেকে একের পরে এক জমি কিনেই চলেছেন। তিনি ২০১২ সালে ৫টি, ২০১৩ সালে ২টি, ২০১৪ সালে ২টি, ২০১৫ সালে ৪টি, ২০১৬ সালে ৪টি, ২০১৮ সালে ৯টি, ২০১৯ সালে ৯টি ও চলতি বছরের জুন পর্যন্ত ২টি দলিলে জমি কিনেছেন। পাথরঘাটা সাবরেজিস্ট্রার কার্যালয় থেকে এসব জমি রেজিস্ট্রি করা হয়েছে।গত ১০ বছরে বেলায়েত হোসেন নিজ নামে, স্ত্রী সুরাইয়া সুলতানা, ছেলে আবদুল্লাহ আল নোমান ও শ্বশুর সেলিম সিকদারের নামে সব মিলিয়ে ৪৩টি দলিলে ৬৫০ শতক জমি কিনেছেন। দলিলে উল্লিখিত অঙ্ক অনুযায়ী এসব জমির দাম আড়াই কোটি টাকারও বেশি।অভিযোগকারী সমাজসেবক রফিকুল ইসলাম কাকন জানান, পৌরসভার হিসাবরক্ষক বেলায়েত হোসেনের ঘুষের টাকার উৎস বহুমুখী। তিনি সাবেক কাউন্সিলরদের সম্মানী ভাতা অনুমোদন করাতে মোটা অঙ্কের টাকা ঘুষ নেন। এছাড়া তার বিরুদ্ধে ঠিকাদারি কাজের বিল প্রস্তুত করতে ৭ শতাংশ ঘুষ নেয়া, ঠিকাদারদের সঙ্গে নিয়ে সিন্ডিকেট তৈরি, পৌরসভার সব বিল-ভাউচার তৈরির ক্ষেত্রে ২০-৩০ শতাংশ ঘুষ নেয় বলেও অভিযোগ রয়েছে। এ বিষয় ইতোপূর্বে পাথরঘাটা প্রেস ক্লাবে সংবাদ সম্মেলন করা হয়েছে।পাথরঘাটা উপজেলা সাবরেজিস্ট্রার মামুন সিকদার সাংবাদিকদের জানান, গত ১০ বছরে বেলায়েত হোসেন ও তার স্বজনদের নামে অন্তত ৪৩টি দলিলে ৬৫০ শতক (সাড়ে ৬ একর) জমি রেজিস্ট্রি হয়েছে। জমি রেজিস্ট্রির সময় সাধারণত ক্রেতার আয়ের উৎস দেখা হয় না। বিক্রেতার কাগজপত্র যাচাই করে জমির দলিল সম্পাদন করা হয়ে থাকে।এ বিষয় হিসাবরক্ষক বেলায়েত হোসেন তার বিরুদ্ধে জমি কেনার বিষয়টি স্বীকার করে বলেন, কিছু না করলে তো কিছু হয় নাই। আপনার সঙ্গে আমি দেখা করলে বলব। অভিযোগ সম্পূর্ণ মিথ্যা না হলেও কিছুতো একটা আছেই। তবে দুর্নীতি করে কিছুই করিনি।এ বিষয়ে পাথরঘাটা পৌর মেয়র আনোয়ার হোসেন আকন বলেন, বেলায়েত দীর্ঘদিন যাবত পৌরসভায় চাকরি করেন। কিন্তু তার বিরুদ্ধে দুর্নীতির কোনো অভিযোগ পাইনি। এমনকি পৌরসভার কোনো টাকা আত্মসাৎ করছে বলে অভিযোগ নেই। তিনি এত সম্পদ কীভাবে গড়লেন তা আমার জানা নেই।",20/9/2020,country-news
পদ্মার বেড়িবাঁধ ভেঙে পাথরঘাটার ১০ গ্রাম প্লাবিত,"বরগুনার পাথরঘাটা সংলগ্ন বলেশ্বর নদীতে প্রবল জোয়ারের চাপে পদ্মার অংশের বেঁড়িবাধ ভেঙে প্রায় ৮টি গ্রাম প্লাবিত হয়েছে। এতে প্রায় কয়েক হাজার মানুষ পানিবন্দি হয়ে পড়েছেন এবং ১০টি মৎস্য ঘের পানিতে ভাসিয়ে নিয়ে গেছে।



বৃহস্পতিবার দুপুরে পাথরঘাটা উপজেলার সদর ইউনিয়নের পদ্মা গ্রামের বেড়িবাঁধ একেবারে ভেঙে যায়।এ সময় দেখা যায়, বেড়িবাঁধের পদ্মা গ্রামসংলগ্ন বলেশ্বর নদীর পানি অমাবস্যার কারণে বৃদ্ধি পাওয়ায় নদীর পাশের বেড়িবাঁধের প্রায় এক কিলোমিটার ভেঙে নদীতে বিলীন হয়ে গেছে। এ সময় পানি ঢুকে মাছের ঘের ও বসতবাড়ি তলিয়ে গেছে। এতে পদ্মা ও রুহিতা এলাকার নিম্নাঞ্চল প্লাবিত হয়।স্থানীয় আবদুর রহিম, জয়নাল, আবদুর রাজ্জাক জানান, বাঁধটি অনেক আগে থেকেই ঝুঁকিপূর্ণ ছিল। কিছুদিন ধরে পানি খুব বেড়ে গেছে। অমাবস্যার প্রভাব পড়ায় হঠাৎ বৃহস্পতিবার দুপুরের দিকে জোয়ারের পানির চাপে বেড়িবাঁধ ভেঙে নদীগর্ভে বিলীন হয়ে যায়। এতে ওই এলাকার কয়েকটি গ্রামের প্রায় কয়েক হাজার মানুষ পানিবন্দি হয়ে পড়েছেন। তাছাড়া অনেক মৎস্য ঘের ও আমন ধানের বীজতলা পানিতে তলিয়ে যায়। এই বেড়িবাঁধটি দ্রুত সংস্কার করা না হলে বলেশ্বর নদীর জোয়ারের পানি ভাসিয়ে নিয়ে যাবে পুরো এলাকা।পাথরঘাটা সদর ইউনিয়নের চেয়ারম্যান আসাদুজ্জামান আসাদ জানান, ভাঙন এলাকা পরিদর্শন করেছি। ঊর্ধ্বতন কর্তৃপক্ষের সঙ্গে কথা বলেছি। যেভাবে পানির চাপ তাতে রাতের মধ্যেই কয়েক কিলোমিটার ভেঙে যাওয়ার সম্ভাবনা রয়েছে।এ বিষয়ে পানি উন্নয়ন বোর্ডের উপবিভাগীয় প্রকৌশলী আলমগীর জানান, অতিবৃষ্টি, অমাবস্যার প্রভাব ও লঘুচাপের কারণে হঠাৎ পানি বেড়ে গেছে। এই এলাকার ৫টি স্পটে ভেঙে গেছে। আমি সরেজমিন আছি। এখানে কিছু পয়েন্টে বেড়িবাঁধ সংস্কারের কাজ চলছিল। যে এলাকা বিলীন হয়ে গেছে সেখানে এখনই বস্তার মধ্যে মাটি ভরে পানি ওঠা বন্ধ করার চেষ্টা করছি।",20/9/2020,country-news
৩ দিন ধরে সাগরে ভাসছেন ১৭ জেলে,"বঙ্গোপসাগরে মাছ ধরার সময় একটি ট্রলার প্রপেলার (স্যাপট ও পাখা) ভেঙে গত তিন দিন ধরে ১৭ জেলেসহ সাগরে ভাসছে। বরগুনার পাথরঘাটা পৌরসভার ২ নম্বর ওয়ার্ডের হেমায়েত মল্লিকের মালিকানাধীন এফবি তিন বোন ট্রলারটির প্রপেলার ভেঙে যায়।



রোববার দুপুর ১২টার দিকে বরগুনার জেলা মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী বিষয়টি নিশ্চিত করেছেন। তিনি জানান, গত ১০ আগস্ট পাথরঘাটার বিএফডিসি ঘাট থেকে বাজার-সদাই নিয়ে ১৭ জেলে এফবি তিন বোন ট্রলারে গভীর সমুদ্রে মাছ শিকারে যান।ট্রলার মালিক হেমায়েত মল্লিকের বরাত দিয়ে তিনি জানান, দুর্যোগপূর্ণ আবহাওয়া দেখে এফবি তিন বোন ট্রলারটি গভীর সাগরে মাছ শিকার করে ফিরে আসার সময় সুন্দরবনের শ্যালা এলাকায় গত ৩ দিন আগে হঠাৎ প্রপেলার ভেঙে যায়। এরপর থেকেই ট্রলারটি সাগরে ভাসতে থাকে। রোববার ট্রলার মালিককে মোবাইল ফোনের মাধ্যমে মাঝি জানালে তিনি তাকে এ খবর জানান।গোলাম মোস্তফা চৌধুরী জানান, তারা পাথরঘাটা স্টেশনের কোস্টগার্ডকে জানিয়ে ট্রলারটি উদ্ধারের জন্য পাথরঘাটা ঘাট থেকে এফবি হাজেরা নামের একটি ট্রলার ২০ জন জেলেসহ ভাসমান ট্রলারটি উদ্ধারের জন্য পাঠানো হয়েছে।কোস্টগার্ডের দক্ষিণ জোন পাথরঘাটা স্টেশন কমান্ডার লেফটেন্যান্ট মেহেদী হাসান জানান, যে এলাকায় ট্রলারটি বিকল হয়েছে সেই স্থানটি আমাদের আওতার মধ্যে না হওয়ায় আমি মোংলা কোস্টগার্ডকে বলে দিয়েছি। তারা উদ্ধারের জন্য গেছে।",20/9/2020,country-news
পাথরঘাটায় অস্ত্রসহ ‘জলদস্যু’ আটক,"বরগুনার পাথরঘাটা উপজেলায় পাঁচ আগ্নেয়াস্ত্রসহ কামাল নামে এক ‘জলদস্যুকে’ আটক করা হয়েছে।



শুক্রবার রাত ৯টার দিকে উপজেলা কোস্টগার্ড ও পুলিশ যৌথ অভিযান চালিয়ে ওই আগ্নেয়াস্ত্র উদ্ধার করে।আটক কামাল হোসেন সদর ইউনিয়নের ৬ নং ওয়ার্ডের মৃত্যু জালাল উদ্দিন সিকদারের ছেলে।দক্ষিণ স্টেশন কোস্টগার্ড কমান্ডার লেফটেন্যান্ট মেহেদী হাসান যুগান্তরকে জানান, বলেশ্বর নদীর তীরে অস্ত্র বেচাকেনা হচ্ছে এমন গোপন সংবাদের ভিত্তিতে সন্ধ্যা ৬টার দিকে অভিযান শুরু করা হয়। এসময় কামালকে আটক হয়। তার দেয়া তথ্যের ভিত্তিতে রাত ৯টার দিকে অভিযান চালানো হয়।পরে তার বাড়ির সামনে ওয়াপদার পুকুর থেকে তিনটি ও ঘর থেকে দুটি আগ্নেয়াস্ত্র উদ্ধার করা হয়।কোস্টগার্ডের পাথরঘাটা স্টেশন কমান্ডার লে. মেহেদি হাসান আরও বলেন, দীর্ঘদিন ধরে কামাল বঙ্গোপসাগরে ডাকাতি করতো এবং জলদস্যু বাহিনীর সক্রিয় সদস্য হয়ে অস্ত্র বিক্রি করতো।আটক কামালের বিরুদ্ধে ডাকাতি ও অস্ত্রসহ একাধিক মামলা রয়েছে।পাথরঘাটা থানা তদন্ত ওসি মো.সাইদ আহমেদ বলেন, পুলিশ ও কোস্টগার্ডের যৌথ অভিযানে কামালকে আটক করা হয় এবং ৫টি অস্ত্র উদ্ধার করা হয়। তার বিরুদ্ধে মামলা করে শনিবার সকালে আদালতে সোপর্দ করা হবে।",20/9/2020,country-news
বরগুনায় ব্যাগভর্তি হরিণের চামড়া উদ্ধার,"বরগুনার পাথরঘাটা সদর ইউনিয়নের বাদুরতলা খালেরপাড় থেকে প্লাস্টিকের ব্যাগভর্তি ৩টি হরিণের চামড়া উদ্ধার করা হয়েছে।



বৃহস্পতিবার রাত ২টার দিকে বাদুরতলা খালেরপাড় থেকে কোস্টগার্ড চামড়াগুলো উদ্ধার করে। তবে কাউকে আটক করতে পারেনি তারা।কোস্টগার্ডের স্টেশন কমান্ডার লে. মেহেদি হাসান বলেন, হরিণের চামড়া বিক্রি করার উদ্দেশ্যে পাচার করা হচ্ছে- এমন গোপন তথ্যের ভিত্তিতে অভিযান পরিচালনা করা হয়। পাচারকারীরা টের পেয়ে প্লাস্টিকের ব্যাগভর্তি হরিণের চামড়া ফেলে রেখে পালিয়ে যায়। পরে সেখানে ৩টি হরিণের চামড়া পাওয়া যায়। হরিণের চামড়াগুলো বন বিভাগের কাছে হস্তান্তর করা হয়েছে।
",20/9/2020,country-news
ট্রলারডুবির ১৮ ঘণ্টা পর ২০ জেলে উদ্ধার,"সুন্দরবন সংলগ্ন কচিখালীর লাচনি এলাকায় ঝড়ের কবলে পড়ে পাথরঘাটা উপজেলার বাদুরতলা গ্রামের আনছার খানের মালিকানাধীন এফবি সীমা-২ নামের একটি মাছ ধরা ট্রলার ডুবে গেছে।



প্রায় ১৮ ঘণ্টা পর শুক্রবার (৭ আগস্ট) সকাল ৯টার দিকে ভাসমান অবস্থায় জেলেদের উদ্ধার করা হয়। তবে ট্রলারটি উদ্ধার করা সম্ভব হয়নি।এর আগে বৃহস্পতিবার (৬ আগস্ট) বিকাল ৩টার দিকে ঝড়ের কবলে এফবি সীমা-২ ট্রলারটি ২০ জেলেসহ ডুবে যায়।বরগুনা জেলা মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী বলেন, সুন্দরবন সংলগ্ন কচিখালীর পশ্চিমে লাচনি এলাকায় ঝড়ের কবলে আনছার খানের মালিকানাধীন এফবি সীমা-২ ট্রলারের ২০ জেলে সাগরে মাছ ধরে উপকূলে ফেরার পথে ডুবে যায়। এফবি বশির নামে একটি ট্রলার সাগরে মাছ ধরতে যাওয়ার পথে জেলেদের ভাসতে দেখে উদ্ধার করে।উদ্ধারকৃতরা শারীরিক অসুস্থ থাকায় সাগরে বসেই তাদের গরম পানি গরম কাপড় দিয়ে সেবা-শুশ্রূষা করছেন উদ্ধারকারী জেলেরা। মোস্তফা চৌধুরী আরও জানান, ডুবে যাওয়া ট্রলারটি উদ্ধার ও ২০ জেলেকে ফিরিয়ে আনার জন্য ৫টি ট্রলার সাগরে পাঠানো হয়েছে।এদিকে কোস্টগার্ডের পাথরঘাটা স্টেশন কমান্ডার লে. মেহেদি হাসান বলেন, খবর পেয়েই উদ্ধারের জন্য একটি শক্তিশালী টিম সাগরে পাঠানো হয়েছে।
",20/9/2020,country-news
ইলিশ শিকারে গভীর সমুদ্রে জেলেদের যাত্রা ,"সাগরে সব ধরনের মাছের উৎপাদন বৃদ্ধিতে মৎস্য শিকারের উপর টানা নির্ধারিত ৬৫ দিনের সরকারি নিষেধাজ্ঞা শেষে আজ থেকে সাগরে যাচ্ছে উপকূলীয় এলাকা পাথরঘাটার জেলেরা।



বৃহস্পতিবার রাত ১২টার পর থেকেই ফিশিং বোট নিয়ে সাগরের দিকে ছুটছেন জেলেরা। ইলিশের মৌসুমে নদীতে পর্যাপ্ত ইলিশের দেখা না পেলেও গভীর সাগরে ইলিশ পাওয়ার আশায় ব্যাপক উৎসাহ-উদ্দীপনা নিয়ে দল বেঁধে বেরিয়ে পড়ছে জেলেরা। তাদের প্রত্যাশা নিষেধাজ্ঞার ফলে আগের চেয়ে ইলিশ বেশি ধরা পড়বে সাগরে।এখন সাগরের বুকজুড়ে থাকবে শুধু জেলে আর ট্রলার। আবারও সরগরম হয়ে উঠবে জেলে পল্লী। দূর-দুরান্ত থেকে ক্রেতারা আসবে তাজা ইলিশ কিনতে। আবারও ইলিশ ক্রেতাদের ভিড়ে মুখরিত হয়ে উঠবে দেশের বৃহত্তম মৎস্য অবতরণ কেন্দ্র বরগুনার পাথরঘাটা। মৎস্য অবতরণ এলাকার ঘাটগুলো আবার সরব হয়ে উঠেছে। যেখানে নিষেধাজ্ঞার সময় শূন্যতা বিরাজ করছিল সেখানে এখন আবার প্রাণ সঞ্চার ফিরে এসেছে। তবে এই উৎসবের মধ্যে রয়েছে করোনা আতঙ্ক। মৎস্য বিভাগ বলছে, নিষেধাজ্ঞায় সাগর ও তার মোহনায় সব ধরনের মাছ ধরা নিষেধাজ্ঞা ছিল। এ সময় জেলেরাও মাছ ধরা থেকে বিরত ছিল। কয়েকদিন অপেক্ষা করলেই মিলবে কাঙ্খিত রুপালি ইলিশ। ইলিশ শিকারে নিষেধাজ্ঞার কারণে ক্ষতিপূরণ হিসেবে জেলেদের ৮৬ কেজি করে চাল বরাদ্দ দেয় সরকার। এর মধ্য প্রথম ধাপে ৫৬ কেজি করে দেয়া হয়েছে। দ্বিতীয় ধাপে ৩০ কেজি করে পাবে।৬৫ দিন পরিবার-পরিজন নিয়ে চলতে কষ্ট হলেও আবারও নিজ পেশায় ফিরতে পেরে খুশি জেলেরা। এ দিকে আড়ৎদাররাও তাদের আড়ৎ নতুন করে সাজিয়ে নিচ্ছেন। নতুন করে আবার ঢাকাসহ বিভিন্ন জেলার পাইকারদের সঙ্গে যোগাযোগ শুরু করেছেন ইলিশ বিক্রির জন্য। পাথরঘাটা সদর ইউনিয়নের পদ্মা এলাকার জেলে জাকির মাঝি,মোস্তফা মাঝি ও নুরুল ইসলাম মাঝি জানান, দুই মাস মাছ ধরা থেকে বিরত থাকার পর বৃহস্পতিবার রাত ১২টার পর থেকে সাগরে মাছ শিকারে যাচ্ছেন তারা। ইলিশ মাছ ধরা একমাত্র পেশা হওয়ায় এতদিন অলস সময় পার করতে হয়েছে তাদের। বিকল্প কর্মসংস্থান না থাকায় ধার-দেনা করে সংসার চালিয়েছেন তারা। এখন সমুদ্রে ইলিশ ধরা পড়লে সামনের দিনগুলো ধার-দেনা পরিশোধ করতে পারবে বলে আশা তাদের। আশা করছেন প্রচুর ইলিশ ধরা পড়বে।পাথরঘাটা উপজেলা সিনিয়র মৎস্য কর্মকর্তা জয়ন্তু কুমার অপু জানান, সাগরে মাছসহ মূল্যবান প্রাণীজ সম্পদের ভাণ্ডার সুরক্ষায় চলতি বছরের ২০ মে থেকে ২৩ জুলাই পর্যন্ত ৬৫ দিন বঙ্গোপসাগরে মাছ ধরা নিষেধাজ্ঞা আরোপ করে সরকার। আজ থেকে ইলিশসহ অন্যান্য সব ধরনের মাছ শিকারে আর কোনো বাধা নেই। জেলেদের নিরাপত্তার জন্য ফ্লাই জ্যাকেট ও বয়া নিয়ে যাওয়ার জন্য বলা হয়েছে। ক্ষতিগ্রস্ত জেলেদের বিশেষ ভিজিএফের মাধ্যমে খাদ্য সহায়তা দেয়া হয়েছে। দুর্যোগ ব্যবস্থাপনা ও ত্রাণ মন্ত্রণালয় থেকে পাথরঘাটায় নিবন্ধিত ১১ হাজার ৪৩৮ জেলে এ সহায়তা পেয়েছে।
",20/9/2020,country-news
পাথরঘাটায় ৪ আগ্নেয়াস্ত্রসহ ২ জলদস্যু আটক,"বরগুনার পাথরঘাটার হরিণঘাটা পর্যটন কেন্দ্র থেকে দুই জলদস্যুকে আটক করা হয়েছে। এ সময় তাদের কাছ থেকে চারটি বন্দুক ছয় রাউন্ড গুলি ও দুটি ছোরা উদ্ধার করা হয়।



বুধবার রাত সাড়ে ৯টার দিকে উপজেলার হরিণঘাটা পর্যটন কেন্দ্রের পাঁচতলা ওয়াচ টাওয়ারের নিচ থেকে রিপন বাহিনীর দুই সদস্যকে আটক করা হয়।আটককৃতরা হলেন- পাথরঘাটা উপজেলার কালমেঘা ইউনিয়নের ঘুটাবাছা গ্রামের মহসিনের ছেলে রিয়াজ (২৩) ও একই গ্রামের মন্নানের ছেলে রাজু (২৫)।কোস্টগার্ডের পাথরঘাটা স্টেশন কমান্ডার লে. মেহেদি হাসান বলেন, গোপন সংবাদে জানতে পারি হরিণঘাটা পর্যটন কেন্দ্রে রিপন বাহিনীর লোকজন সাগরে ডাকাতি করার জন্য পূর্ব প্রস্তুতির বৈঠক করছে।এমন সংবাদে কোস্টগার্ডের একটি দল পর্যটন কেন্দ্রে অবস্থান নেয়। এ সময় কোস্টগার্ডের উপস্থিতি টের পেয়ে জলদস্যুরা গুলি ছোড়ে পরে কোস্টগার্ড পাল্টা গুলি ছুড়লে বনের মধ্য দৌড়ে পালানো সময় দুজনকে দুটি অস্ত্রসহ আটক করতে সক্ষম হয়। বাকিরা অস্ত্র ফেলে পালিয়ে যায়।রিপন বাহিনীর রিপনের বাড়ি তালতলী উপজেলার বগা এলাকায়। আটককৃতদের বিরুদ্ধে কোস্টগার্ড বাদী হয়ে অস্ত্র আইনে মামলা করবে।",20/9/2020,country-news
চাপের মুখে চাঁদার ১ লাখ ৪৯ হাজার টাকা ফেরত,"বরগুনার পাথরঘাটা উপজেলা প্রাথমিক বিদ্যালয় থেকে ১ লাখ ৪৯ হাজার টাকা চাঁদা আদায় করে চাপের মুখে ফেরত দিতে বাধ্য হলেন উপজেলা প্রাথমিক শিক্ষক সমিতি ও উপজেলা শিক্ষা অফিস।



পাথরঘাটা উপজেলা প্রাথমিক শিক্ষা অফিসের অফিস খরচ, উপজেলা হিসাবরক্ষণ অফিসের খরচ ও জেলা প্রাথমিক শিক্ষা কর্মকর্তার যাতায়াত ও আপ্যায়নের কথা বলে ১৪৯টি প্রাথমিক বিদ্যালয় থেকে ১ লাখ ৪৯ হাজার টাকা চাঁদা আদায় করা হয়। পরে এ নিয়ে ব্যাপক আলোচনা ও সমালোচনা ও চাপের মুখে টাকা ফেরত দেয়া হয়েছে বলে জানিয়েছেন প্রাথমিক বিদ্যালয়ের প্রধান শিক্ষকগণ।নাম প্রকাশে অনিচ্ছুক নাচনাপাড়া ইউনিয়নের এক প্রধান শিক্ষক বলেন, শিক্ষকদেরকে নিয়ে মিটিং ডেকে অফিস খরচ বাবদ প্রত্যেক স্কুল থেকে ১ হাজার টাকা করে চাঁদা নেয়া হয়েছিল পরে ফেরত পেয়েছি।এ বিষয় জানতে চাইলে পাথরঘাটা উপজেলা প্রাথমিক শিক্ষক সমিতির সভাপতি মো. সগির হোসেন বলেন, সে টাকা ফেরত দেয়া হয়েছে।অভিযোগ প্রসঙ্গে পাথরঘাটা উপজেলা প্রাথমিক শিক্ষা কর্মকর্তা (ভারপ্রাপ্ত) গোলাম হায়দার বলেন, শিক্ষকদের পরামর্শ নিয়ে মিটিং করে অফিস খরচ বাবদ স্কুল প্রতি ১ হাজার টাকা ধার্য করা হয়েছিল। পরে ওই টাকা শিক্ষকদের ডেকে আবার ফেরত দেয়া হয়েছে।এ ব্যাপারে বরগুনা জেলা শিক্ষা কর্মকর্তা এমএম মিজানুর রহমান বলেন, শিক্ষা অফিস চালাতে খরচ দেয় সরকার। শিক্ষকদের কাছ থেকে অফিস খরচ নেয়া হয়েছে কিনা খোঁজ নিয়ে দেখা হবে।",20/9/2020,country-news
"সাগরে ইলিশ ধরার নিষেধাজ্ঞা, ভারতের সঙ্গে মিল রাখার দাবি","ইলিশ মাছ ধরার নিষেধাজ্ঞা ভারত-বাংলাদেশ একই সময় দেয়ার দাবি ও করোনার মধ্য ইলিশ মৌসুমে বঙ্গোপসাগরে ৬৫ দিনের নিষেধাজ্ঞা প্রত্যাহারের দাবিতে মানববন্ধন করেছে মৎস্যজীবীসহ স্থানীয় জনসাধারণ।



শনিবার পাথরঘাটা শেখ রাসেল স্কয়ার চত্বরে মানববন্ধনের আয়োজন করেন বরগুনা জেলা মৎস্যজীবী ট্রলার মালিক সমিতি, বরগুনা জেলা ফিশিং ট্রলার শ্রমিক ইউনিয়ন, পাথরঘাটা আড়তদার সমিতি। পরে পাথরঘাটা উপজেলা নির্বাহী কর্মকর্তার মাধ্যমে প্রধানমন্ত্রী বরাবর স্মারকলিপি প্রদান করে।মানববন্ধনে বক্তব্য দেন বরগুনা জেলা মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী, সাধারণ সম্পাদক মাসুম, বিএফডিসি আড়তদার সমিতির সম্পাদক জাহাঙ্গীর জোমাদ্দার, বরগুনা জেলা ফিশিং ট্রলার শ্রমিক ইউনিয়নের সভাপতি আ. মন্নান হাওলাদার, সাধারণ দুলাল মিয়া প্রমুখ।",20/9/2020,country-news
"ত্রাণ দেয়ার নামে স্ট্যাম্পে কিশোরীর স্বাক্ষর, পরে বিয়ের অভিযোগ","সপ্তম শ্রেণির এতিম এক মাদ্রাসাছাত্রীকে (১৪) ত্রাণ দেয়ার কথা বলে স্ট্যাম্পে স্বাক্ষর নেয় আকবর (২৮) নামের এক যুবক। পরে সেই স্ট্যাম্প এফিডেভিড করে কাবিননামা বানিয়ে বিয়ে দাবি করে সে। এ ঘটনায় আকবরকে আটক করেছে পুলিশ।



ঘটনাটি ঘটেছে বরগুনার পাথরঘাটা উপজেলার সদর ইউনিয়নের চরলাঠিমারা এলাকায়। অভিযুক্ত আকবর পাথরঘাটা সদর ইউনিয়নের চরলাঠিমারা এলাকার মজিবুর রহমানের ছেলে।মাদ্রাসাছাত্রী জানান, কিছুদিন আগে পার্শ্ববর্তী আকবর এসে তাকে জানায়, করোনাভাইরাসের কারণে কিছু ত্রাণ আসছে। সেগুলোর জন্য সংরক্ষিত মহিলা ইউপি সদস্য আকলিমা বেগম এতিম শিশুর তালিকা করার জন্য পাঠিয়েছেন। তাই এই কাগজে স্বাক্ষর দিতে হবে। সে কিছু না বুঝেই স্বাক্ষর দিয়ে দিলে কিছুদিন পরে এসে তাকে আকবর ওই কাগজ দেখিয়ে বলে যায় সে তার বিয়ে করা বউ এবং লিখিত স্ট্যাম্পটিতে ছাত্রীর স্বাক্ষর আছে তা দেখিয়ে যায়।ওই ছাত্রী আরও বলে, আমি মাদ্রাসায় যাওয়ার পথে প্রায়ই আমাকে অনৈতিক প্রস্তাব দিত সে। আমি সে সময় রাজি না হয়ে আমার মামার কাছে অভিযোগ করায় আমাকে বিভিন্ন সময় হুমকি দিয়ে যায়।ওই শিক্ষার্থীর মামা ইসমাইল হোসেন জানান, আমি আকবরের নৌকায় শ্রমিকের কাজ করি। আকবর একজন লম্পট প্রকৃতির লোক। সে এর আগেও এরকম কাজ করেছে। আকবর আমাকে নৌকায় নদীতে নিয়ে মারধর করেছে এবং যদি কারো কাছে অভিযোগ দেই তবে নদীতে ফেলে মেরে ফেলবে বলে হত্যার হুমকি দিয়েছে। আমি ও আমার পরিবার এখন নিরাপত্তাহীনতায় ভুগছি।অভিযুক্ত আকবর সব অভিযোগ অস্বীকার করে বলেন, আমার বিরুদ্ধে যে অভিযোগ করা হয়েছে তা সম্পূর্ণ মিথ্যা। আমাকে ফাঁসানোর জন্য এই ষড়যন্ত্র করা হচ্ছে।স্থানীয় সংরক্ষিত ইউপি সদস্য মোসা. আকলিমা বেগম বলেন, আমার নাম বলে আকবর নামের এক ব্যক্তি স্ট্যাম্পে এক মাদ্রাসাছাত্রীর স্বাক্ষর নেয়ার কথা জেনেছি। তবে আমার কাছে কেউ আসেনি।এ ব্যাপারে পাথরঘাটা অতিরিক্ত পুলিশ সুপার আশরাফ উল্যাহ তাহের সাংবাদিকদের জানান, এ ঘটনায় আকবর নামের একজনকে জিজ্ঞাসাবাদের জন্য আটক করা হয়েছে।
",20/9/2020,country-news
পানিতে ডুবে ২ ভাইয়ের মৃত্যু,"বরগুনার পাথরঘাটায় পানিতে ডুবে মামাত ও ফুফাতো দুই ভাইয়ের মৃত্যুর খবর পাওয়া গেছে। সোমবার বিকালে পাথরঘাটা পৌরসভার ৯ নম্বর ওয়ার্ডে এ ঘটনা ঘটেছে।



স্থানীয়রা জানায়, পৌরসভার ৯ নম্বর ওয়ার্ডের ওমান প্রবাসী শাহিন মিয়ার ছেলে ওবায়দুল্লাহ (৫) ও হারুন বাদশাহর ছেলে রিহান (৫)। দু'জনকে বাড়ির সামনে খেলতে দেখে ওবায়দুল্লাহর মা আছরের নামাজ পড়তে যায়। নামাজ পড়ে এসে তাদের খুঁজে না পেয়ে আশপাশে খোঁজাখুঁজি করে। পরে বাড়ির সামনে নতুন কাটা ডোবায় শিশু দুটিকে পরে থাকতে দেখে চিৎকার দেয়।এ সময় আশেপাশের লোকজন এসে শিশু দুটিকে উদ্ধার করে পাথরঘাটা উপজেলা স্বাস্থ্য কমপ্লেক্সে নিয়ে আসলে দায়িত্বরত চিকিৎসক আবু বকর সিদ্দিকশিশুদের মৃত্যু ঘোষণা করেন।হাসপাতালের চিকিৎসক ডা. আবু বকর সিদ্দিক জানান, সন্ধ্যা সাতটায় শিশুদের হাসপাতালে নিয়ে আসে। হাসপাতালে আসার পূর্বেই শিশু দুটির মৃত্যু হয়েছে।
",20/9/2020,country-news
"নিজে টিপসই দিয়ে ত্রাণের চাল আত্মসাত, ইউপি সদস্য আটক","বরগুনার পাথরঘাটা উপজেলার কাঠালতলী ইউনিয়নের ৬নং ওয়ার্ডের ইউপি সদস্য শাহজালাল মাস্টার রোলে নিজে টিপসই দিয়ে ১৮০ কেজি চাল উত্তোলন করেন। সেই চাল নিয়ে যাওয়ার সময় ট্যাগ অফিসার তাকে ধরে ফেলেন। পরে নির্বাহী কর্মকর্তা নির্দেশে ইউপি সদস্যকে ইউনিয়ন পরিষদের সচিবে জিম্মায় রাখা হয়েছে।



এ বিষয়টি নিশ্চিত করেছেন ট্যাগ অফিসার ও পাথরঘাটা উপজেলা মাধ্যমিক শিক্ষা অফিসার এবিএম জাহিদ হোসেন।তিনি জানান, সম্প্রতি বয়ে যাওয়া ঘূর্ণিঝড় আম্পানে ক্ষতিগ্রস্তদের মাঝে সোমবার চাল বিতরণ শুরু হয়। এ মুহূর্তে মাস্টার রোলে ৯ জনের নামে ইউপি সদস্য নিজে টিপসই দিয়ে ভ্যানে করে চাল নিয়ে যাওয়ার সময় হাতেনাতে চালসহ ইউপি সদস্যকে ধরা হয়। তিনি আরও জানান, বিষয়টি উপজেলা নির্বাহী কর্মকর্তা (ইউএনও) মো. হুমায়ুন কবিরকে জানিয়েছি। তার নির্দেশনা মোতাবেক জব্দকৃত চাল ও ইউপি সদস্য শাহজালালকে সচিবের জিম্মায় রাখা হয়েছে। পরবর্তীতে তার বিরুদ্ধে ইউএনওর কাছে লিখিতভাবে অভিযোগ দেয়া হবে।এ বিষয়ে অভিযুক্ত ইউপি সদস্য শাহ জালাল মোবাইলে জানান, এগুলো সম্পূর্ণ মিথ্যা। আমার কিছু লোকের আসতে দেরি হওয়ার কারণে আমি তাদের চাল গোডাউন থেকে বাহির করে রেখেছি। আমার প্রতিপক্ষ আমার বিরুদ্ধে ষড়যন্ত্র করছে।এ বিষয়ে পাথরঘাটা উপজেলা নির্বাহী কর্মকর্তা (ইউএনও) হুমায়ুন কবির সাংবাদিকদের বলেন, এ রকম ঘটনার কথা শুনেছি। খোঁজখবর নিয়ে দেখছি।",20/9/2020,country-news
ঘূর্ণিঝড় আম্পান: সমুদ্র থেকে উপকূলে ফিরেছেন জেলেরা,"বাংলাদেশের উপকূলের দিকে ধেয়ে আসছে ঘূর্ণিঝড় ‘আম্পান’। সাগর উত্তাল থাকায় জেলার সব ধরনের মাছ ধরার ট্রলার নিয়ে সমুদ্র থেকে উপকূলে ফিরেছেন জেলেরা। জেলেরা উপকূলে ফিরে আসায় তেমন জীবনহানির সম্ভাবনা নেই।



কিছু ট্রলার এখনও ফিরে আসতে না পারলেও কাছাকাছি এসেছে বলে জানিয়েছেন বাংলাদেশ মৎস্যজীবী ট্রলার মালিক সমিতির নেতারা। বাংলাদেশ মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী বলেন, সাগর উত্তাল থাকায় বেশিরভাগ মাছ ধরার ট্রলার ঘাটে ফিরে এসেছে। যারা আসতে পারেননি তারাও কাছাকাছি এসেছেন। তাদের সঙ্গে যোগাযোগ চলছে।ঘূর্ণিঝড় ‘আম্পানের’ প্রভাবে উপকূলের ফসলের ব্যাপক ক্ষতি হতে পারে। ঝোড়ো বাতাস ও ভারী বৃষ্টির কারণে পরিপক্ব হয়ে ওঠা এ সব ফসলের বেশিরভাগই ক্ষতিগ্রস্ত হওয়ার আশঙ্কা রয়েছে। এ কারণে কৃষি বিভাগ থেকে তা সংরক্ষণের পরামর্শ দেয়া হয়েছে। পাথরঘাটা উপজেলা কৃষি সম্প্রসারণ কর্মকর্তা শিশির কুমার বড়াল জানান, আবহাওয়া অধিদফতরের তথ্য মতে বুধবার ভোরে ঘূর্ণিঝড় আঘাত হানতে পারে। এ কারণে কর্তন উপযোগী সব ফসল অতিদ্রুত সংগ্রহ করার জন্য কৃষকদের মাইকিং করে অনুরোধ করা হয়েছে।পাথরঘাটা উপজেলা নির্বাহী কর্মকর্তা (ইউএনও) মো. হুমায়ূন কবির সাংবাদিকদের জানান, পাথরঘাটা উপকূলবর্তী হওয়ায় বেশি ঝুঁকিতে থাকায় আমরা সতর্ক রয়েছি। দুর্যোগ থেকে জান-মাল রক্ষার্থে সব ধরনের প্রস্তুতি নেয়া হয়েছে। মানুষকে নিরাপদে রাখতে ৭৪টি আশ্রয়কেন্দ্র খোলা রাখা হয়েছে। মাধ্যমিক ও প্রাথমিক বিদ্যালয়ের ভবনগুলো খোলা রাখারও সিদ্ধান্ত নেয়া হয়েছে।ঘূর্ণিঝড় প্রস্তুতি কর্মসূচি (সিপিপি), রেড ক্রিসেন্টসহ বিভিন্ন বেসরকারি প্রতিষ্ঠানের স্বেচ্ছাসেবকরা প্রস্তুত রয়েছেন। পাশাপাশি আইনশৃঙ্খলা বাহিনী, ফায়ার সার্ভিস ও রোভার স্কাউটের সদস্যরাও যে কোনো ধরনের সহায়তা করবেন।ঘূর্ণিঝড়টির প্রভাবে এরই মধ্যে সাগর উত্তাল হয়ে উঠেছে। আবহাওয়া অধিদফতর থেকে পায়রা সমুদ্রবন্দরকে ৭ নম্বর সতর্ক সংকেত দেখিয়ে যেতে বলা হয়েছে। পাশাপাশি বঙ্গোপসাগরে সব মাছ ধরা ট্রলার পরবর্তী নির্দেশ না দেয়া পর্যন্ত নিরাপদ আশ্রয়ে থাকতে বলা হয়েছে।",20/9/2020,country-news
পাথরঘাটায় ইয়াবাসহ প্রজন্মলীগের সাবেক সভাপতি গ্রেফতার,"বরগুনার পাথরঘাটায় কিশোর গ্যাং খ্যাত ও পৌরসভার আওয়ামী মুক্তিযুদ্ধ প্রজন্মলীগের সাবেক সভাপতি সৈকত হোসেনকে (২১) ৮০ পিস ইয়াবাসহ গ্রেফতার করা হয়েছে।



রোববার সন্ধ্যা ৭টার দিকে উপজেলার মুন্সিরহাট এলাকা থেকে তাকে গ্রেফতার করে কোস্টগার্ড। গ্রেফতারকৃত সৈকত পাথরঘাটা উপজেলার হোগলাপাশা গ্রামের ইউনুছ আকনের ছেলে।কোস্টগার্ডের দক্ষিণ জোনের পাথরঘাটা স্টেশন কমান্ডার লে. মেহেদী হাসান বলেন, উপজেলার মুন্সিরহাট সংলগ্ন খালের পাড়ে বিপুল পরিমাণ ইয়াবা বিক্রি হচ্ছে এমন গোপন সংবাদের ভিত্তিতে অভিযান চালানো হয়। সেখান থেকে ৮০ পিস ইয়াবাসহ সৈকত নামে এক যুবককে গ্রেফতার করা হয়েছে। এ সময় তার সহযোগী মো. আবদুল্লাহ পালিয়ে যাওয়ায় তাকে আটক করা সম্ভব হয়নি। তিনি আরও বলেন, সৈকত অনেকদিন আগে থেকেই ইয়াবা ব্যবসার সঙ্গে জড়িত। তার বিরুদ্ধে মাদক দ্রব্য আইনে মামলা করে পাথরঘাটা থানায় সোপর্দ করা হয়েছে।",20/9/2020,country-news
প্রবাসে থাকা ব্যক্তির নামও পাথরঘাটার জেলে তালিকায়,"বরগুনার পাথরঘাটায় জেলের চাল বিতরণে অনিয়মের অভিযোগ উঠেছে। প্রবাসে থাকা ব্যক্তির নামও জেলের তালিকায় রয়েছে। জেলেদের চাল বিতরণে অনিয়মের ঘটনায় ৪ বস্তা চাল জব্দ করেছে উপজেলা নির্বাহী অফিসার হুমায়ুন কবির।



জানা গেছে, পাথরঘাটা উপজেলার কাঁঠালতলী ইউনিয়নের ১৯০১ জন তালিকাভুক্ত জেলে। তার মধ্যে ৬নং ওয়ার্ডের ৮০ জনের নামের অনুকূলে জেলে চাল বরাদ্দ দেয়া হয়। এ চাল বিতরণে স্থানীয় ইউপি সদস্য শাহজালালের বিরুদ্ধে ৮০ কেজি চালের বিপরীতে ৫০ থেকে ৬০ কেজি দেয়ার অভিযোগ করেছে একাধিক ভুক্তভোগী জেলে।দীর্ঘদিন ধরে চট্টগ্রামে থাকেন এবং বিদেশে থাকেন এমন ব্যক্তিদের নামে বরাদ্দ চাল অন্যরা নেয়ার অভিযোগ রয়েছে। বৃহস্পতিবার সরেজমিন গিয়ে এমন তথ্য পাওয়া গেছে।এ নিয়ে এলাকার একাধিক ভুক্তভোগীর স্বাক্ষরিত পাথরঘাটা উপজেলা নির্বাহী অফিসার বরাবরে একটি অভিযোগ করেন। ভুক্তভোগী জেলে শহিদ বেপারী, সজল ঢালী ও মহিবুল্লাহ বলেন, ২ মাসের ৮০ কেজি চাল দেয়ার কথা থাকলেও ৫০ থেকে ৬০ কেজি চাল দেয়।ট্যাগ অফিসার এবিএম জাহিদ হোসেন বলেন, সঠিকভাবেই চাল বিতরণ করা হয়েছে। তবে ইউপি মেম্বার শাহজালালের বিরুদ্ধে অভিযোগের ভিত্তিতে ৪ জনের চাল জব্দ করে বিতরণ স্থগিত করেছেন ইউএনও স্যার। উপজেলা মৎস্য কর্মকর্তা জয়ন্ত কুমার অপু বলেন, ৪ জনের নাম অন্য তালিকায় থাকায় চাল জব্দ করা হয়েছে। তবে চাল কম দেয়ার কোনো সুযোগ নেই এবং কম দেয়া হয়নি।উপজেলা নির্বাহী অফিসার হুমায়ুন কবির বলেন, লিখিত অভিযোগ পেয়েছি। তদন্ত করে ব্যবস্থা নেয়া হবে। এ বিষয়ে অভিযুক্ত ইউপি সদস্য শাহজালাল বলেন, আমার প্রতিদ্বন্দ্বী মিথ্যা অভিযোগ দিয়েছে। তবে ৪ জনের নাম নিয়ে আপত্তি থাকায় তাদের চাল ইউএনও’র নির্দেশনা মোতাবেক স্থগিত রাখা হয়েছে।",20/9/2020,country-news
পাথরঘাটায় ২ জনের করোনা শনাক্ত,"বরগুনার পাথরঘাটায় দুইজনের শরীরে করোনাভাইরাস পজিটিভ এসেছে। এর মধ্যে একজন শুক্রবার সকালে পাথরঘাটা আইসোলেশনে নেয়া হয়েছে, অপরজন বরগুনায় চিকিৎসাধীন রয়েছেন।



তারা দুইজনই বরগুনার পাথরঘাটা উপজেলার কালমেঘা ইউনিয়নের মধ্যকালমেঘা ও ঘুটাবাছা গ্রামের বাসিন্দা। পাথরঘাটা উপজেলা স্বাস্থ্য কমপ্লেক্সের পরিবার পরিকল্পনা কর্মকর্তা মোহাম্মদ আবুল ফাত্তাহ বলেন, ঘুটাবাছা গ্রামের বাসিন্দা নারায়ণগঞ্জ থেকে আসা একজনকে পাথরঘাটা কেএম মাধ্যমিক বিদ্যালয়ের প্রাতিষ্ঠানিক কোয়ারেন্টিনে রাখার পর শুক্রবার সকালে পাথরঘাটা উপজেলা স্বাস্থ্য কমপ্লেক্সের আইসোলেশনে নিয়ে আসা হয়েছে। অপরজন মধ্যকালমেঘা গ্রামের বাসিন্দা। তিনি বরগুনা থাকায় তার নমুনা পজিটিভ হওয়ায় সেখানেই রয়েছেন।খোঁজ নিয়ে জানা যায়, এর আগে দু'জনের মধ্যে ঘুটাবাছা গ্রামের বাসিন্দা নারায়ণগঞ্জ থেকে ১৭ এপ্রিল আসেন। ১৮ এপ্রিল সকালে ওই ব্যক্তিকে একই এলাকার আজগর আলীর ছেলে রুহুল আমিন নারায়ণগঞ্জ থেকে আসার কারণ জানতে চাওয়ায় পিটিয়ে মাথা ফাটিয়ে দেয় করোনা আক্রান্ত ওই ব্যক্তি। এতে রুহুলের মাথায় ৬টি সেলাই লাগে।ঘটনার দিন উপজেলা প্রশাসনের নির্দেশে পুলিশ তাকে বাড়ি থেকে এনে প্রাতিষ্ঠানিক কোয়ারেন্টিনে রাখা হয়। পরে মঙ্গলবার তার নমুনা পাঠানো হলে করোনা রিপোর্ট পজিটিভ আসে।",20/9/2020,country-news
বেতাগীতে প্রধান শিক্ষকের বিরুদ্ধে অনিয়ম-দুর্নীতির অভিযোগ,"বরগুনার বেতাগী উপজেলার প্রাথমিক বিদ্যালয়ের এক প্রধান শিক্ষকের বিরুদ্ধে বিভিন্ন অনিয়ম ও দুর্নীতির অভিযোগ পাওয়া গেছে। তিনি উপজেলার ৩৭নং মোকামিয়া সরকারি প্রাথমিক বিদ্যালয়ের প্রধান শিক্ষক।



অভিযোগ সূত্রে জানা গেছে, ২০১৪ সালের জুন মাস থেকে ২০১৭ সালের জুন মাস পর্যন্ত উপজেলার ৩৭নং মোকামিয়া সরকারি প্রাথমিক বিদ্যালয়ের পরিচালনা কমিটির সভাপতির দায়িত্ব পালন করেন মোকামিয়া কামিল মাদরাসার অধ্যক্ষ ও মোকামিয়া দরবার শরিফের বর্তমান পীর শাহ মো. মাহমুদুল হাসান ফেরদৌস।তিনি চলতি বছরের ১১ মার্চ, ২৬ জুলাই এবং ২৯ আগস্ট উপজেলা পরিষদের চেয়ারম্যান বরাবর প্রধান শিক্ষকের বিরুদ্ধে বিভিন্ন অনিয়ম ও দুর্নীতি তুলে ধরেন এবং প্রাথমিক শিক্ষা অফিস বরাবর অনুলিপি প্রদান করেন। ২০১৭ সালে বিদ্যালয়ের পরিচালনা কমিটির মেয়াদ শেষ হয়। প্রধান শিক্ষক হারুণ-অর-রশিদ কমিটির মেয়াদ শেষ হলে আর কোন তফসিল ঘোষণা করেননি। এরপর ওই বিদ্যালয়ে পরিচালনা কমিটি গঠনের নিয়মানুসারে এডহক কমিটি গঠন করা হয়। এ এডহক কমিটির মেয়াদ শেষ হয় গত ৩০ জুন। এছাড়া বিদ্যালয়ের উন্নয়নের কাজে স্লিপের টাকা, ক্ষুদ্র মেরামত, রুটিন মেনটেইনন্স ও প্রাক-প্রাথমিকের জন্য কোনো বরাদ্দ আসেনি। তার এ অবহেলা ও খামখেয়ালিপনার জন্য শিক্ষা মন্ত্রণালয়ের কর্মসূচির আওতায় উপজেলা পর্যায়ে কোনো শিক্ষার্থী অংশগ্রহণ করেনি। এছাড়াও বিভিন্ন খাত দেখিয়ে বিদ্যালয়ের অনুদানের অর্থ আত্নসাতের একাধিক অভিযোগ রয়েছে।প্রধান শিক্ষক হারুণ অর-রশিদ অভিযোগ অস্বীকার করে বলেন, আমার বিরুদ্ধে যা অভিযোগ করা হয়েছে তা সম্পূর্ণ মিথ্যা ও ভিত্তিহীন। সঠিকভাবে তদন্ত হলে সঠিক তথ্য পাওয়া যাবে। তিনি আরো বলেন, মোকামিয়া দরবার শরিফের পীর সাহেব ও বিদ্যালয়ের সভাপতি শাহ মো. মাহমুদুল হাসান ফেরদৌসকে বিদ্যালয়ের মিটিংয়ের সময় মহিলা শিক্ষক দিয়ে বাতাস না দেয়ার কারণে ক্ষিপ্ত হয়ে এ মিথ্যা হয়রানি করছেন।এ বিষয়ে উপজেলা প্রাখমিক শিক্ষা কর্মকর্তা জাহাঙ্গীর হোসেন বলেন, শিগগিরই তদন্তের প্রতিবেদন জমা দেওয়া হবে।এ ব্যাপারে বেতাগী উপজেলা পরিষদের চেয়ারম্যান মাকসুদুর রহমান ফোরকান বলেন, সঠিকভাবে তদন্ত সাপেক্ষে ব্যবস্থা নেওয়ার জন্য উপজেলা প্রাথমিক শিক্ষা কর্মকর্তাকে দায়িত্ব দেওয়া হয়েছে।",20/9/2020,country-news
চাঁদাবাজ হাতি!,"বরগুনার বেতাগী উপজেলার বিভিন্ন হাটবাজারে চলছে হাতির চাঁদাবাজি। প্রায়ই এমন চাঁদাবাজির কারণে অতিষ্ঠ হয়ে উঠেছেন ব্যবসায়ী ও স্থানীয় মানুষ। গতকাল বুধবার ও আজ বৃহস্পতিবার এই দুই দিন উপজেলার বেতাগী পৌরসভাসহ মোকামিয়ার মাদ্রাসা বাজার ও হোসনাবাদ ইউনিয়নের নিলখোলা,জলিশাবাজারে খোঁজ নিয়ে ব্যবসায়ী ও সংশ্লিষ্টদের কাছে হাতির চাঁদাবাজির কথা জানা যায়।



 পৌরসভার ক্ষুদ্র ব্যবসায়ীরা বলেন, গতকাল সকাল থেকেই বাজারের বাসস্ট্যান্ড এলাকা থেকে পল্লী বিদ্যুৎ কার্যালয়ের মোড় হয়ে লঞ্চঘাট পর্যন্ত প্রতিটি দোকানে দুজন মিলে একটি বড় হাতি নিয়ে হানা দেয়। দোকানপ্রতি কমপক্ষে ২০ টাকা করে আদায় করা হয়। হাতি নিয়ে দোকানের সামনে এসে তারা দাঁড়ান, টাকা না দেয়া পর্যন্ত সেখান থেকে হাতি সরানো হচ্ছে না। এভাবে টাকা আদায়ের কারণে বিক্রিতেও সমস্যা হচ্ছে। জলিশা বাজারের ব্যবসায়ী মো.শফিক ক্ষোভ প্রকাশ করে বলেন, মাঝে মধ্যেই বিভিন্ন এলাকা থেকে হাতি নিয়ে এসে চাঁদা আদায় করা হয়। বিষয়টি দেখার যেন কেউ নেই। গতকাল বিকালে উপজেলার মোকামিয়ার হাটবাজারে গিয়ে দেখা যায়, বড় হাতির পিঠে বসে একজন হাতিটিকে পরিচালনা করছেন। তার এই কাজে সহযোগিতা করছেন তারই এক সহযোগী। প্রতিটি দোকান থেকে হাতি দিয়ে টাকা তোলা হয়। টাকা না দেয়া পর্যন্ত দোকান থেকে হাতি সরানো হয় না।  বাজারের দুই ব্যবসায়ী বলেন, প্রায় প্রতিদিনই অনেক খাতে টাকা দিতে হয়। বর্তমানে হাতিকেও দিতে হচ্ছে। বিষয়টি খুবই পীড়াদায়ক। হাতি পরিচালনাকারী একজন বলেন, একটি বড় ও একটি বাচ্চা হাতি নিয়ে বিভিন্ন এলাকা থেকে খাবারের জন্য কিছু টাকা নেয়া হয়। তবে টাকা নেয়ার সময় কাউকে জোর করা হয় না। লোকজন স্বেচ্ছায় যা দেয়, তা–ই নেয়া হয়। স্থানীয় বাসিন্দা আসাদুজ্জামান রিপন বলেন, বনের পশু পালনের জন্য নির্দিষ্ট আইন আছে। সার্কাস দলে পালনের জন্য অনুমতি দেয়া হয়। তবে বন্য এসব পশুর যাবতীয় দায়িত্ব মালিকের। এভাবে টাকা আদায়ের কোনো সুযোগ নেই। বড় হাতি অথবা বাচ্চা হাতি দিয়ে এভাবে টাকা আদায়ের বিরুদ্ধে সোচ্চার হওয়ার আহ্বান জানান তিনি। বেতাগী উপজেলা নির্বাহী কর্মকর্তা (ইউএনও) মো.রাজীব আহসান আজ বৃহস্পতিবার মুঠোফোনে যুগান্তরকে বলেন, এভাবে বন্যপশু দিয়ে টাকা আদায়কারীদের বিরুদ্ধে ব্যবস্থা নেয়া হবে।",20/9/2020,country-news
মাদক সেবনকালে গ্রেফতার সেই ইউপি চেয়ারম্যান বরখাস্ত,"বরগুনার বেতাগী উপজেলার ২নং সদর ইউনিয়ন পরিষদের চেয়ারম্যান ও বেতাগী উপজেলা আওয়ামী লীগের সাংগঠনিক সম্পাদক মো. নজরুল ইসলামকে সাময়িকভাবে বরখাস্ত করা হয়েছে।



স্থানীয় সরকার, পল্লী উন্নয়ন ও সমবায় মন্ত্রণালয় তাকে সাময়িক বরখাস্ত করেছে বলে জানা গেছে।মঙ্গলবার মন্ত্রণালয়ের উপসচিব মোহাম্মদ ইফতেখার আহমেদ চৌধুরী স্বাক্ষরিত এক লিখিত প্রজ্ঞাপনে চেয়ারম্যান পদ থেকে সাময়িক বরখাস্তের বিষয়টি জানানো হয়।তবে তার বিরুদ্ধে দায়েরকৃত অভিযোগে করা মামলা নিষ্পত্তি হলে পরবর্তী সময়ে তাকে স্বীয় পদে বহাল রাখা হবে, এমন কোনো বিষয় প্রজ্ঞাপনে উল্লেখ করা হয়নি।প্রজ্ঞাপনে উল্লেখ করা হয়, বেতাগী সদর ইউনিয়ন পরিষদের চেয়ারম্যান মো. নজরুল ইসলাম অবৈধ মাদকদ্রব্য ইয়াবা ট্যাবলেট সেবনের সময়, সেবনের সরঞ্জামাদিসহ পুলিশ কর্তৃক হাতেনাতে গ্রেফতার হওয়ায় বর্ণিত এ বিষয়ে বরগুনা সদর থানায় একটি ফৌজদারি মামলা করা হয়, যার মামলা নং ০৯, ১৫৪/২০২০।মামলাটি চলমান থাকায় ইউপি চেয়ারম্যানের বিরুদ্ধে স্থানীয় সরকার (ইউনিয়ন পরিষদ) আইন ২০০৯ অনুযায়ী তার ইউনিয়ন পরিষদে ক্ষমতা প্রয়োগ প্রশাসনিক দৃষ্টিকোণে সমীচীন নয় এবং সংগঠিত অপরাধমূলক কার্যক্রম পরিষদসহ জনস্বার্থে পরিপন্থী বিবেচনা করে ৩৪(১) ধারা অনুযায়ী অভিযুক্ত চেয়ারম্যানকে তার স্বীয় পদ থেকে সাময়িক বরখাস্ত করা হয়।উল্লেখ্য, গত ১২ জুলাই বরগুনা জেলা শহরের হোটেল তাজবিন থেকে বেতাগী সদর ইউনিয়ন পরিষদের চেয়ারম্যান মো. নজরুল ইসলাম ও আওয়ামী লীগ নেতা মহসিন ফয়সাল অপুসহ মোট তিনজনকে গ্রেফতার করে বরগুনা সদর থানা পুলিশ।এ সময়ে তাদের কাছ থেকে ইয়াবা সেবনের সরঞ্জমাদি ও জুয়া খেলার সামগ্রী উদ্ধার করা হয়।অবশ্য অভিযোগ অস্বীকার করে মো. নজরুল ইসলাম (সাময়িক বরখাস্তকৃত চেয়ারম্যান) বলেন, যা হয়েছে তা সম্পূর্ণই ষড়যন্ত্র।",20/9/2020,country-news
ব্রিজ নয় যেন মরণ ফাঁদ,"বরগুনার বেতাগীতে একটি ব্রিজের বেহাল দশার কারণে ভোগান্তি পোহাচ্ছে শত শত কোমলমতি শিক্ষার্থীসহ এলাকাবাসী। উপজেলার হোসনাবাদ ইউনিয়নের জলিশাবাজার-আমড়াগাছিয়ার সংযোগস্থলে, হোসনাবাদ আদর্শ মাধ্যমিক বিদ্যালয় সংলগ্ন (বেড়ের ধন) নদীর উপর ১৯৯৫ সালে জেলা পরিষদের অর্থায়নে নির্মিত ব্রিজটি দীর্ঘ পাঁচ বছর যাবত জরাজীর্ণ অবস্থায় আছে। ব্রিজের উপর সিমেন্টের তৈরি পাটা ধসে যাওয়ায় এখন মরণ ফাঁদে পরিণত হয়েছে।



হোসনাবাদ ইউনিয়নে বিধ্বস্ত এই ব্রিজটির একদম বিকলাবস্থা সৃষ্টি হয়েছে; যা চলাচলের একদম অযোগ্য। সীমাহীন এ দুর্ভোগে পড়েছে তিনটি প্রাথমিক বিদ্যালয়, দুইটি মাধ্যমিক বিদ্যালয়, একটি কলেজ ও একটি মাদরাসার শত শত কোমলমতি শিক্ষার্থী। বিকল্প কোনো যাতায়াত পথ না থাকায়, মরণফাঁদ জেনেও পার হচ্ছেন গ্রামবাসীসহ কোমলমতি ছাত্রছাত্রীরা। সরেজমিন জানা যায়, ব্রিজের দুইপাশ থেকে ভেঙে যাওয়াসহ উপরের সিমেন্টের তৈরি পাটাতন ধসে যাওয়ায় এ রাস্তা দিয়ে চলাচলের একমাত্র যানবাহন মোটরবাইক চলাও বন্ধ হয়ে গেছে। অনেক সময় ঝুঁকি নিয়েই মোটরসাইকেল পার হতে গিয়ে দুর্ঘটনার কবলে পড়ছেন চালকরা।ব্রিজটির বেহাল দশা প্রায় ৫ বছর যাবত। এক বছর আগে ব্রিজের উপরের পাটা ধসে পড়ায় স্থানীয় জনপ্রতিনিধিদের তেমন কোনো তৎপরতা না থাকায় স্থানীয় আলহাজ আবদুর রউফ তার নিজ অর্থায়নে কাঠ ক্রয় করে সাময়িকভাবে মেরামত করে দেন। কিন্তু যোগাযোগের তাগিদে প্রতিনিয়ত ব্রিজ দিয়ে মোটরবাইক, রিকশা, ভ্যান, সেই সঙ্গে হাজার হাজার মানুষ ও শিক্ষার্থীদের চলাচলের কারণে এখন কাঠও ভেঙে গেছে। শিশুরা ঝুঁকিপূর্ণ ব্রিজ দিয়ে যাতায়াত করতে গিয়ে প্রায়ই ছোট-বড় দুর্ঘটনার শিকার হচ্ছে। বর্তমানে ব্রিজটির অবস্থা খুবই করুণ। যে কোনো সময় ভেঙে পড়ে বড় ধরনের দুর্ঘটনার শিকার হতে পারেন পথচারীসহ শিক্ষার্থীরা। স্কুল-কলেজ, মাদরাসার শত শত শিক্ষার্থীর চলাচলের একমাত্র ব্রিজটি ঝুঁকিপূর্ণ হওয়ায় চরম বিপাকে পড়েছেন অভিভাবকরা।স্থানীয় বাসিন্দা ও সমাজসেবক আসাদুজ্জামান রিপন বলেন, '৯০-এর দশকে নির্মিত এই সেতুটিতে মানুষ উঠলে কখনো ডানে কখনো বামে কাঁত হয়। এভাবে কাঁপতে কাঁপতে সেতুর মাঝ বরাবর এলেও কখনো কখনো নিজেকে সামলাতে না পেরে পড়ে যায় খালের পানিতে। অথচ ব্রিজটি মেরামতের জন্য সংশ্লিষ্ট দফতরের কোনো মাথা ব্যথাই নেই। মাঝে মধ্যে শুনি টেন্ডার হয়েছে, তবে মেরামত কবে হবে জানা নেই।হোসনাবাদ ইউনিয়ন পরিষদের চেয়ারম্যান মো. খলিলুর রহমান খান বলেন, বেশ কয়েকটি প্রকল্পে ইতোমধ্যে এ বিষয়টি উল্লেখ করা হয়েছে; অল্প সময়ের মধ্যেই টেন্ডার দেয়া হবে।বেতাগী উপজেলা পরিষদ চেয়ারম্যান মো. মাকসুদুর রহমান ফোরকান বলেন, বেতাগীর এই ব্রিজটি খুবই গুরুত্বপূর্ণ। অচিরেই এ সমস্যা সমাধান করা হবে।",20/9/2020,country-news
বেতাগীতে প্রয়াত মেয়রের মৃত্যুবার্ষিকীতে দোয়া ও মিলাদ অনুষ্ঠিত,"বরগুনার বেতাগী পৌরসভার সাবেক মেয়র ও বরগুনা জেলা আওয়ামী লীগের উপদেষ্টামণ্ডলীর সাবেক সদস্য বীর মুক্তিযোদ্ধা আলতাফ হোসেন বিশ্বাসের ৪র্থ মৃত্যুবার্ষিকী উপলক্ষে দোয়া ও মিলাদের আয়োজন করা হয়।
আজ ২৮ জুলাই মঙ্গলবার বাদ আসর মরহুমের বাড়ির জামে মসজিদে এ দোয়া ও মিলাদের আয়োজন করা হয়। এ সময় উপস্থিত ছিলেন- বরগুনা জেলা আওয়ামী লীগের সহ-সভাপতি অধ্যক্ষ আ. রাজ্জাক খান, বেতাগী উপজেলা পরিষদ চেয়ারম্যান ও উপজেলা আওয়ামী লীগের সাধারণ সম্পাদক মো. মাকসুদুর রহমান ফোরকান, বেতাগী পৌর মেয়র ও উপজেলা আওয়ামী লীগের সভাপতি এবিএম গোলাম কবির। উপজেলা যুবলীগের সভাপতি প্রভাষক জহিরুল ইসলাম লিটন, উপজেলা ছাত্রলীগের সভাপতি ও মরহুমের পুত্র বিএম আদনান খালিদ মিথুনসহ বেতাগী উপজেলার আওয়ামী লীগ, যুবলীগ ও ছাত্রলীগের নেতৃবৃন্দসহ নানা স্তরের সাধারণ মানুষ উপস্থিত ছিলেন এবং উপস্থিত সবাই মরহুমের রূহের মাগফিরাত কামনায় দোয়া প্রার্থনা করেন।



",20/9/2020,country-news
ইয়াবা সেবনকালে বেতাগীতে দুই আওয়ামী লীগ নেতা আটক,"বরগুনায় ইয়াবা সেবনকালে উপজেলা আওয়ামী লীগের দুই নেতাসহ তিনজনকে আটক করেছে পুলিশ। রোববার বিকাল সাড়ে ৫টার দিকে বরগুনার হোটেল তাজবিন থেকে তাদের আটক করা হয়।



আটককৃতরা হলেন বেতাগী সদর ইউনিয়ন পরিষদের চেয়ারম্যান ও উপজেলা আওয়ামী লীগের সাংগঠনিক সম্পাদক মো. নজরুল ইসলাম, ২নং সাংগঠনিক সম্পাদক মহোসিন ফয়সাল অপু। এ সময় তাদের কাছ থেকে ইয়াবা ও জুয়ার সরঞ্জামাদি উদ্ধার করা হয়। অপরজনের পরিচয় জানা যায়নি।বরগুনা সদর থানার ওসি জানান, আটক হওয়া আওয়ামী লীগ নেতারা অপরাধ স্বীকার করেছেন। তাদের বিরুদ্ধে মামলার প্রস্তুতি চলছে।",20/9/2020,country-news
মনগড়া বিদ্যুৎ বিলে অতিষ্ঠ মানুষ,"বরগুনার বেতাগী পৌরশহরসহ পুরো উপজেলার গ্রামগুলোতে তোলপাড় চলছে পল্লী বিদ্যুতের মনগড়া বিল নিয়ে। পল্লী বিদ্যুতে কর্মরত অনেকেই বলছেন সার্ভিস তারে ব্যাপক বিদ্যুৎ খায় যা মিটার রিডিং-এ দেখা যায় না তাই বিলের পরিমাণ বেশি আসে।



এ দিকে করোনা সংক্রমণের ঝুঁকি এড়াতে গ্রাহকরা বকেয়া মাশুল ছাড়া তিন মাসের বিদ্যুৎ বিল একসঙ্গে দেয়ার সুবিধা পেলেও মনগড়া বিল নিয়ে আতঙ্কিত হয়ে পড়েছেন। অতিরিক্ত বিল কিভাবে সমন্বয় হবে এ নিয়ে সংশ্লিষ্টদের কাছ থেকে কোনো সদুত্তরও পাচ্ছেন না।এ অবস্থায় করোনা ঝুঁকির মধ্যেই তাদের বিদ্যুৎ বিভাগের বিভিন্ন অফিসে ধরনা দিতে হচ্ছে।পল্লী বিদ্যুৎ অবশ্য বলেছে, অতিরিক্ত টাকা সমন্বয় করে বিল পাঠানো হয়েছে। ৫-৭ দিনের মধ্যে গ্রাহকরা জুন মাসের যে বিল পাবেন তাতে অতিরিক্ত টাকা সমন্বয় করা থাকবে।স্থানীয়ভাবে খোঁজ নিলে জানা যায়, পটুয়াখালী পল্লী বিদ্যুৎ সমিতির জোনাল অফিস বেতাগীর আওতায় প্রায় সাড়ে ২৫ হাজার গ্রাহক রয়েছে। গ্রাহকদের নামে ভুয়া বিল প্রদানসহ প্রতিমাসে বিল নিয়ে এর আগেও কম-বেশি অভিযোগ ছিল। তবে এবারের অভিযোগ আগের তুলানয় আরও ব্যাপক আকারে। মার্চ, এপ্রিল ও মে মাসে হাতে পাওয়া ভুতুরে বিল নিয়ে তাদের মধ্যে ক্ষোভ দেখা দিয়েছে।সরেজমিন দেখা গেছে, গ্রাহকের ঘরে বিদ্যুৎ সংযোগ বিচ্ছিন্ন ও টিভি নেই। তাদের বেলায়ও মাত্রাতিরিক্ত বিদ্যুৎ বিল দেয়া হয়েছে।বিল নিয়ে ভোগান্তির শিকার একাধিক বাসিন্দা জানান, মার্চ, এপ্রিল, মে এই তিন মাসের বিল আগের মাসগুলোর তুলনায় তিনগুণ করা হয়েছে। এই দুই মাস বাসায় মিটার রিডারও আসেননি। মিটার না দেখে অনুমাননির্ভর বিল করা হয়েছে। এখনও জুন মাসের বিল তারা পাননি। এ কারণে এই ভুতুড়ে বিল পরিশোধ করেননি।তারা বলেন, স্থানীয় বিদ্যুৎ অফিসগুলো এ বিষয়ে কোনো সদুত্তর দিতে পারছে না। আবার অনেকে বলছেন, পূর্বের মাসগুলোর বিল পরিশোধ করলেও নতুন মাসের তৈরি করা বিলে পূর্বের পরিশোধ করা বিল বকেয়া বিল হিসেবে যোগ করা হয়েছে।বেতাগী বিদ্যুৎ উপ-কেন্দ্রের ইনচার্জ প্রকৌশলী মো. আবুল বাশার জানান, নিরবচ্ছিন্ন বিদ্যুৎ সরবরাহের কারণে ব্যবহারের পরিমাণ বেশি হওয়ায় গ্রাহকদের কাছে বিদ্যুৎ বিল বেশি মনে হচ্ছে। করোনার কারণে রিডার কোনো বাড়িতে ঢুকতে পারেননি তবে পরে সমন্বয় করা হবে। আমরা পটুয়াখালী পল্লী বিদ্যুৎ সমিতিতে কথা বলেছি।পটুয়াখালী পল্লী বিদ্যুৎ সমিতি বরগুনা আঞ্চলিক অফিসের ডিজিএম মো. সাইদুর রহমান বলেন, ভুতুরে ও ভুয়া বিলের কোনো সুযোগ নেই আমাদের পল্লী বিদ্যুতে। মিটারের রিডিংয়ের বাইরে অতিরিক্ত বিল হয়ে থাকলে তা খতিয়ে দেখা হবে এবং প্রয়োজনীয় ব্যবস্থা গ্রহণ করা হবে।বেতাগী উপজেলা নির্বাহী অফিসার রাজীব আহসান বলেন,পল্লী বিদ্যুতের বিল নিয়ে অনেকেই অভিযোগ করেছেন। ইতিমধ্যে স্থানীয় প্রকৌশলীকে বিষয়টি তদন্ত করে দেখার জন্য নির্দেশ দিয়েছি।",20/9/2020,country-news
"ঝাড়ফুঁকের নামে কিশোরীকে নিপীড়নের চেষ্টা, আসামি গ্রেফতার","বরগুনার বেতাগী উপজেলায় ঝাড়ফুঁকের নামে চিকিৎসা দেয়ার অজুহাতে এক কিশোরীকে ধর্ষণচেষ্টার অভিযোগে লক্ষ্মীচন্দ্র শীল (৪০) নামে এক কবিরাজকে গ্রেফতার করেছে পুলিশ।



মঙ্গলবার সন্ধ্যায় উপজেলার বিবিচিনি ইউনিয়নের দেশান্তরকাঠি গ্রাম থেকে তাকে গ্রেফতার করা হয়।অভিযুক্ত লক্ষ্মীচন্দ্র শীল একই গ্রামের নারায়ণচন্দ্র শীলের ছেলে।জানা যায়, ঘটনার দিন একই গ্রামের ওই কিশোরীকে ঝাড়ফুঁক দিয়ে চিকিৎসার অজুহাতে ঘরের পেছনের কক্ষে নিয়ে যান লক্ষ্মীচন্দ্র। এতে কিশোরীর মায়ের সন্দেহ হলে তিনি পেছনের কক্ষে গিয়ে দেখেন, তার মেয়েকে মুখ চেপে ধরে ধর্ষণের চেষ্টা করা হচ্ছে। এ সময় কিশোরী ও তার মায়ের চিৎকারে আশপাশের লোকজন এগিয়ে এলে লক্ষ্মীচন্দ্র পালিয়ে যায়। এর পর এ ঘটনায় থানায় একটি মামলা করা হয়।বেতাগী থানার ওসি মো. শাখাওয়াত হোসেন তপু জানান, আসামি লক্ষ্মীচন্দ্রকে গ্রেফতার করে বরগুনার জেলহাজতে পাঠানো হয়েছে।

ভিকটিমকে বরগুনায় ২২ ধারায় ম্যাজিস্ট্রেটের কাছে জবানবন্দি দেয়ার জন্য পাঠানো হয়েছে।",20/9/2020,country-news
বরগুনায় মাদক সেবনকালে স্বাস্থ্য কমপ্লেক্সের হিসাব রক্ষক আটক,"বরগুনার বেতাগীতে উপজেলা স্বাস্থ্য কমপ্লেক্সের হিসাব রক্ষক লুৎফর রহমান সোহাগকে (৩২) ইয়াবাসহ আটক করেছে পুলিশ।



বৃহস্পতিবার দুপুরে বিশেষ সংবাদের ভিত্তিতে মাদক সেবনকালে বেতাগী হাসপাতাল সংলগ্ন এলকা থেকে এএসআই সাইফুল ইসলাম তাকে গ্রেফতার করে। এসময়ে তার মানিব্যাগ তল্লাশি করে ২ পিস ইয়াবা পাওয়া যায়।জানা যায়, ইতোপূর্বে সোহাগ মাদকসহ গ্রেফতার হয়ে চাকুরি থেকে সাময়িক বরখাস্ত হন। এ ব্যাপারে বেতাগী থানার ওসি কাজী সাখাওয়াত হোসেন তপু বলেন, মাদকসহ সাইফুল ইসলামকে আটক করা হয়েছে। তার বিরুদ্ধে মাদকদ্রব্য আইনে মামলা দিয়ে আদালতে পাঠানো হবে। 
",20/9/2020,country-news
বেতাগীতে বৃদ্ধের রহস্যজনক মৃত্যু,"বরগুনার বেতাগী উপজেলায় সোহরাব হাওলাদার নামের এক বৃদ্ধের রহস্যজনক মৃত্যু হয়েছে।



শুক্রবার সন্ধ্যা সাড়ে ৬টার দিকে উপজেলার মোকামিয়া ইউনিয়নের করুনা গ্রামের তালুকদার বাড়িসংলগ্ন বিল থেকে ওই বৃদ্ধের মরদেহ উদ্ধার করে পুলিশ।মৃত সোহরাব হাওলাদার হোসনাবাদ ইউনিয়নের মৃত জবেদ আলী হাওলাদারের ছেলে। তবে তিনি মোকামিয়া ইউনিয়নে বসবাস করছিলেন ও দিনমজুরের কাজ করতেন। তার এক ছেলে ও দুই মেয়ে রয়েছে।জানা যায়, শুক্রবার সকালে সোহরাবের স্ত্রী তার বাবার বাড়িতে ছিলেন। একমাত্র ছেলে আল আমিন শ্বশুরবাড়ি থেকে বিকালে বাড়িতে ফিরে বাবাকে না পেয়ে বিভিন্ন স্থানে খোঁজ নেন। পরে এলাকাবাসী পার্শ্ববর্তী বিলে বাবার মরদেহ পরে থাকার খবর দেন।পরবর্তীতে পুলিশ এসে বাড়ির পাশের একটা বিলে শুধু শার্ট পড়া অবস্থায় ওই বৃদ্ধের মরদেহ উদ্ধার করে। তবে মৃত ব্যক্তির শরীরে কোনো ধরনের আঘাতের চিহ্ন পর্যন্ত না থাকায় মৃত্যুর বিষয়টি বেশ রহস্যজনক বলে মনে করছেন এলাকাবাসী। বেতাগী থানার ইন্সপেক্টর (তদন্ত) মো. ফেরদৌস আলম বলেন, তার শরীরে কোনো আঘাতের চিহ্ন নেই; তবে বিস্তারিত জানার পর মনে হচ্ছে শ্বাসরুদ্ধ হওয়ার কারণে তার মৃত্যু হয়েছে। তবে সঠিক তথ্য উদঘাটন করতে তদন্ত চলছে।বেতাগী থানার ওসি কাজী সাখাওয়াত হোসেন তপু বলেন, মরদেহটি উদ্ধার করা হয়েছে। শনিবার মরদেহ ময়নাতদন্তের জন্য হাসপাতাল মর্গে পাঠানো হবে; একইসঙ্গে তদন্ত অনুযায়ী মামলা রুজুর প্রস্তুতি চলছে।",20/9/2020,country-news
ইয়াবা সেবনকালে বেতাগী স্বাস্থ্য কমপ্লেক্সের হিসাবরক্ষক আটক,"বরগুনার বেতাগীতে উপজেলা স্বাস্থ্য কমপ্লেক্সের হিসাবরক্ষককে ইয়াবা সেবনকালে আটক করেছে বেতাগী থানা পুলিশ।



আটক ওই ব্যক্তির নাম লুৎফর রহমান সোহাগ (৩২)।বৃহস্পতিবার দুপুরে বিশেষ সংবাদের ভিত্তিতে বেতাগী হাসপাতালসংলগ্ন এলাকা থেকে তাকে আটক করেন বেতাগী থানা পুলিশের এএসআই সাইফুল ইসলাম। এ সময়ে তার মানিব্যাগ তল্লাশি করে দুই পিস ইয়াবা পাওয়া যায়।মাদক সেবন ও বহন করায় তাকে চাকরি থেকে সাময়িক বরখাস্ত করা হয়েছে।এ ব্যাপারে বেতাগী থানার অফিসার ইনচার্জ কাজী সাখাওয়াত হোসেন তপু বলেন, মাদকসহ তাকে আটক করা হয়। তার বিরুদ্ধে মাদকদ্রব্য আইনে মামলার প্রস্তুতি চলছে। ",20/9/2020,country-news
বেতাগীতে মায়ের সঙ্গে অভিমানে কলেজছাত্রীর আত্মহত্যা,"মোবাইল ফোনে কথা বলার বিষয় নিয়ে মায়ের সঙ্গে অভিমান করে বরগুনার বেতাগী উপজেলায় রুমি আক্তার (১৮) নামে এক কলেজছাত্রী ফাঁস দিয়ে আত্মহত্যা করেছেন।



বৃহস্পতিবার সকাল সাড়ে ৭টার দিকে উপজেলার বুড়ামজুমদার ইউনিয়নের বদনীখালী এলাকায় এ ঘটনাটি ঘটে।নিহত রুমি আক্তার ওই এলাকার বাসিন্দা দুবাই প্রবাসী আশ্রাফ আলী মৃধার মেয়ে। তিনি বামনা উপজেলার বেগম ফয়েজুন্নেছা মহিলা ডিগ্রি কলেজের এইচএসসি প্রথম বর্ষের ছাত্রী ছিলেন।স্থানীয় সূত্র জানায়, মোবাইলে কথা বলা ও ফেসবুকে বেশি সময় পার করার বিষয় নিয়ে মা ও মেয়ের সঙ্গে বাগবিতণ্ডা হয়। এতে অভিমান করে বৃহস্পতিবার সকাল সাড়ে ৭টার দিকে সবার অজান্তে শয়ন কক্ষে গলায় ফাঁস লাগিয়ে আত্মহত্যা করেন রুমি।বেতাগী থানার ওসি সাখাওয়াত হোসেন তপু বলেন, লাশ উদ্ধার করে ময়নাতদন্তের জন্য মর্গে পাঠানো হয়েছে। রিপোর্ট পেলে মৃত্যুর কারণ জানা যাবে।",20/9/2020,country-news
করোনায় মারা যাওয়া এএসআইয়ের জানাজা পড়ালেন এমপি রিমন,"করোনায় আক্রান্ত হয়ে মারা যাওয়া পুলিশের এএসআই আবদুল খালেকের জানাজা পড়িয়েছেন বরগুনা-২ আসনের এমপি শওকত হাচানুর রহমান রিমন।



বৃহস্পতিবার ভোরে ঢাকায় মৃত্যুবরণ করেন আবদুল খালেক। পরে রাত ৯টায় বরগুনার বেতাগী উপজেলার ছোট ঝোপখালী গ্রামের তাকে দাফন করা হয়। তিনি ওই গ্রামের মৃত আবদুল আজিজ মৃধার ছেলে।আবদুল খালেক করোনা ভাইরাসে আক্রান্ত হয়ে ঢাকা আরামবাগ একটি হোটেলে প্রাতিষ্ঠানিক কোয়ারেন্টিনে চিকিৎসাধীন বৃহস্পতিবার ভোরে মৃত্যুবরণ করেন। রাত ৮টার দিকে তার মরদেহ বেতাগীতে তার নিজ বাড়িতে পৌঁছে। রাত ৯টায় সামাজিক দূরত্ব বজায় রেখে মরহুমের নামাজে জানাজায় ইমামতি করেন এমপি আলহাজ্ব শওকত হাচানুর রহমান রিমন। এ সময় জানায়ায় শরিক হন বরগুনার পুলিশ সুপার মো. মারুফ হোসেন, পুলিশ সুপার মো. তোফায়েল আহমেদ, অতিরিক্ত পুলিশ সুপার মো. শাহজাহান হোসেন, বেতাগীর পৌর মেয়র আলহাজ্ব গোলাম কবির, উপজেলা চেয়ারম্যান মাকসুদুর রহমান ফোরকান ও উপজেলা নির্বাহী অফিসার রাজিব আহসান। জানাজা নামাজ শেষে সংসদ সদস্য আলহাজ্ব শওকত হাচানুর রহমান রিমন যুগান্তরকে বলেন, করোনা ভাইরাসে কেউ মারা গেলে সাধারণত তার ধারে কাছে কেউ আসেন না। আবদুল খালেক পুলিশে চাকরি অবস্থায় মসজিদে ইমামতি করতেন। তার মতো একজন সৎ ধার্মিক পুলিশ অফিসারের নামাজে জানাজা পড়াতে পেরে আমি নিজেকে ধন্য মনে করি।",20/9/2020,country-news
"করোনা উপসর্গে মৃত্যু, বেতাগীতে রাতের আঁধারে দাফন","বরগুনার বেতাগীতে করোনা উপসর্গ নিয়ে ঢাকায় অবস্থানরত অবস্থায় এক ব্যক্তির মৃত্যু হয়। তার লাশ বেতাগীতে এনে রাতের আঁধারেই তড়িঘড়ি করে দাফন করার খবর পাওয়া গেছে।



মঙ্গলবার ঢাকার কেরানীগঞ্জে একটি বেসরকারি হাসপাতালে বেতাগীর হোসনাবাদ ইউনিয়নের জোমাদ্দার বাড়ির মো. আমজেদ হোসেন (৭৮) জ্বর, ডায়রিয়া ও গলা ব্যথা নিয়ে মারা যান। তড়িঘড়ি করে বেতাগীতে এনে রাতের আঁধারেই দাফন করা হয়। এ নিয়ে এলাকায় সাধারণ মানুষের মধ্যে আতঙ্ক সৃষ্টি হয়েছে।এলাকাবাসীর অভিযোগ, ঢাকায় অবস্থিত হাসপাতালের মালিক মো. হেলাল উদ্দিন একই এলাকার বাসিন্দা হওয়ায় মৃত্যুর উপসর্গ ও সময় পাল্টিয়ে ভুয়া সার্টিফিকেট তৈরি করে লাশ এলাকায় নিয়ে আসে।স্থানীয় ইউপি সদস্য মো. মনিরুজ্জামান জামাল বলেন, আমি খবর পেয়েই বেতাগী থানা ও উপজেলা প্রশাসনকে জানাই। তবে তারা কোনো ব্যবস্থা নেননি।বেতাগী থানার ওসি মো. সাখাওয়াত হোসেন তপু বলেন, আমরা খবর পেয়ে পুলিশ পাঠিয়েছি। ব্যবস্থা নেয়া হবে।বেতাগী উপজেলা নির্বাহী কর্মকর্তা মো. রাজিব আহসান বলেন, আমরা খবর পেয়েছি। পুলিশকে ব্যবস্থা নেয়ার জন্য বলা হয়েছে।",20/9/2020,country-news
"বেতাগীতে একদিনে ৩ জনের মৃত্যু, জনমনে আতঙ্ক","করোনাভাইরাসের মহামারি আতঙ্কের মধ্যে বরগুনার বেতাগীতে ২৪ ঘণ্টায় তিনজনের আকস্মিক মৃত্যু হয়েছে। এতে জনমনে আতঙ্ক দেখা দিয়েছে।



বৃহস্পতিবার বিকাল ৫টায় উপজেলার বিবিচিনি ইউনিয়নের মো. হোসেন আলী নামের এক বৃদ্ধ মারা গেছেন। একই সময়ে উপজেলার হোসনাবাদ ইউনিয়নের জলিশবাজার সংলগ্ন এক বৃদ্ধার মৃত্যু হয়েছে।এর আগে মোকামিয়া ইউনিয়নের ৪নং ওয়ার্ড সংলগ্ন এলাকায় বুধবার সন্ধ্যা ৬টায় মো. জলির নামের এক ২৫ বছর বয়সের যুবকের মৃত্যু হয়েছে। ২৪ ঘণ্টা সময়ের ব্যবধানে এ মৃত্যু উপজেলার সব মানুষের মধ্যে আতঙ্ক দেখা গেছে।স্থানীয় সূত্রে জানা যায়, আকস্মিকভাবে মৃত্যু হওয়া এ তিন ব্যক্তিই ভিন্ন সময় আক্রান্ত হয়ে বেশ কিছুদিন যাবত সর্দি ,কাশি ও পেটে সমস্যা জনিত রোগে আক্রান্ত ছিল।বেতাগী উপজেলা স্বাস্থ্য ও পরিবার পরিকল্পনা কর্মকর্তা ডা. তেন মং বলেন, এ বিষয়ে আমাদের কাছে তেমন কোনো তথ্য নেই । তবে আমরা খোঁজ নিয়ে দেখার চেষ্টা করছি।",20/9/2020,country-news
সৌদি থেকে মেসেজ পেয়ে খাদ্যসামগ্রী নিয়ে দরজায় ওসি,"করোনাভাইরাসের কারণে সারা দেশে যখন আতঙ্ক, থানা পুলিশ কঠোর অবস্থান ঠিক তখনই এক অন্যরকম সহযোগিতার হাত বাড়িয়ে দিলেন বেতাগী থানার সদ্য যোগদানকৃত ওসি মো. সাখাওয়াত হোসেন তপু। প্রবাসীর মেসেজ পেয়ে নিজেই খাবার পৌঁছে দিলেন প্রবাসীর গ্রামের বাড়িতে।



বুধবার বরগুনার বেতাগী উপজেলা পৌরসভার ১নং ওয়ার্ডে এ ঘটনা ঘটে। সকাল ৯টায় সৌদি আরবের মদিনা থেকে ‘ওসি বেতাগী থানা’ নামের আইডিতে জাকির হোসেন নামের আইডি থেকে একটি মেসেজ আসে। সেখানে লেখা, স্যার! আমি একজন প্রবাসী বলছি। আমার গ্রামের বাড়ি বেতাগী পৌরসভার ১নং ওয়ার্ডের পুরান থানা সংলগ্ন এলাকায়। বাসায় আমার বৃদ্ধ মা, বাচ্চা ও বাচ্চার মা আছে। কিন্তু বাসায় কোনো খাবার নেই। একই সঙ্গে পুরো বেতাগীতে লকডাউন থাকায় কেউ বাসা থেকে বের হচ্ছে না। বাসায় কোনো পুরুষ মানুষ নেই যে প্রয়োজনীয় খাবার কিনে আনবে। স্যার!! আমি আপনার সহযোগিতা চাই। এই মেসেজ পাওয়ার কিছুক্ষণ পরই ওসি নিজেই খাবার পৌঁছে দেন প্রবাসীর বাড়িতে। এমন খবরে বেতাগী উপজেলায় সদ্য যোগদানকৃত ওসির বেশ প্রশংসা ছড়িয়ে পড়েছে। প্রবাসীর দেয়া তালিকা অনুযায়ী নিত্যপ্রয়োজনীয় পণ্যের মধ্যে ছিল- চাল, ডাল, আলু, তেল, পেঁয়াজ, রসুন, কাঁচাবাজারসহ আরও অনেক কিছু। এ সময় ওসির সঙ্গে ছিলেন থানার পরিদর্শক (তদন্ত) ফেরদৌস হাসান ইমন।বেতাগী থানার ওসি কাজী সাখাওয়াত হোসেন তপু বলেন, সকালে এক সৌদি প্রবাসীর কাছে থেকে সাহায্যের আবেদন জানান। তিনি দীর্ঘদিন ধরে প্রবাসে থাকেন। করোনাভাইরাসের উদ্ভূত পরিস্থিতিতে ঘরে বাজার করে দেয়া লোকের সংকট দেখা দেয়। তিনি সচেতন তাই পরিবারের সদস্যদের ঘরের বাইরে যেতে দিচ্ছেন না। ওসি আরও বলেন, ওই প্রবাসী বিভিন্ন গণমাধ্যমে দেখেছেন পুলিশ খাবার পৌঁছে দিচ্ছে। এ কারণেই তিনি বিষয়টি জানান। তার খাদ্যপণ্যের লিস্ট অনুযায়ী ওই সব পণ্য কিনে তার বাসায় পৌঁছে দেয়া হয়েছে।",20/9/2020,country-news
৭ মার্চের ভাষণের মাধ্যমে শিশু নেতৃত্ব গড়তে চান ক্ষুদে শিল্পী মাইশা,"শনিবার ৭ মার্চ। জাতীর জনকের ৭ মার্চের অনবদ্য ভাষণ ধারণ করে ২০৪১-এর উন্নত বাংলাদেশ ও শিশু নেতৃত্ব গড়তে আপ্রাণ চেষ্টা চালাচ্ছে বরগুনার বেতাগীর শিশু শিল্পী সাবিকুন্নাহার মাঈশা।



জানা গেছে, মাঈশার কণ্ঠের ৭ মার্চের ভাষণ স্থানীয় নাগরিকদের মাঝে সাড়া ফেলেছে। যা সর্বস্তরের মানুষকে উৎসাহিত মুগ্ধও করছে।সম্প্রতি বরগুনা-১ আসনের এমপি অ্যাডভোকেট ধীরেন্দ্র দেবনাথ শম্ভু ও বরগুনা-২ আসনের এমপি শওকত হাচানুর রহমান রিমনের উপস্থিতেতে উন্মুক্ত এক অনুষ্ঠানে মাঈশার কণ্ঠের ৭ মর্চের ভাষণ শত শত মানুষের দৃষ্টি কাড়ে। এ সময় তার কণ্ঠে ৭ মার্চের ভাষণের ভূয়সী প্রশংসা করা হয়।
এ ছাড়াও সংস্কৃতিবিষয়ক মন্ত্রণালয়ের পৃষ্ঠপোষকতায় বাংলাদেশ শিল্পকলা একাডেমি ও পিপলস থিয়েটার অ্যাসোসিয়েশনের যৌথ আয়োজনে দেশের সর্ববৃহৎ চতুর্দশ শিশু-কিশোর নাট্য ও সাংস্কৃতিক উৎসব-২০১৯ জাতীয় পর্যায়ে অংশগ্রহণ করে কৃতিত্বের সাক্ষর রাখে মাইশা।এর আগে ৭ মার্চের ভাষণ বিষয় প্রতিযোগিতায় উপজেলা ও জেলাপর্যায় প্রথম হওয়ার পর জেলার একমাত্র প্রতিনিধি হিসেবে জাতীয় পর্যায়ে ওই বিশেষ উৎসবে অংশ নেয় সে।শিশুশিল্পী সাবিকুন্নাহার মাঈশা বলে, ‘বঙ্গবন্ধু আমাদের অহংকার। ৭ মার্চের ভাষণের মাধ্যমে উন্নত বাংলাদেশ ও শিশু নেতৃত্ব গড়তে চাই। তাই মুজিববর্ষ উপলক্ষে স্থানীয় পর্যায় বিভিন্ন অনুষ্ঠানে ভাষণ দেয়ার জন্য এবারে আরও জোরালোভাবে প্রস্তুতি নিচ্ছি।’বেতাগী পৌরসভার মেয়র এবিএম গোলাম কবির বলেন, শিশুরাই জাতির আশা ও ভবিষ্যৎ। মাঈশার মতো এই শিশুরাই শিক্ষা অর্জনের পাশাপাশি সংস্কৃতি চর্চার মাধ্যমে পরিপূর্ণ মানুষরূপে গড়ে উঠতে পারে।বিশিষ্ট কথাসাহিত্যিক ও গবেষক ড. আবদুল বারী তার প্রতিক্রিয়ায় বলেন, মাঈশার ভাষণ সত্যিই অনবদ্য। বঙ্গবন্ধু এখনও মরেনি। দেশের হাজারো মাঈশার মধ্যে বেঁচে রয়েছে।উপজেলা প্রাথমিক শিক্ষা অফিসার মো. জাহাঙ্গীর আলম জানান, ক্ষুদে শিক্ষার্থী মাঈশার কণ্ঠে ভাষণ সবাইকে সত্যিই মুগ্ধ করেছে। তার সাফল্যে শিক্ষা বিভাগ গর্বিত।শিশুশিল্পী মাঈশা বেতাগী মডেল সরকারি প্রাথমিক বিদ্যালয় থেকে ২০১৯ সালে প্রাথমিক সমাপনী পরীক্ষায় ট্যালেন্টপুলে বৃত্তি লাভ করে। তার বাবা আবদুল হালিম বেতাগী সরকারি পাইলট উচ্চবিদ্যালয়ের বিএসসি শিক্ষক। আর মা সাবিনা ইয়াসমিন নিপু প্রাথমিক বিদ্যালয়ের সহকারী শিক্ষিকা।",20/9/2020,country-news
বরগুনায় ইয়াবাসহ ইউপি সদস্য আটক,"বরগুনার বেতাগীতে ইয়াবাসহ ওয়াসিম রেজা পান্না নামে এক ইউপি সদস্যকে আটক করেছে বরগুনা ডিবি পুলিশ। বুধবার বিকালে উপজেলার চান্দখালী বাজার সংলগ্ন বাংলালিংক টাওয়ারের ভেতরে অভিযান চালিয়ে ওয়াসিম রেজা পান্নাকে ইয়াবা ট্যাবলেটসহ আটক করা হয়।



ডিবি পুলিশ সূত্রে জানা গেছে, বিশেষ অভিযানে বাংলালিংক টাওয়ারের ভেতরে অভিযানকালে পুলিশের উপস্থিতি টের পেয়ে পালানোর সময় তার দেহ তল্লাশি করে পাঁচ পিস ইয়াবা ট্যাবলেট পাওয়া যায়।এ ব্যাপারে বরগুনা ডিবি পুলিশ (ওসি) হারুন-অর-রশিদ বলেন, বেতাগীর চান্দখালীতে আমাদের একটি টিম অভিযান চালায়। অভিযানকালে মাদকদ্রব্যসহ ইউপি সদস্য পান্নাকে গ্রেফতার করা হয়। তার বিরুদ্ধে মাদকদ্রব্য আইনে মামলা দায়ের করা হয়েছে।উল্লেখ্য, মাদকদ্রব্যসহ আটককৃত আসামি ওয়াসিম রেজা পান্না বেতাগী উপজেলার ৬নং কাজিরাবাদ ইউনিয়নের সাবেক ইউপি সদস্য।",20/9/2020,country-news
"সিফাতের মুক্তির দাবিতে মানববন্ধনে পুলিশের লাঠিচার্জ, আহত ১০","পুলিশের গুলিতে নিহত মেজর সিনহার সঙ্গে থাকা বিশ্ববিদ্যালয় শিক্ষার্থী সাহেদুল ইসলাম সিফাতের মুক্তির দাবিতে আয়োজিত মানববন্ধনে পুলিশ লাঠিচার্জ করে ব্যানার ছিনিয়ে নেয়ার অভিযোগ পাওয়া গেছে। লাঠি চার্জে অন্তত ১০ জন আহত হয়েছে।



শনিবার দুপুর ১২টায় সিফাতের নিজ এলাকা বরগুনার বামনা উপজেলা শহরে বিএনপি অফিসের নিকটে এ মানববন্ধন কর্মসূচি পালিত হয়।তবে পুলিশ বলছে, বিএনপি অফিসের সামনে কিছু লোকজন জড়ো হয়ে রাস্তা বন্ধ করে দিয়েছে। আমরা রাস্তা খুলে দিতে গেলে পুলিশের উপর ওই স্থান থেকে ইট পাটকেল নিক্ষেপ করে। পুলিশ কোনো লাঠিচার্জ করেনি।ঘণ্টাব্যাপী চলা মানববন্ধনে সিফাতের নানা সাবেক চেয়ারম্যান আইউব আলী, শিক্ষক, সহপাঠি, স্বজন ও এলাকাবাসী অংশগ্রহণ করেন।সিফাতের সহপাঠি রুবেল বলেন, সিফাত অত্যন্ত ভাল ছেলে। আর যাই হোক সিফাতের বিরুদ্ধে মাদকের অভিযোগ কোনোভাবেই মানা যায় না। মিথ্যে মামলায় নির্দোষ সিফাত জেলে রয়েছে। তার মুক্তির জন্য মানববন্ধনে অংশগ্রহণ করেছি। এ সময় পুলিশ প্রথমে আমাদের মানববন্ধনের ব্যানার-ফেস্টুন ছিনিয়ে নেয়। এরপরও আমরা শান্তিপূর্ণভাবে মানববন্ধন কর্মসূচি পালন করি। পরে বামনা থানার ওসি এসে আমাদের ওপর নির্বিচারে লাঠিচার্জ করে। এতে ১০ জন আহত হয়েছে।তিনি আরও বলেন, সিফাতের মুক্তির দাবিতে মানববন্ধন করায় পুলিশ আমাদের দুষ্কৃতকারী বলে আখ্যা দিয়েছে। এছাড়াও নাতির মুক্তির দাবিতে মানববন্ধনে আসায় সাংবাদিকদের সামনে সিফাতের নানা আইউব আলী হাওলাদারকে গালমন্দ করার পাশাপাশি হুমকি দিয়েছে পুলিশ।রুবেল আরও বলেন, মানববন্ধন চলাকালীন পুলিশের একটি দল প্রথমে শিক্ষার্থীদের হাতে থাকা ব্যানার-পোস্টার ছিনিয়ে নেয়। এর ১০ মিনিট পরে বামনা থানার ভারপ্রাপ্ত কর্মকর্তা ইলিয়াস আলী তালুকদার মানববন্ধনে থাকা শিক্ষার্থীদের লাঠিচার্জ শুরু করে অকথ্য ভাষায় সিফাতের স্বজনদের গালমন্দ করেন। পুলিশের লাঠিচার্জে অন্তত ১০ জন শিক্ষার্থী আহত হয়েছে।সিফাতের নানা সাবেক চেয়ারম্যান আইউব আলী যুগান্তরকে বলেন, সিফাতের সহপাঠিরা শান্তিপূর্ণভাবে রাস্তায় দাঁড়িয়ে আমার নাতি সিফাতের মুক্তির দাবিতে মানববন্ধন কর্মসূচি পালন করতে থাকে। হঠাৎ পুলিশ আমাদের ব্যানার ছিনিয়ে নিয়ে লাঠিচার্জ শুরু করে।বামনা থানার ভারপ্রাপ্ত কর্মকর্তা ইলিয়াস আলী তালুকদার যুগান্তরকে বলেন, শনিবার ছিল একটি বিশেষ দিন। বঙ্গমাতা ফজিলাতুন নেছার জম্মদিন। আমরা সবাই সেই কর্মসূচি নিয়ে ব্যস্ত ছিলাম। স্থানীয় জনগণ আমাকে ফোনে জানায় বিএনপি অফিসের সামনে কিছু লোকজন জড়ো হয়ে রাস্তা বন্ধ করে দিয়েছে। আমরা রাস্তা খুলে দিতে গেলে পুলিশের উপর ওই স্থান থেকে ইট পাটকেল নিক্ষেপ করে। পুলিশ কোনো লাঠিচার্জ করেনি।উল্লেখ্য, ৩১ জুলাই রাতে মেজর (অব.) সিনহা ও সিফাত টেকনাফের মেরিন ড্রাইভ সড়ক ধরে যাচ্ছিলেন। বাহারছড়া ইউনিয়নের শামলাপুর তল্লাশিচৌকিতে পুলিশের গুলিতে নিহত হন সিনহা মো. রাশেদ খান। সে সময় ঘটনাস্থল থেকে গ্রেফতার করা হয় সাহেদুল ইসলাম সিফাতকে।
",20/9/2020,country-news
"শ্রমিক দিয়ে কাজ না করানো, বামনায় কাবিখা’র গম জব্দ","শ্রমিক দিয়ে কাজ না করার অভিযোগে বরগুনার বামনা উপজেলার ডৌয়াতলা ইউনিয়নে বরাদ্দকৃত কাজের বিনিময় খাদ্য (কাবিখা) কর্মসূচির ৬.৪৩৬ মেট্রিক টন গম জব্দ করা হয়েছে। সোমবার বিকালে বামনা খাদ্য গুদাম থেকে নিয়ে যাওয়ার সময় হাতেনাতে জব্দ করেন বামনা উপজেলা নির্বাহী কর্মকর্তা সাবরিনা সুলতানা।



বামনা উপজেলা প্রকল্প বাস্তবায়ন অফিস সূত্রে জানা গেছে, কাজের বিনিময় খাদ্য কর্মসূচির (কাবিখা) বরাদ্দকৃত খাদ্যশস্য, ওই প্রকল্পের নিয়োজিত স্থানীয় শ্রমিকদের মাঝে দেয়া হয়। তবে প্রকল্প কমিটির সভাপতি ইউপি সদস্য মঈনুল ইসলাম মঈন সিকদার কাবিখা কর্মসূচির মাটির রাস্তা প্রশস্থকরণ প্রকল্পে কোনো শ্রমিক না ব্যবহার করে যান্ত্রিক এস্কেবেটর দিয়ে সড়ক আংশিক প্রশস্থ করেন। ফলে তিনি শ্রমিকদের কোনো প্রকার খাদ্যশস্য না দিয়ে নিজেই সব আত্মসাৎ করা চেষ্টাকালে উপজেলা নির্বাহী কর্মকর্তা সাবরিনা সুলতানা খাদ্য গুদামের সামনে থেকে ওই খাদ্যশস্য জব্দ করেন।এ ব্যাপারে অভিযুক্ত মঈনুল ইসলাম মঈন সিকদার ঘটনার সত্যতা স্বীকার করে বলেন, কাবিখা প্রকল্পের কাজ আমি এই প্রথম করেছি। তাই আমি জানতাম না এ কাজ শ্রমিকদের দিয়ে করাতে হয়। আমি চেয়ারম্যানের নির্দেশে এস্কেবেটর দিয়ে মাটির রাস্তাটি প্রশস্থকরণ করেছি।বামনা উপজেলা নির্বাহী কর্মকর্তা সাবরিনা সুলতানা বলেন, আমি অভিযোগ পেয়েছি স্থানীয় শ্রমিকদের সম্পৃক্ত না করে, যন্ত্র দিয়ে ওই প্রকল্পের আংশিক কাজ করা হয়েছে। অভিযোগের সত্যতা পাওয়ায় আমি ওই এলাকায় বরাদ্দের খাদ্যশস্য জব্দ করেছি। ইউপি সদস্য পুনরায় শ্রমিক দিয়ে বাকি কাজ করালে ওই খাদ্যশস্য তখন প্রদান করা হবে।",20/9/2020,country-news
সাবেক সংসদ সদস্য ইরতিজা আহসান মারা গেছেন,"সাবেক জাতীয় সংসদ সদস্য (বরগুনা-২) সৈয়দ রাহমাতুর রব ইরতিজা আহসান হৃদরোগে আক্রান্ত হয়ে মারা গেছেন।



সোমবার বিকাল সাড়ে ৩টায় ঢাকার এ্যাপোলো হাসপাতালে চিকিৎসাধীন অবস্থায় তিনি মারা যান। তার বয়স হয়েছিল ৮৫ বছর।তিনি বরগুনার বামনার সম্ভ্রান্ত জমিদার পরিবারে জন্মগ্রহণ করেন। তার পিতা মরহুম সৈয়দ নাজমুল আহসান বামনার জমিদার ছিলেন। তিনি পারিবারিক ধারাবাহিকতায় ১৯৬৪ সন থেকে ১৯৮৩ সন পর্যন্ত অবিচ্ছিন্নভাবে বামনা সদর ইউনিয়ন পরিষদের নির্বাচিত চেয়ারম্যান হিসেবে দায়িত্ব পালন করেন।১৯৮৫ সনে বামনা উপজেলা পরিষদের চেয়ারম্যান এবং ১৯৮৬ সালে জাতীয় পার্টি থেকে সংসদ সদস্য নির্বাচিত হন। তিনি বাংলাদেশের শ্রেষ্ঠ ইউনিয়ন পরিষদ চেয়ারম্যান হিসেবে রাষ্ট্রপতির স্বর্ণপদক লাভ করেন।তিনি পর পর দুই বার জাতীয় পল্লী উন্নয়ন ও সমবায় ফেডারেশনের নির্বাচিত চেয়ারম্যান ছিলেন। মুক্তিযুদ্ধে বামনায় তার ও তার পরিবারের অবদান অবিস্মরণীয়। তিনি একাধিক শিক্ষাপ্রতিষ্ঠানের প্রতিষ্ঠাতা।মৃত্যুকালে তিনি তিন পুত্র, চার কন্যা, দুই ভাই, এক বোন ও বহু গুণগ্রাহী রেখে গেছেন।তার মৃত্যুতে গভীর সমবেদনা জ্ঞাপন করে শোক প্রকাশ করেছেন সংসদ সদস্য ধীরেন্দ্র দেবনাথ শম্ভু, সংসদ সদস্য শওকত হাচানুর রহমান রিমন, সংসদ সদস্য সুলতানা নাদিরা, সাবেক সংসদ সদস্য নূরুল ইসলাম মণি, সাবেক সংসদ সদস্য হুমায়ুন কবীর হিরু, সাবেক সংসদ সদস্য গোলাম সারওয়ার হিরু, সাবেক সংসদ সদস্য নাসিমা ফেরদৌস, জেলা পরিষদ চেয়ারম্যান ও সাবেক সংসদ সদস্য দেলোয়ার হোসেন, সাবেক জেলা পরিষদ চেয়ারম্যান জাহাঙ্গীর কবির এবং বামনা উপজেলা পরিষদ চেয়ারম্যান মো. সাইতুল ইসলাম লিটু প্রমুখ।",20/9/2020,country-news
সারা দিন খাদ্য গুদামে ধান নিয়ে অপেক্ষার পর ফিরে গেলেন কৃষক,"বরগুনার বামনায় চলতি আমন মৌসুমে সরাসরি কৃষকের কাছ থেকে ধান সংগ্রহ শুরু করে উপজেলা খাদ্য অধিদফতর। শুরুতে সঠিকভাবে ধান ক্রয় হলেও বর্তমানে ধান বিক্রি করতে আসা কৃষকরা পড়েছেন ভোগান্তিতে।



উপজেলা খাদ্য গুদাম কর্তৃপক্ষ এ বিষয়ে দোষ চাপাচ্ছেন উপজেলা নির্বাহী কর্মকর্তার ভারত সফর ও উপজেলা কৃষি কর্মকর্তা ছুটিতে থাকার।বৃহস্পতিবার বেলা ১১টায় বামনা খাদ্য গুদামে মো. শাহজাহান পাহলান নামে ডৌয়াতলা ইউনিয়নের কৃষি কার্ডধারী ও ধান বিক্রয় করার জন্য নির্বাচিত একজন কৃষক প্রায় ৪৮ মণ ধান নিয়ে বামনা খাদ্য গুদামে আসেন। সারা দিন ধান নিয়ে অপেক্ষা করার পর সন্ধ্যার সময় গুদাম কর্তৃপক্ষ আজ কোনো ধান কেনা হবে না বলে জানায়।এ ব্যাপারে কৃষক শাহজাহান পাহলান আজ সন্ধ্যায় বামনা প্রেস ক্লাবে সংবাদ সম্মেলন করে ধান বিক্রি না করার ক্ষোভ প্রকাশ করে একটি অভিযোগ করেন।সংবাদ সম্মেলনে কৃষক শাহজাহান জানান, বৃহস্পতিবার সকালে তিনি ৪৮ মণ ধান নিয়ে বামনা খাদ্য গুদামে যান। দুপুরের দিকে কয়েকজন যুবলীগকর্মী ওই ধান বিক্রিতে বাঁধা দেন। এ ঘটনা দেখে আরও কয়েকজন কৃষক ধান বিক্রি করতে না পেরে চলে যান। এ দিকে উপ-সহকারী কৃষি কর্মকর্তা রাজেন্দ্র নাথ শীল খাদ্য গুদামে গিয়ে কোনো ধান পরীক্ষা না করে জানান, এই ধান আমন নয় সবাই ধান নিয়ে বাড়িতে চলে যান। এ ঘটনায় বুকাবুনিয়া থেকে আগত কয়েকজন কৃষক ধান বিক্রি না করে চলে যান। কৃষক শাহজাহান পাহলান এর প্রতিবাদ করেন। ধান নিয়ে তিনি সন্ধ্যা পর্যন্ত খাদ্য গুদামে অপেক্ষা করেন। সন্ধ্যায় গুদাম কর্মকর্তা তাকে জানান, উপজেলা নির্বাহী কর্মকর্তা ও কৃষি কর্মকর্তা বামনাতে না থাকার কারণে আজ কোনো ধান ক্রয় করা হবে না। সহকারী কৃষি সম্প্রসারণ কর্মকর্তা রাজেন্দ্রনাথ শীল জানান, কৃষি কর্মকর্তার প্রতিনিধি হিসেবে আমি গুদামে যাই। ধান আমাদের এলাকার নয় এটি মনে হওয়ার কারণে আমি ধান ক্রয় করতে গুদাম কর্মকর্তাকে নিষেধ করি। বামনা খাদ্য গুদামের শ্রমিক আ. সালাম বলেন, কৃষি কর্মকর্তার প্রতিনিধি রাজেন্দ্রনাথ শীল কোনো ধানের বস্তা না দেখেই গেটে বসেই বলেন এই ধান বামনার নয়। এটি ক্রয় করা হবে না। এ ব্যাপারে খাদ্য গুদাম কর্মকর্তা মহিমা আক্তার বলেন, কৃষকরা আজ যে ধান গুদামে বিক্রি করতে নিয়ে এসেছে তা মানসম্মত। এই ধান ক্রয়যোগ্য। তবে কর্মকর্তারা না থাকার কারণে আজ ধান ক্রয় সম্ভব নয়। সহকারী কৃষি সম্প্রসারণ কর্মকর্তা রাজেন্দ্রনাথ শীল ধান ক্রয় করতে বাধা দেয়ার কারণে কৃষক খাদ্য মন্ত্রণালয়ের অতিরিক্ত সচিব মো. ওমর ফারুকে অবহিত করলে তার নির্দেশে অবশেষে ধান মজুদ রাখতে বাধ্য হয় গুদাম কর্তৃপক্ষ। উপজেলা কৃষি কর্মকর্তা মো. এনামুল ইসলাম বলেন, আমি বর্তমানে খুলনাতে অবস্থান করছি। ওই কৃষকের ধান গুদাম কর্মকর্তার দায়িত্বে মজুদ রাখতে বলেছি। রোববার এসে এ বিষয়ে সিদ্ধান্ত নেয়া হবে।",20/9/2020,country-news
আগৈলঝাড়ায় নয়নাভিরাম লাল শাপলার রাজ্য,"বরিশালের আগৈলঝাড়ায় বিলাঞ্চলের মাইলের পর মাইল দিগন্তজুড়ে ফুটছে নয়নাভিরাম লাল শাপলা।



প্রতিদিন অসংখ্য প্রকৃতিপ্রেমীরা এই লাল শাপলার বিল এক নজর দেখার জন্য দূর-দুরান্ত থেকে ভিড় করছে বাগধা এলাকায়।অনেকে আবার বন্ধু-বান্ধব পরিবার-পরিজন নিয়ে লাল শাপলার বিলে ছোট ডিঙ্গি নৌকা ভাড়া করে নৌকা ভ্রমণ করছে। সরেজমিনে দেখা গেছে, বাগধা বিলের মাইলের পর মাইল শুধু লাল শাপলা আর লাল শাপলা।এ যেন এক লাল শাপলার রাজ্য। তবে পিরোজপুর ভাণ্ডারিয়া, নলশিটি, কাউখালি, ইন্দ্রের হাট থেকে লোকজন এসে বড় টলারে করে লাল শাপলা তুলে নিয়ে যাচ্ছে তাদের এলাকায় বিক্রি করার জন্য। বর্ষা থেকে শরতের শেষ পর্যন্ত বিলাঞ্চলের জলাশয়ে ও নিচু জমিতে প্রাকৃতিকভাবে জন্ম নেয়া লাল শাপলা।এ শাপলা মানুষের খাদ্য তালিকায় আবহমানকাল থেকে যুক্ত রয়েছে। উপজেলা কৃষি কর্মকর্তা নাসির উদ্দিন সাংবাদিকদের জানান, শাপলা দু’রংয়ের হয়ে থাকে। লাল ও সাদা।এর মধ্যে সাদা ফুল বিশিষ্ট শাপলা সবজি হিসেবে ও লাল রঙ্গের শাপলা ঔষধি গুণে সমৃদ্ধ। শাপলা খুব পুষ্টি সমৃদ্ধ সবজি। সাধারণ শাক-শবজির চেয়ে এর পুষ্টিগুণ অনেক বেশি।শাপলায় রয়েছে প্রচুর পরিমাণে ক্যালসিয়াম। শাপলায় ক্যালসিয়ামের পরিমাণ আলুর চেয়ে সাতগুণ বেশি।",20/9/2020,country-news
শিক্ষককে কান ধরে উঠবসের ঘটনায় মামলা দায়ের,"ব‌রিশালে শিক্ষককে কান ধ‌রে উঠবসের ঘটনায় ডি‌জিটাল নিরাপত্তা আইনে মামলা দায়ের করা হয়েছে।



নামধারী দুইজন এবং অজ্ঞাত ৭-৮ জ‌নের ‌বিরু‌দ্ধে শিক্ষক মিজানুর রহমান সজল বাদী হ‌য়ে এই মামলা‌টি দায়ের করেন বলে মঙ্গলবার রা‌তে জা‌নিয়েছেন ব‌রিশাল কোতয়ালি মডেল থানা পু‌লিশের ওসি নুরুল ইসলাম। জানা গেছে, গত ২৬ আগস্ট নগরীর জমজম ইনস্টিটি‌উটের সা‌বেক শিক্ষক মিজানুর রহমান সজ‌লের সঙ্গে তুচ্ছ বিষয় নি‌য়ে দ্বন্দ্বে একই বিদ্যাপীঠের ছাত্র ইম‌তিয়াজ ইমন ও তার সহ‌যো‌গীরা। এদিন নগরীর অক্স‌ফোর্ড মিশন রোডে নিয়ে শিক্ষক মিজানুর রহমান সজ‌ল‌কে মারধর ক‌রে তারা। পাশাপা‌শি ওই শিক্ষক‌কে কান ধ‌রে উঠবস ক‌রি‌য়ে সেই ভি‌ডিও সামা‌জিক যোগা‌যোগ মাধ্য‌মে ছ‌ড়ি‌য়ে দেয়। ঘটনার সময় জমজম ইনস্টিটি‌উটের ছাত্রী এবং ছাত্র ইমনের স্ত্রী মনিরাও উপ‌স্থিত ছি‌লেন। তখন ইমন ও তার সহ‌যো‌গীরা ম‌নিরা‌কে যেন ডিস্টার্ব করা না হয় সেজন্য শিক্ষক সজল‌কে শপথ বাক্যও পাঠ করান, যা ভাইরাল হওয়া ভি‌ডিওতে দেখা এবং শোনা যায়। এবার এই ঘটনায় শিক্ষক মিজানুর রহমান সজল বাদী হ‌য়ে ছাত্র ইমন ও স্ত্রী ম‌নিরা‌কে নামধারী এবং আরো অজ্ঞাত ৭-৮ জন‌কে বিবাদী ক‌রে মামলা দা‌য়ের ক‌রেন। ",20/9/2020,country-news
"করোনা নিয়ে কটূক্তি, বিএনপি নেতা জাকিরের বিরুদ্ধে পুলিশের তদন্ত","বরিশালের বানারীপাড়ায় করোনা নিয়ে প্রধানমন্ত্রী শেখ হাসিনার বিরুদ্ধে আপত্তিকর মন্তব্য করার পাশাপাশি কটূক্তি করার ঘটনায় আদালতের নির্দেশে বিএনপি নেতা জাকির হোসেনের বিরুদ্ধে তদন্ত শুরু করেছে পুলিশ।



আদালতের নির্দেশে মঙ্গলবার দুপুরে থানা পুলিশের পরিদর্শক (তদন্ত) মো. জাফর আহম্মদ উপজেলার সৈয়দকাঠি ইউনিয়নের আউয়ারবাজার জামে মসজিদ এলাকায় গিয়ে এ তদন্ত শুরু করেন।অপরদিকে প্রধানমন্ত্রী শেখ হাসিনার বিরুদ্ধে কটূক্তি করার ঘটনায় বিএনপি নেতা জাকির হোসেনের বিরুদ্ধে থানায় অভিযোগ দায়ের হওয়ার পর থেকে এলাকা ছেড়ে অন্যত্র গা-ঢাকা দিয়েছেন তিনি।এ ব্যাপারে উপজেলা স্বেচ্ছাসেবক লীগ নেতা মো. হাফিজুর রহমান মামুন যুগান্তরকে জানান, ৪ সেপ্টেম্বর তিনি উপজেলার সৈয়দকাঠি ইউনিয়নের আউয়ারবাজার জামে মসজিদে এশার নামাজ আদায় করতে যান। এ সময় তিনি ওই মসজিদের ইমাম হাফেজ মো. মাঈন উদ্দিনকে এশার নামাজের পূর্বে দেশের চলমান করোনাভাইরাস সম্পর্কে মুসল্লিদের গণসচেতনতামূলক বয়ান করার অনুরোধ জানান।তার কথামতো ওই মসজিদের ইমাম হাফেজ মো. মাঈন উদ্দিন করোনাভাইরাস সম্পর্কে মসজিদে উপস্থিত মুসল্লিদের উদ্দেশে বয়ান শুরু করেন। এ সময় স্থানীয় বিএনপি নেতা মো. জাকির হোসেন তার ওই বয়ানের বিপক্ষে প্রধানমন্ত্রী শেখ হাসিনার বিরুদ্ধে আপত্তিকর মন্তব্য ও কটূক্তি করেন।এ সময় হাফিজুর রহমান মামুন তার এ কটূক্তির প্রতিবাদ জানান। পরে এ নিয়ে স্থানীয় আওয়ামী লীগ ও সহযোগী সংগঠনের নেতাকর্মীদের মধ্যে উত্তেজনা ছড়িয়ে পড়ে। পরে এ ঘটনা ধামাচাপা দিতে ৫ সেপ্টেম্বর বাদ আসর স্থানীয় কতিপয় আওয়ামী লীগ ও বিএনপি নেতা জাকির হোসেনকে নিয়ে সালিশ বৈঠকে বসেন। সেখানে তারা প্রধানমন্ত্রীর বিরুদ্ধে কটূক্তি করা বিএনপি নেতা জাকির হোসেনকে নিজের দোষ স্বীকার করে নেয়ার জন্য মৌখিক সিদ্ধান্ত দেন।এ সময় বিএনপি নেতা জাকির হোসেন সেখানে উপস্থিত থাকা অর্ধশতাধিক মুসল্লির সামনে নিজের দোষ স্বীকার করে নেন এবং তিনি ভবিষ্যতে আর এ ধরনের কোনো ভুল করবেন না বলে সবার কাছে ক্ষমা চান। এতে সন্তুষ্ট হতে না পেরে ১০ সেপ্টেম্বর তার বিরুদ্ধে উপজেলা স্বেচ্ছাসেবক লীগ নেতা মো. হাফিজুর রহমান মামুন বাদী হয়ে থানায় একটি লিখিত অভিযোগ দায়ের করেন।বানারীপাড়া থানার ওসি মো. হেলাল উদ্দিন তার ওই অভিযোগটি সাধারণ ডায়েরিভুক্ত করে পরিদর্শক (তদন্ত) মো. জাফর আহম্মদকে আদালতের নির্দেশ নিয়ে তদন্ত করার নির্দেশ দেন। ১২ সেপ্টেম্বর মো. জাফর আহম্মদ ওই অভিযোগটি তদন্ত করার অনুমতি চেয়ে বরিশাল সিনিয়র জুডিশিয়াল ম্যাজিস্ট্রেট বানারীপাড়া আমলি আদালতে লিখিত আবেদন করেন। ১৩ সেপ্টেম্বর আদালতের বিচারক মো. সাব্বির তার ওই আবেদন আমলে নিয়ে সরেজমিন তদন্তপূর্বক প্রয়োজনীয় আইনগত ব্যবস্থা গ্রহণ করার নির্দেশ দেন। সে অনুযায়ী তিনি মঙ্গলবার দুপুরে সরেজমিন তদন্ত করেন।এ বিষয়ে প্রাথমিক তদন্তে অভিযোগের সত্যতা পাওয়া গেছে বলে ওসি (তদন্ত) মো. জাফর আহম্মদ যুগান্তরকে জানান। এছাড়া বিএনপি নেতা জাকির হোসেন ওই ঘটনায় থানায় অভিযোগ হওয়ার পর থেকেই এলাকা ছেড়ে অন্যত্র গা-ঢাকা দিয়েছেন বলেও তিনি যুগান্তরকে জানান।",20/9/2020,country-news
বরিশালে মধ্যরাতে কর ভবনে অগ্নিকাণ্ড,"বরিশাল কর ভবনে অগ্নিকাণ্ডের ঘটনা ঘটেছে। পুড়ে গেছে তথ্যসেবা কেন্দ্র। আগুনের ধোঁয়ায় অতিরিক্ত-কর কমিশনার শাওন চৌধুরী অসুস্থ হওয়ায় তাকে বরিশাল শেরেবাংলা মেডিকেল কলেজ হাসপাতালে ভর্তি করা হয়েছে।



সোমবার রাত ২টা ৫২ মিনিটে নগরীর ক্লাব রোডের কর ভবনে অগ্নিকাণ্ডের ঘটনা ঘটে।বরিশাল ফায়ার সার্ভিসের উপসহকারী পরিচালক ফারুক হোসেন শিকদার জানান, কর ভবনসংলগ্ন রেন্ট-এ-কারের শ্রমিকদের কাছ থেকে তারা অগ্নিকাণ্ডের খবর পান। খবর পেয়ে অল্প সময়ের মধ্যে তারা ঘটনাস্থলে পৌঁছে আধঘণ্টার চেষ্টায় আগুন নিয়ন্ত্রণে আনেন। প্রাথমিকভাবে বৈদ্যুতিক গোলযোগের কারণে অগ্নিকাণ্ড ঘটেছে বলে ধারণা ফায়ার সার্ভিসের।আগুনে কর ভবনের দোতলার তথ্য ও সেবা কেন্দ্রের তিনটি এসি, তিনটি কম্পিউটার, দুটি আলমিরা, কিছু ফাইল ও কাগজপত্র এবং অফিসের ডেকোরেশন পুড়ে যায়। আগুনের ক্ষয়ক্ষতির পরিমাণ তাৎক্ষণিকভাবে জানাতে পারেনি কেউ।উপ-কর কমিশনার মো. মঞ্জুর রহমান জানান, ওই ভবনের চারতলার ডরমেটরিতে থাকতেন অতিরিক্ত-কর কমিশনার শাওন চৌধুরী। তিনি ধোঁয়ায় অসুস্থ হয়ে পড়েন। রাতেই তাকে বরিশাল শেরেবাংলা মেডিকেল কলেজ হাসপাতালে ভর্তি করা হয়েছে।যুগ্ম কমিশনার লুৎফর রহমান জানান, বৈদ্যুতিক গোলযোগের কারণে অগ্নিকাণ্ড হয়ে থাকতে পারে।শেরেবাংলা মেডিকেল কলেজ হাসপাতালের পরিচালক ডা. বাকির হোসেন জানান, অতিরিক্ত-কর কমিশনার শাওন চৌধুরীর চিকিৎসা চলছে। তার শরীরের কোথাও পোড়েনি, তবে ধোঁয়ায় তার কী ক্ষতি হয়েছে পরীক্ষা-নিরীক্ষা না করে সেটা নিশ্চিত করা যাচ্ছে না।",20/9/2020,country-news
বরিশালে লঞ্চের কেবিনে নারীর লাশ,"বরিশাল নদীবন্দরে নোঙর করা যাত্রীবাহী এমভি পারাবত-১১ লঞ্চ থেকে নারীর লাশ উদ্ধার করে পুলিশ। এ ঘটনায় পুলিশ বাদী হয়ে হত্যা মামলা করেছে। মামলায় অজ্ঞাতনামাদের আসামি করা হয়েছে।



নিহতের নাম জান্নাতুল ফেরদৌস লাভলী (২৯)। তার স্বামী ওলীয়র রহমানের বাড়ি ফরিপুরের ভাঙ্গা এলাকায়। নিহত লাভলী তার বাবা আব্দুর লতিফ মিয়ার সঙ্গে রাজধানীর মিরপুর পল্লবী এলাকায় থাকতেন। তিনি ২ ছেলের জননী। বরিশাল সদর নৌ-থানার এসআই আলম চৌধুরী সোমবার রাতে কোতোয়ালি মডেল থানায় মামলাটি করেন। মঙ্গলবার সকালে নৌ-থানার ওসি আব্দুল্লাহ আল মামুন জানান, প্রাথমিক আলামতে ধারণা করা হচ্ছে ওই নারী হত্যাকাণ্ডের শিকার। তার গলায় শ্বাসরোধের চিহ্ন রয়েছে। ওড়না পাওয়া যাচ্ছে না। খুনের শিকার নারীর সঙ্গে থাকা সব জিনিসপত্রও নিয়ে গেছে ঘাতক। আব্দুল্লাহ আল মামুন বলেন, সোমবার ঢাকা থেকে বরিশালগামী এমভি পারাবত-১১ লঞ্চের কেবিন থেকে লাভলীর লাশ উদ্ধার করে পুলিশ। নারীর সঙ্গে থাকা সন্দেহভাজন খুনি ব্যক্তিকে সিসি ক্যামেরার ফুটেজ দেখে শনাক্ত করা হলেও এখনও তাকে গ্রেফতার করা যায়নি।লঞ্চের সুপারভাইজার সেলিম জানিয়েছেন, রোববার সন্ধ্যা ৬টা ৩১ মিনিটে সদরঘাট থেকে এক ব্যক্তি ওই নারীকে সঙ্গে নিয়ে পারাবত-১১ লঞ্চের তৃতীয়তলার ৩৯১ নম্বর সিঙ্গেল কেবিনে ওঠেন। লঞ্চের রেজিস্ট্রারে তার নাম দেয়া হয়েছে কামরুল। সোমবার ভোর ৪টা ৪৭ মিনিটে লঞ্চটি বরিশাল নদীবন্দরে নোঙর করলে ওই নারীর সঙ্গে থাকা ব্যক্তি নিহত নারীর ব্যাগ, মাস্ক ও ওড়না নিয়ে দ্রুত নেমে যান। তার মুখমণ্ডলে মাস্ক ছিল। অন্য যাত্রীরা নেমে যাওয়ার পরও কেবিনে থাকা নারী না নামায় কেবিন স্টাফরা তাকে ডাকাডাকি করেন। কিন্তু কোনো সাড়া শব্দ না পেয়ে নৌ-পুলিশকে খবর দেন। পুলিশ গিয়ে নারীর লাশ দেখতে পায়।কোতোয়ালি থানার ওসি নুরুল ইসলাম জানান, নিহত নারীর ময়নাতদন্ত শেরেবাংলা মেডিকেল কলেজ হাসপাতালে সম্পন্ন হয়েছে। 
",20/9/2020,country-news
বরিশালে জরাজীর্ণ স্কুলভবন সংস্কারের উদ্যোগ নেই,"বরিশালের বাকেরগঞ্জ পৌরসভার দক্ষিণ হ্যালিপোড সরকারি প্রাথমিক বিদ্যালয়টি দীর্ঘ কয়েক বছরযাবত জরাজীর্ণ অবস্থায় পড়ে থাকলেও সংস্কারের উদ্যোগ নিচ্ছে না সংশ্লিষ্ট দফতর। দুভোর্গে এলাকার শিক্ষার্থীরা।



জানা যায়, বিদ্যালয়টি ১৯৯৫ সালে বাকেরগঞ্জ পৌরসভার ৬নং ওয়ার্ডে স্থাপিত হয়। প্রথমদিকে টিনশেড ঘর থাকলেও পরে ৩টি কক্ষের একটি টিনশেড ভবন নির্মাণ করা হয়; যা কয়েক বছর ধরে পাঠদানের অযোগ্য হয়ে পড়লেও ঝুঁকি নিয়ে পাঠদান চালিয়ে নেয়া হয়েছিল।সর্বশেষ বন্যা ‘আম্পানের’ তাণ্ডবে বিদ্যালয়টির ব্যাপক ক্ষতি হয়। বিদ্যালয়ের টিনের ছাউনি, দরজা, জানালা ভেঙে যায়। বৃষ্টির পানিতে লাইব্রেরির প্রয়োজনীয় আসবাপত্র ভিজে নষ্ট হয়েছে গুরুত্বপুর্ণ কাগজপত্র। এছাড়াও ছাত্রছাত্রীর বসার বেঞ্চগুলো টানা বৃষ্টির পানিতে বসার অযোগ্য হয়ে পড়ছে।বিদ্যালয়টি নদী তীরবর্তী হওয়ায় একটু বৃষ্টি, বাতাস বা ঝড়োহাওয়া ছুটলেই জোয়ারের পানিতে বিদ্যালয়ের একটা অংশ তলিয়ে যায়। এতে শিক্ষার্থীদের পাঠদানে বিঘ্ন ঘটছে।প্রধান শিক্ষিকা ঝর্ণা রানী বলেন, বিদ্যালয়টি কয়েক দফায় কর্তৃপক্ষ পরির্দশনে এলেও কাজের কোনো অগ্রতি নেই। বাকেরগঞ্জ পৌরসভার প্রাথমিক বিদ্যালয়ের মধ্যে বারবার দ্বিতীয় স্থানে থাকলেও বিদ্যালয়টি কারও নজরে আসছে না। দীর্ঘদিন যাবত এ বিদ্যালয়টি জোড়াতালি দিয়ে চালাচ্ছি। বিদ্যালয়ে টিনের ছাউনির ব্যপক ক্ষতি হওয়ায় বৃষ্টির পানিতে নষ্ট হয়ে গেছে লাইব্রেরির প্রয়োজনীয় আসবাপত্র। এছাড়াও বিদ্যালয়টি নানান সমস্যায় জর্জরিত। বিদ্যালয়টির শিশুদের খেলার মাঠটি একটু বৃষ্টি হলেই পানিতে ডুবে থাকে। বিদ্যালয় চালু হলে কীভাবে পাঠদান চালাবে তা নিয়ে শঙ্কা প্রকাশ করে অত্র বিদ্যালয়ের সভাপতি মোখলেচুর রহমান জানান, বিদ্যালয়টিতে ৩ শতাধিক ছাত্রছাত্রী আছে। শিক্ষার গুণগতমানও ভালো। তারপরও প্রায় ২০ বছর যাবত এ বিদ্যালয়টি জরাজীর্ণ অবস্থায় পড়ে আছে। অনেক শিক্ষা কর্মকর্তা বিদ্যালয়টি পরির্দশন করে এটিকে সাইক্লোন শেল্টারে পরিণত করার আশ্বাস দিয়েছে কিন্তু আজ পর্যন্ত বিদ্যালয়টি কোনো উন্নয়নের ছোঁয়া লাগেনি। এমনকি অত্র এলাকায় কোনো সাইক্লোন শেল্টার না থাকায় ঘূর্ণিঝড় বা বন্যায় চরম ঝুঁকিতে থাকতে হয় এলাকাবাসীর।জানতে চাইলে বাকেরগঞ্জ উপজেলা প্রাথমিক শিক্ষা কর্মকর্তা মো. জসিম উদ্দিন যুগান্তরকে জানান, আমরা শিক্ষা মন্ত্রণালয়ে একটি জরাজীর্ণ বিদ্যালয়ের তালিকা পাঠিয়েছি। তবে এ বিদ্যালয়টির নাম আছে কিনা তা এই মুহূর্তে বলতে পারছি না। তারপরও এ বিদ্যালয়টির নাম বাদ পড়লে নতুন করে আবারও দেয়া হবে।",20/9/2020,country-news
বানারীপাড়া পৌর মেয়রের করোনা জয়,"করোনা জয় করে কর্মস্থলে যোগদান করেছেন বরিশালের বানারীপাড়া পৌর মেয়র ও জেলা আওয়ামী লীগের আইন বিষয়ক সম্পাদক অ্যাডভোকেট সুভাষ চন্দ্র শীল। সোমবার বিকালে তিনি বানারীপাড়া পৌরসভায় যোগদান করেন।



এ সময় প্যানেল মেয়র এসএম আকবর হোসেন ও প্যানেল মেয়র-২ মনির হোসেন, পৌর সচিব সাহিন আকতার ও ৯টি ওয়ার্ডের কাউন্সিলর, প্রেস ক্লাব, পৌর শ্রমিক লীগ, মাহিন্দ্রা-আলফা শ্রমিক ইউনিয়ন ও মালিক সমিতির নেতারা তাকে ফুল দিয়ে বরণ করে নেন।জানা গেছে, সরকারিভাবে করোনা প্রতিরোধে সারা দেশে লকডাউন ঘোষণা দেয়ার পর পৌর মেয়র সুভাষ চন্দ্র শীল দীর্ঘদিন ধরে বানারীপাড়া পৌরসভার একটি কক্ষে অবস্থান করার পাশাপাশি অসহায়দের পাশে থেকে নাগরিক সেবা দিয়ে আসছিলেন।এ সময় তিনি অসহায় পরিবারগুলোর বাড়ি গিয়ে প্রধানমন্ত্রী শেখ হাসিনার উপহারসামগ্রী এবং শিশুখাদ্যসহ ব্যক্তিগতভাবে খাবার পৌঁছে দিয়ে আসছিলেন।পৌর মেয়র অ্যাডভোকেট সুভাষ চন্দ্র শীল সোমবার সন্ধ্যায় যুগান্তরকে জানান, বর্তমানে তিনি শারীরিকভাবে সম্পূর্ণ সুস্থ হয়ে পুনরায় জনগণের মাঝে নাগরিক সেবা দেয়ার জন্য ফিরে এসেছেন। তিনি সবার কাছে কৃতজ্ঞতা প্রকাশ করার পাশাপাশি দোয়া ও আশীর্বাদ চেয়েছেন।
",20/9/2020,country-news
ধানক্ষেতে যেতে ৩৩ লাখ টাকার ব্রিজ নির্মাণ করেন নিজামীর এপিএস,"বরিশালের বাকেরগঞ্জে ধানক্ষেতে যেতে খালের ওপর প্রায় ৩৩ লাখ টাকা ব্যয়ে একটি ব্রিজ নির্মাণ করা হয়েছে। অথচ এই খালে ব্রিজের কোনো প্রয়োজন ছিল না। কারণ ব্রিজের ওপারে শুধু ধানক্ষেত।



অভিযোগ উঠেছে, পটুয়াখালী কৃষি কলেজের ইসলামী ছাত্রশিবিরের সাবেক সভাপতি ও যুদ্ধাপরাধের দায়ে মৃত্যুদণ্ডপ্রাপ্ত সাবেক মন্ত্রী মতিউর রহমান নিজামীর এপিএস মো. রফিকুল ইসলাম ২০০৬-০৭ অর্থবছরে ক্ষমতার অপব্যবহার করে তাদের কৃষিজমিতে যেতে ব্রিজটি নির্মাণ করেন।পিআইও অফিস ও স্থানীয়রা জানান, বরিশাল জেলার বাকেরগঞ্জ উপজেলার কলসকাঠি ইউনিয়নের গুড়িয়া গ্রামে রফিকুল ইসলামের বাড়ির পার্শ্ববর্তী খালের ওপরে দুর্যোগ ব্যবস্থাপনা অধিদফতরের অর্থায়নে ২০০৬-০৭ অর্থবছরে এ ব্রিজটি নির্মাণ করা হয়। ব্রিজের একপাশে কোনো রাস্তাঘাট বা জনবসতি নেই। যতদূর চোখ যায় শুধু বিস্তীর্ণ ধানক্ষেত। শুধু তাদের ধান ও গরু-বাছুর আনা-নেয়ার জন্যই ব্রিজটি নির্মাণ করা হয়েছে। ব্রিজটি এলাকার মানুষের কোনো কাজে আসেনি।গুড়িয়া গ্রামের একাধিক বাসিন্দা বলেন, এই খালে ব্রিজের কোনো প্রয়োজন ছিল না। ব্রিজের ওপারে শুধু ধানক্ষেত। তাছাড়া খালেও বছরের অধিকাংশ সময় কোনো পানি থাকে না। এটি সরকারি অর্থের অপচয়।ব্রিজটি নির্মাণের সময় দায়িত্বে না থাকায় এ বিষয়ে কিছু বলতে রাজি হননি বাকেরগঞ্জ উপজেলা প্রকল্প বাস্তবায়ন কর্মকর্তা (পিআইও) মো. আসাদুজ্জামান। তবে তিনি জানান, গ্রামীণ সড়ক এবং কাবিখা প্রকল্পের রাস্তার সংযোগ স্থানে ব্রিজগুলো নির্মাণ করার কথা। এক্ষেত্রে অনিয়ম হলে বিষয়টি খতিয়ে দেখা উচিত।",20/9/2020,country-news
ভর্তি ফি জমা দিতে কলেজ অধ্যক্ষের এ কেমন নোটিশ,"বরিশাল সরকারি ব্রজমোহন কলেজের একাদশ শ্রেণিতে ভর্তি ফি শিওর ক্যাশের মাধ্যমে দেয়ার সিদ্ধান্ত গ্রহণ করেছে কর্তৃপক্ষ। তবে কলেজ অধ্যক্ষের একটি নোটিশ জারি করা নিয়ে শিক্ষার্থীদের মধ্যে সৃষ্টি হয়েছে বিতর্ক।



১০ সেপ্টেম্বর কলেজের ভারপ্রাপ্ত অধ্যক্ষ ড. মোহাম্মদ গোলাম কিবরিয়া স্বাক্ষরিত একটি নোটিশ জারি করা হয়। নোটিশে একাদশ শ্রেণিতে ভর্তি ফি শিওর ক্যাশের মাধ্যমে তিনটি দোকানে গিয়ে জমা দেয়ার নির্দেশনা দেয়া হয়। এই নোটিশ জারি হওয়ার পর শিক্ষার্থীদের মধ্যে মিশ্র প্রতিক্রিয়া ও বিতর্ক সৃষ্টি হয়েছে।মঞ্জুর রহমান নামে এক শিক্ষার্থী জানান, রোববার থেকে ভর্তি ফি প্রদান শুরু হবে। শিওর ক্যাশের মাধ্যমে আমরা যেখানে খুশি সেখান থেকে ফি প্রদান করব। সেখানে কলেজ কর্তৃপক্ষ তিনটি দোকানের নাম উল্লেখ করে সেখান থেকেই ফি প্রদান করতে হবে মর্মে নির্দেশ দিয়েছে, যেটা পুরোপুরি অযৌক্তিক।এসব বিষয়ে বিএম কলেজের ভারপ্রাপ্ত অধ্যক্ষ ড. মোহাম্মদ গোলাম কিবরিয়া জানান, ইতিমধ্যে ওই নোটিশ বাতিল করা হয়েছে। আর তাছাড়া এজেন্টরা ওই দোকান তিনটি সিলেক্ট করেছে। এখন থেকে শিক্ষার্থীরা যেখানে খুশি সেখান থেকে ফি প্রদান করতে পারবে।",20/9/2020,country-news
আশ্রয়ণ প্রকল্পের সেই বিক্রীত মালামাল উদ্ধার,"বরিশালের হিজলা উপজেলার একটি আশ্রয়ণ প্রকল্পের (কুঞ্জপট্টি গুচ্ছগ্রাম) ঘরের বিক্রীত মালামাল উদ্ধার করেছে প্রশাসন। উপজেলা নির্বাহী কর্মকর্তার নির্দেশে সার্ভেয়ার আবদুল কুদ্দুছ এবং ভূমি অফিসের অফিস সহকারী আবদুল ওয়াদুদ সরেজমিন পরিদর্শন করে বিক্রীত মালামাল উদ্ধার করে।



এ বিষয়ে দৈনিক যুগান্তর পত্রিকায় বরিশালে আশ্রয়ণ প্রকল্পের ঘর ভেঙে মালামাল বিক্রি শিরোনামে গত শুক্রবার একটি সংবাদ প্রকাশ করলে এ মালামাল উদ্ধার করে প্রশাসন।জানা গেছে, ১৭ বাড়ি থেকে মালামালগুলো উদ্ধার করে তা আবার সেই আশ্রয়ণে প্রেরণ করা হয়েছে। তবে কী পরিমাণ মালামাল উদ্ধার হয়েছে সে বিষয়ে বিস্তারিত জানাতে পারেননি সার্ভেয়ার আবদুল কুদ্দুছ এবং ভূমি অফিসের অফিস সহকারী আবদুল ওয়াদুদ।ধুলখোলা ইউনিয়ন ভূমি সহকারী কর্মকর্তা শংকর মালাকার জানান, ওই মালামাল ইউএনওর প্রতিনিধিদের বুঝিয়ে দিয়েছেন।কুঞ্জপট্টি আশ্রয়ণ প্রকল্প থেকে আলীগঞ্জ বাজারের দূরত্ব প্রায় ২০ কিলোমিটার। সেখান থেকে বিশাল মেঘনা নদী পার হয়ে আশ্রয়ণের মালামাল কীভাবে আলীগঞ্জ বাজার এলাকার বিভিন্ন বাড়ি বাড়ি ঢুকল এ বিষয়ে তহসিলদার কোনো গ্রহণযোগ্য উত্তর দিতে পারেননি।স্থানীয় আলীগঞ্জ বাজার এলাকার নান্নু মোল্লা, দিলীপ, বাবুল, জয়নাল কবিরাজ, বাতেন মাঝি, নাগর বেপারিসহ একাধিক ব্যক্তি জানান, তহসিলদার শংকর মালাকার, নিমাই মালাকার, সুমন চৌধুরী, রাম প্রাসাদ, সমির মালাকারের মাধ্যমে কিনেন এসব মালামাল। এখন ভূমি অফিসই আবার চোরাই বলে উদ্ধার করল।মুলাদী উপজেলা নির্বাহী কর্মকর্তা ও হিজলা উপজেলার চলতি দায়িত্বে থাকা উপজেলা নির্বাহী অফিসার শুভ্রা দাশ জানান, ইতোমধ্যে তহসিলদারকে শোকজ করা হয়েছে। তদন্ত করে তার বিরুদ্ধে প্রশাসনিক ব্যবস্থা নেয়া হবে।",20/9/2020,country-news
র‌্যাব আসার খবরে ইয়াবা-টাকা ফেলে পালাল মাদক বিক্রেতা,"বরিশালে র‌্যাবের অভিযানে ১ হাজার ৯৪০ পিস ইয়াবা উদ্ধার করা হয়েছে। পাশাপাশি মাদক বিক্রির ১ লাখ ৯০ হাজার ৯৩০ টাকাও উদ্ধার করা হয়েছে এই অভিযানে। শুক্রবার র‌্যাব ৮ এর সদর দফতর থেকে প্রেরিত এক প্রেস বিজ্ঞপ্তির মাধ্যমে বিষয়টি নিশ্চিত করা হয়েছে।



র‌্যাব জানায়, গোপন সংবাদের ভিত্তিতে বৃহস্পতিবার রাতে উজিরপুর উপজেলার সাতলায় মহিউদ্দিন বিশ্বাস মহিমের ঘরে অভিযান পরিচালনা করা হয়। এ সময় র‌্যাবের উপস্থিতি টের পেয়ে মহিউদ্দিন বিশ্বাস পালিয়ে যায়। পরবর্তীতে র‌্যাব সদস্যরা তল্লাশি করে ১ হাজার ৯৪০ পিস ইয়াবা এবং মাদক বিক্রয়ের নগদ ১ লাখ ৯০ হাজার ৯৩০ টাকা উদ্ধার করে।পলাতক মহিউদ্দিন বিশ্বাসের বিরুদ্ধে পূর্বেও দুইটি মাদক মামলা রয়েছে। সিপিএসসির ডিএডি নূর ইসলাম বাদী হয়ে বরিশাল জেলার উজিরপুর থানায় মাদক দ্রব্য নিয়ন্ত্রণ আইনে একটি মামলা দায়ের করেন।",20/9/2020,country-news
"জেলেদের জালে ইলিশ কম, বেড়ে গেছে দাম","আগে জেলেদের জালে ঝাঁকে ঝাঁকে বড় আকারের রূপালী ইলিশ ধরা পড়লেও হঠাৎ করে তা কমে গেছে; যে কারণে সেই প্রভাব পড়েছে ইলিশের দামেও।



গত দুই দিনের ব্যবধানে প্রতি মণ গ্রেডের (বড় সাইজের) ইলিশের দাম ১০ হাজার টাকা বৃদ্ধি পেয়েছে। গত এক সপ্তাহ ধরে বরিশাল মোকামে প্রতিদিন গড়ে ৩ থেকে সাড়ে ৩ হাজার মণ ইলিশ এলেও এখন আসছে মাত্র ১ থেকে দেড় হাজার মণ। এ কারণে দামেও এমন হেরফের পরিলক্ষিত হচ্ছে।বরিশাল জেলা মৎস্য অফিসার (হিলসা) বিমল চন্দ্র দাস এ তথ্যের সত্যতা নিশ্চিত করেছেন। তিনি বলেন, পূর্ণিমার জো কেটে যাওয়ায় এখন তেমন একটা মাছ পড়ছে না। তবে আবার অমাবস্যা এলেই ইলিশ ধরা পড়বে। দু’দিন আগেও ইলিশের দাম কম ছিল। কিন্তু সরবরাহ অপেক্ষা চাহিদা বেশি হওয়ায় এখন ইলিশের দাম বেড়ে গেছে।গত শনিবার বরিশালের ইলিশ মোকামের পাইকারি বাজারে ২২ হাজার টাকা মণ দরে বিক্রি হয়েছে কেজি ওজনের ইলিশ। এ হিসাবে প্রতি কেজি ইলিশের দাম পড়েছে ৫শ’ থেকে সাড়ে ৫শ’ টাকা। গত কয়েক বছরের মধ্যে এটিই ছিল ইলিশের সর্বনিম্ন বাজারদর। সাগরে ধরা পড়া বিপুল পরিমাণ ইলিশ মোকামে আসার পাশাপাশি স্থানীয় বাজারে ক্রেতার অভাব আর ভারতে ইলিশ পাচার বন্ধ থাকায় এ পরিস্থিতির সৃষ্টি হয়েছিল; যা গত বুধবার পর্যন্ত স্থায়ী ছিল। কিন্তু গত দুই দিনের এই কেজি ওজনের ইলিশ বিক্রি হয়েছে মণপ্রতি ৩২ হাজার টাকা দরে।কারণ হিসেবে জানা গেছে, আগের মতো ইলিশ ধরা পড়ছে না জেলেদের জালে। যার কারণে সরবরাহ অপেক্ষা চাহিদা কমে গেছে।সরেজমিন শুক্রবার নগরীর পোর্টরোড ইলিশ মোকামে গিয়ে দেখা যায়, এক কেজি সাইজের ইলিশ পাইকারি প্রতি মণ ৩২ হাজার টাকা, যা আগে প্রতি মণ বিক্রি হয়েছে ২০ থেকে ২২ হাজার টাকায়। ৫শ’ থেকে ৮শ’ গ্রামের প্রতি মণ ২৮ হাজার, যা আগে বিক্রি হয়েছে ১৮ হাজার টাকায়। প্রতি মণ জাটকা (৩শ’ থেকে ৪শ’ গ্রাম পর্যন্ত) ১৬ হাজার টাকা; যা আগে বিক্রি হয়েছে মাত্র ১০ হাজার টাকা দরে।পোর্ট রোডের আড়তদার তালুকদার এন্টারপ্রাইজের স্বত্বাধিকারী মো. কবির হোসেন বলেন, গত দুই দিন মোকামে সাগরের ইলিশের আমদানি কমে গেছে। তাই দাম অনেক বেড়ে গেছে।মহিপুর মৎস্য বন্দরে ইলিশ বিক্রি করতে আসা কলাপাড়ার ধানখালী ইউনিয়নের গোলবুনিয়া গ্রামের জেলে আবদুল আজিজ বলেন, আলীপুর-মহিপুর মৎস্য বন্দর গত এক সপ্তাহ জমজমাট ছিল। প্রচুর পরিমাণের ইলিশ নিয়ে অনেক ট্রলার ভিড়ত। কিন্তু গত দুই দিন ধরে মাছ পড়ছে না। তাই ট্রলারের সংখ্যাও কমে গেছে।মহিপুর মোকামের বেশ কয়েকজন আড়তদার জানান, আগের মতো ইলিশ জালে ধরা পড়ছে না। যার কারণে ইলিশের চাহিদা বৃদ্ধি পেয়েছে। দামও কয়েকগুণ বেড়ে গেছে। তবে খুব শিগগিরই অনেক ইলিশ ধরা পড়বে। তখন আবার দাম কমে যাবে।বরিশাল নগরীর পোর্টরোড ইলিশ মোকামের কয়েকজন আড়তদার জানালেন ইলিশ কম ধরা পড়ায় দাম বেড়েছে।",20/9/2020,country-news
আশ্রয়ণ প্রকল্পের ঘর অবৈধভাবে বিক্রি,"বরিশালের হিজলা উপজেলার একটি আশ্রয়ণ প্রকল্পের (কুঞ্জপট্টি গুচ্ছগ্রাম) ঘরের মালামাল বিক্রির অভিযোগ উঠেছে এক ভূমি সহকারী কর্মকর্তার বিরুদ্ধে। ভূমি সহকারী কর্মকর্তা (তহসিলদার) শংকর চন্দ্র মালাকার উপজেলার আলীগঞ্জ বাজারে ৫ লাখ টাকার মালামাল মাত্র ৮০ হাজার টাকায় বিক্রি করেছেন।



যদিও তিনি বাদী করেছেন, আশ্রয়ণের ঘরগুলোর মধ্যে ৭টি নদীতে বিলীন হয়ে গেছে। বাকিগুলোর উপজেলা নির্বাহী কর্মকর্তার নির্দেশের সরিয়ে আনা হয়েছে। আর এই আনতে লেবার ও ট্রলার ভাড়া মিটাতে তিনি এই মালামাল বিক্রি করেছেন।সরেজমিনে গেলে দেখা যায়, আলীগঞ্জ বাজারের কুয়েতি মার্কেটে পড়ে আছে আশ্রয়ণের টিন, কাঠ, খুঁটি। একটু দূরে আলীগঞ্জ মাদ্রাসার সামনে পড়ে আছে বেশ কিছু আশ্রয়ণের সিমেন্টের খুঁটি।স্থানীয় একাধিক ব্যক্তি জানান, এই খুঁটি, টিন, রুয়া, বাঘা, ইট কুঞ্জপট্টি থেকে নিয়ে আসেন স্থানীয় ভূমি সহকারী কর্মকর্তা শংকর চন্দ্র মালাকার। বাজারে এনে পানির দরে বিক্রি করেন তিনি।কুঞ্জপট্টি আশ্রয়ণের বাসিন্দা দেলোয়ার হোসেন তালুকদার, নজরুল ইসলাম, হাবিব নকতি, মহিউদ্দিন, বাবুল সরদার, মোজাম্মেল ব্যাপারীসহ একাধিক ব্যক্তি জানান, তহসিলদার শংকর মালাকার এবং স্থানীয় সুমন চৌধুরী, রামপ্রাসাদ, নিমাই মালাকার, সমির মালাকার আমাদের ব্যারাক ভেঙ্গে তহসিল অফিসে নিয়ে যান। পরে শুনি সে গুলো বিক্রি করে অন্যত্র।রামপ্রসাদ, নিমাই মালাকার, সমির মালাকার জানান, তহসিলদার নিজে এ মালগুলো তাদের কাছে বিক্রি করেন। আর আমরা তা স্থানীয় বাজারে বিক্রি করে দেই।স্থানীয় শাহজাহান সরদার জানান, তিনি বেশকিছু রুয়া, বাঘা ক্রয় করেন তহসিলদারের কাছ থেকে। বেধ অবৈধ জানা নেই। টাকা দিয়ে কিনেছি।সিরাজ কসমেটিক নামের এক দোকানদার জানান, কুঞ্জপট্টি থেকে এখানে এনে টিন, কাঠ বিক্রি করল তখন কেউ কোনো প্রতিবাদ করল না। আমরাতো টাকা দিয়ে এগুলো তহসিলদারের কাছ থেকে ক্রয় করেছি। আমাদের কি অপরাধ।স্থানীয় দুলখোলা ইউনিয়ন পরিষদ চেয়ারম্যান মকবুল আহম্মেদ জানান, সরকারের লোক সরকারি সম্পত্তি বিক্রি করছেন। সেখানে আমার বাঁধা দেয়ার প্রয়োজন কিসের। তাছাড়া উপজেলা নির্বাহী অফিসার তো তাকে কিছু বলেনি। আমরা কেন বলবো।স্থানীয় গ্রাম পুলিশ রফিক জানান, এ মালামাল তহসিলদার এনেছেন। তিনিই স্থানীয়দের মাঝে বিক্রি করেন। আমি বাঁধা দেই কি ভাবে।ধুলখোলা ইউনিয়ন ভূমি সহকারী কর্মকর্তা শংকর মালাকার জানান, তিনি কোনো আশ্রয়ণের মালামাল বিক্রি করেননি। ওইগুলো স্থানীয় সুমন চৌধুরী, রামপ্রাসাদ, নিমাই মালাকার, সমির মালাকারকে দেয়া হয়েছে।তাদের কিভাবে দেয়া হল এমন প্রশ্নে তিনি জানান, ঘরগুলোতো ভাংতে খরচ হয়েছে। মালামাল আনতে খরচ হয়েছে। আমি কি তা পকেট দিয়ে দিবো?তবে সরকারি মালামাল তিনি বিক্রি করতে পারেন কিনা তা সম্পর্কে তিনি কোনো মন্তব্য করেননি।স্থানীয় ইউপি মেম্বার রাসেল মাঝি জানান, ইউএনও স্যার তাকে ঘর ভাঙ্গার জন্য নগদ ২ হাজার টাকা প্রদান করেন। সে মোতাবেক ঘর ভাঙ্গেন। মাঝখানে তহসিলদার নিজ ক্ষমতায় ঘরগুলো ট্রলারে করে অন্যত্র নিয়ে বিক্রি করে দেন।মুলাদী উপজেলা নির্বাহী কর্মকর্তা ও হিজলা উপজেলার চলতি দায়িত্বে থাকা উপজেলা নির্বাহী অফিসার শুভ্রা দাশ জানান, তিনি অতিরিক্ত দায়িত্বে রয়েছেন। ইউনিয়ন সহকারী ভূমি কর্মকর্তাকে তলব করা হয়েছে। অধিকতর তদন্তের জন্য হিজলা ভূমি অফিসকে নির্দেশ প্রদান করা হয়েছে। তদন্ত প্রতিবেদন পাওয়া গেলেই ব্যবস্থা নেয়া হবে।বরিশাল জেলা প্রশাসন কার্যালয়ে ত্রাণ ও পুনর্বাসন কর্মকর্তা প্রশান্ত কুমার রায় বলেন, প্রকল্পের কোনো জিনিস কেউ বিক্রি করতে পারবে না। করতে হলে জেলা প্রশাসনে অর্ডারের মাধ্যমে নিলাম করে বিক্রি করতে হবে। এমনটা কেউ করলে তার বিরুদ্ধে প্রশাসন আইনগত ব্যবস্থা নিতে পারে।এ ব্যাপারে বরিশাল জেলার অতিরিক্ত জেলা প্রশাসক (রাজস্ব) শহিদুল ইসলাম জানান, সরকারি মালামাল বিক্রি করতে হলে নিলামের মাধ্যমে বিক্রি করতে হবে। কেউ এ মালামাল বিক্রি করতে পারবে না। এমন কোন ঘটনা ঘটলে তদন্ত করে ব্যবস্থা গ্রহণ করা হবে।",20/9/2020,country-news
উজিরপুরে সড়কে এক পরিবারের ৫ জন নিহত,"বরিশালের উজিরপুরে এক পরিবারের ৫ জনসহ ৬ জন নিহত হয়েছে। এছাড়া মেহেরপুরে স্কুলছাত্রসহ ২ জন, রাজবাড়ীর গোয়ালন্দে চেয়ারম্যানের ছেলে, গাজীপুরে বাস হেলপার, ঢাকার আশুলিয়ায় বৃদ্ধা ও কক্সবাজারের চকরিয়ায় ১ জনের প্রাণ গেছে। প্রতিনিধিদের পাঠানো খবর-



উজিরপুর (বরিশাল) : নবজাতকের লাশ নিয়ে ফেরার পথে ঢাকা-বরিশাল মহাসড়কে উজিরপুরের আটিপাড়ায় অ্যাম্বুলেন্স, কাভার্ডভ্যান ও বাসের ত্রিমুখী সংঘর্ষে এক পরিবারের ৫ জনসহ ৬ জন নিহত হয়েছে। নিহতরা হলেন- ঝালকাঠি সদরের বাউকাঠি গ্রামের আরিফ হোসেন (৩৫), তার মা কহিনুর বেগম (৬৫), ছোট ভাই তারেক হোসেন কাউয়ুম (২৭), বোন শিউলী বেগম (৩০), শ্যালক নজরুল ইসলাম (২৮) ও অ্যাম্বুলেন্স ড্রাইভার আলমগীর হোসেন। বুধবার বিকাল সাড়ে ৪টায় এ দুর্ঘটনা ঘটে।ঢাকার উত্তরার একটি হাসপাতাল থেকে অ্যাম্বুলেন্সে আরিফ হোসেন তার ৩ দিনের নবজাতক তামান্নার লাশ নিয়ে ঝালকাঠি বাড়িতে ফিরছিলেন। পথে তারা দুর্ঘটনার শিকার হন। তাৎক্ষণিক খবর পেয়ে উজিরপুর ফায়ার সার্ভিস ও মডেল থানা পুলিশ লাশগুলো উদ্ধার করে। কহিনুর বেগমকে উজিরপুর হাসপাতালে নিয়ে গেলে চিকিৎসক মৃত ঘোষণা করেন। উজিরপুর মডেল থানার ওসি জিয়াউল আহসান জানান, লাশ উদ্ধার করে গৌরনদী হাইওয়ে পুলিশের কাছে হস্তান্তর ও ৩টি গাড়ি জব্দ করা হয়েছে।মেহেরপুর : মেহেরপুরে মোটরসাইকেল নিয়ন্ত্রণ হারিয়ে নিহত স্কুলছাত্র তানভির হোসেন (১৬) আমঝুপি গ্রামের সৌদি প্রবাসী মফিজুল ইসলামের ছেলে। মঙ্গলবার রাত ৮টায় রাজশাহী মেডিকেল কলেজ হাসপাতালে তার মৃত্যু হয়। সে মেহেরপুর সরকারি টেকনিক্যাল স্কুল অ্যান্ড কলেজের দশম শ্রেণির ছাত্র। অপরদিকে মাইক্রোবাসের ধাক্কায় আহত গাংনীর শালদহ গ্রামের আবদুল মজিদের ছেলে বকুল হোসেন (৫৮) মঙ্গলবার রাতে হাসপাতালে মারা যান।গোয়ালন্দ (রাজবাড়ী) : রাজবাড়ীর গোয়ালন্দ উপজেলায় ট্রাকের ধাক্কায় নিহত বকুল ইসলাম (৩৩) দেবগ্রাম ইউনিয়ন পরিষদের চেয়ারম্যান ও ইউনিয়ন আওয়ামী লীগের সভাপতি হাফিজুল ইসলামের ছেলে। দুর্ঘটনায় আহত হয়েছেন এনএসআইয়ের ফরিদপুরের ডিডি বকুলের বিয়াই সাহিদুর রহমান।গাজীপুর : গাজীপুরে ঢাকা-ময়মনসিংহ মহাসড়কের নগপাড়া এলাকায় বাস ও কাভার্ডভ্যানের মুখোমুখি সংঘর্ষে নিহত হন বাসের হেলপার নুরুল ইসলাম (৩৫)। দুর্ঘটনায় আহত হয়েছেন অন্তত ১০ জন। বুধবার দুপুরে গাজীপুর বিআরটিসি ট্রেনিং সেন্টারের সামনে এ দুর্ঘটনা ঘটে।সাভার (ঢাকা) : আশুলিয়ায় লেগুনাচাপায় নিহত বৃদ্ধার পরিচয় পাওয়া যায়নি। টঙ্গী-আশুলিয়া-ইপিজেড সড়কের বগাবাড়ি এলাকায় বুধবার বিকালে এ দুর্ঘটনা ঘটে।চকরিয়া (কক্সবাজার) : চট্টগ্রাম-কক্সবাজার মহাসড়কের কক্সবাজারের চকরিয়ার ফাঁসিয়াখালী এলাকায় লেগুনা ও অটোরিকশার সংঘর্ষে নিহত ব্যক্তির নাম শহীদুল করিম (২৫)। তিনি ডুলাহাজারা ইউনিয়নের উত্তরপাড়ার মৃত মমতাজ আহমদের ছেলে।",20/9/2020,country-news
নবজাতকের লাশ নিয়ে ফেরার পথে প্রাণ গেল ৬ জনের,"বরিশালের উজিরপুরে নবজাতকের লাশ নিয়ে ফেরার পথে বাস-কাভার্ডভ্যান ও অ্যাম্বুলেন্সের ত্রিমুখী সংঘর্ষে ৬ জন নিহত হয়েছেন। নিহতরা সবাই অ্যাম্বুলেন্সের যাত্রী। দুর্ঘটনার পর অ্যাম্বুলেন্স কেটে তাদের লাশ বের করা হয়।



বুধবার বিকাল ৫টায় ঢাকা-বরিশাল মহাসড়কের আটিপাড়া এলাকায় এ দুর্ঘটনা ঘটে। নিহতরা হলেন- ঝালকাঠি সদর উপজেলার বাউকাঠি এলাকার আরিফ হোসেন (৪০), তার মা কোহিনুর বেগম (৬০), আরিফের স্ত্রী শিউলি বেগম (৩৫), সদ্যপ্রসূত শিশু তামান্না (৩ দিন), আরিফের সহোদর মো. কাইয়ুম (৩৮) এবং অ্যাম্বুলেন্সের চালক মো. আলমগীর হোসেন (৩৮)। এছাড়া আরও এক ব্যক্তি নিহত হলেও তার কোনো পরিচয় পাওয়া যায়নি। পুলিশের ধারণা অজ্ঞাত ব্যক্তিটি চালকের সহকারী হতে পারে।প্রত্যক্ষদর্শীরা জানান, ঢাকা থেকে লাশ এবং তার আত্মীয়স্বজন নিয়ে অ্যাম্বুলেন্সটি ঝালকাঠি যাচ্ছিল। এ সময় বিপরীত দিক থেকে আসা গাজী রাইস মিলের একটি কাভার্ডভ্যানের সঙ্গে অ্যাম্বুলেন্সটির মুখোমুখি সংঘর্ষ হয়। সংঘর্ষের সময় কাভার্ডভ্যানের পেছনে থাকা এমএম পরিবহনের একটি যাত্রীবাহী বাস কাভার্ডভ্যানের উপর আছড়ে পড়লে এটি ত্রিমুখী সংঘর্ষে রূপ নেয়। উজিরপুর থানা পুলিশের ওসি জিয়াউল আহসান জানান, দুর্ঘটনাস্থল থেকে আমরা মোট ৭টি মৃতদেহ উদ্ধার করেছি। এরা সবাই অ্যাম্বুলেন্সের যাত্রী। এদের মধ্যে সদ্যপ্রসূত এক শিশুর লাশও রয়েছে। অ্যাম্বুলেন্সে পাওয়া একটি কাগজ অনুযায়ী মৃতদের মধ্যে একজন ঢাকার উত্তরার সিনিসিন হাসপাতালে ভর্তি ছিল। গত ৬ সেপ্টেম্বর তিনি একটি সন্তানের জন্ম দেন।অ্যাম্বুলেন্সে যে নবজাতক শিশুর লাশ পাওয়া গেছে তার শরীরে তেমন কোনো আঘাতের চিহ্ন ছিল না। ধারণা করা হচ্ছে হাসপাতালে থাকা অবস্থায় শিশুটি মারা যায়। শিশু নবজাতকের লাশ নিয়ে ফেরার সময় অ্যাম্বুলেন্সটি দুর্ঘটনাকবলিত হয়।ঘটনার পরপরই ফায়ার সার্ভিস এবং পুলিশের উদ্ধার কর্মীরা ঘটনাস্থলে পৌঁছে উদ্ধার অভিযান শুরু করে। দুর্ঘটনার পর দুমড়ে-মুচড়ে যাওয়া অ্যাম্বুলেন্স কেটে লাশগুলো বের করা হয়। লাশগুলোর মধ্যে একজন নবজাতক শিশু, ২ জন নারী এবং ৪ জন পুরুষ। এদের লাশ ময়নাতদন্তের জন্য বরিশাল শেরেবাংলা চিকিৎসা মহাবিদ্যালয় হাসপাতালে পাঠানো হয়েছে।",20/9/2020,country-news
বরিশালে কাভার্ডভ্যানের সঙ্গে সংঘর্ষে অ্যাম্বুলেন্সের ৬ যাত্রী নিহত,"বরিশালের উজিরপুরে কাভার্ডভ্যানের সঙ্গে সংঘর্ষে অ্যাম্বুলেন্সের ৬ যাত্রী নিহত হয়েছেন।



বুধবার বিকাল ৫টার দিকে উজিরপুরের আটিপাড়া এলাকার বরিশাল-ঢাকা মহাসড়কে এ দুর্ঘটনা ঘটে। দুর্ঘটনার সত্যতা নিশ্চিত করেছেন উজিরপুর থানার ওসি জিয়াউল আহসান।তিনি বলেন, বুধবার বিকাল ৫টার দিকে রোগীবাহী অ্যাম্বুলেন্স ও কাভার্ডভ্যানের মুখোমুখি সংঘর্ষ ঘটে। এতে অ্যাম্বুলেন্সের ৬ জন যাত্রী মারা গেছেন।তবে তাৎক্ষণিকভাবে নিহতদের নাম-পরিচয় জানা যায়নি বলে জানান তিনি।",20/9/2020,country-news
বরিশালে টিফিনের টাকায় গাছের চারা রোপণ,"লাল-সবুজ উন্নয়ন সংঘের উদ্যোগে টিফিনের টাকায় সারা দেশে এক লাখ চারা বিতরণের লক্ষ্যে বরিশাল বিভাগীয় কর্মসূচির উদ্বোধন করা হয়েছে। মঙ্গলবার বিকাল ৩টায় নগরীর জিলা স্কুলে জেলা প্রশাসক এসএম অজিয়র রহমান এ কর্মসূচির উদ্বোধন করেন।



কর্মসূচিতে ওই স্কুলে গাছের চারা রোপণ ও পথচারীদের মধ্যে চারা বিতরণের মধ্য দিয়ে কার্যক্রমের সূচনা করেন জেলা প্রশাসক। এ সময় বিশেষ অতিথি ছিলেন অতিরিক্ত জেলা প্রশাসক (রাজস্ব) শহিদুল ইসলাম, জিলা স্কুলের প্রধান শিক্ষক (ভারপ্রাপ্ত) বেগম হিরো রোকসানা, যুগান্তরের সাংবাদিক সাঈদুর রহমান পান্থ, সংগঠনের বরিশাল শাখার উপদেষ্টা মো. কালিমুল্লাহ প্রমুখ।অনুষ্ঠানের সঞ্চালনায় ছিলেন লাল-সবুজ উন্নয়ন সংঘের প্রতিষ্ঠাতা ও সভাপতি কাওসার আলম সোহেল। তিনি বলেন, প্রাকৃতিক ভারসাম্য রক্ষায় আমরা দেশব্যাপী গাছের চারা বিতরণ ও রোপণ কার্যক্রম চালিয়ে যাচ্ছি। ইতোমধ্যে এ সংগঠনের উদ্যোগে ২৫ জেলায় কর্মসূচি পালন করা হয়েছে।",20/9/2020,country-news
শাশুড়িকে পানিতে ডুবিয়ে হত্যার চেষ্টা গৃহবধূর,"মুলাদীতে শাশুড়িকে পানিতে ডুবিয়ে হত্যার চেষ্টা চালিয়েছে এক পুত্রবধূ। উপজেলার নাজিরপুর ইউনিয়নের চরনাজিরপুর গ্রামের মামুন মোল্লার স্ত্রী শারমিন বেগম (২১) তার শাশুড়ি মাহিনুর বেগমকে নদীতে চুবিয়ে হত্যার চেষ্টা চালিয়েছেন বলে অভিযোগ পাওয়া গেছে।



জানা গেছে, চরনাজিরপুর গ্রামের কুদ্দুস মোল্লার পুত্র মামুন মোল্লার সঙ্গে পার্শ্ববর্তী বাড়ির কালাম সিকদারের মেয়ে শারমিনের বিয়ে হয়। বিয়ের পর থেকেই শারমিন তার শ্বশুর-শাশুড়ির সঙ্গে খারাপ আচরণ করে আসছিল। তুচ্ছ বিষয় নিয়ে শারমিন তার শ্বশুর-শাশুড়িকে গালিগালাজ ও লাঞ্ছিত করায় তাদের মধ্যে ঝগড়া-বিবাদ লেগে থাকত বলে জানিয়েছেন প্রতিবেশীরা।মঙ্গলবার তুচ্ছ ঘটনাকে কেন্দ্র করে ঝগড়ার পর শাশুড়ি মাহিনুর বেগম নদীতে গোসল করতে গেলে শারমিন বেগমও গোসলে যায় এবং পূর্বপরিকল্পিতভাবে শাশুড়িকে চুবিয়ে হত্যার চেষ্টা চালায়। ওই সময় শারমিনের ভাই ও আত্মীয়স্বজনরা নদীর পাড়ে দাঁড়িয়ে ছিল বলে অভিযোগ রয়েছে।পার্শ্ববর্তী বাড়ির মোকসেদ হাওলাদারের স্ত্রী উমিয়া বেগম ও আদম আলী বেপারীর স্ত্রী শাহানুর বেগম বিষয়টি দেখতে পেয়ে শারমিনের হাত থেকে মাহিনুরকে উদ্ধার করে হোসনাবাদ বাজারের পল্লী চিকিৎসকের কাছে নিয়ে যান। বিষয়টি নিয়ে এলাকায় ব্যাপক চাঞ্চল্যের সৃষ্টি হয়েছে।শারমিনের বাবা প্রভাবশালী হওয়ায় স্থানীয় একটি মহল বিষয়টি ধামাচাপা দিতে উঠেপড়ে লেগেছে। এ ব্যাপারে শারমিনের স্বামী মামুন মোল্লা কোনো কথা বলতে রাজি হননি।মুলাদী থানার পুলিশ পরিদর্শক (তদন্ত) মজিবুর রহমান জানান, বিষয়টি থানা প্রশাসনের জানা নেই। তবে অভিযোগ পেলে প্রয়োজনীয় ব্যবস্থা গ্রহণ করা হবে।",20/9/2020,country-news
আগৈলঝাড়ায় করোনা আতঙ্কে মাদ্রাসাছাত্র শিকলবন্দি!,"আগৈলঝাড়ায় করোনাভাইরাসের আতঙ্কে এক মাদ্রাসাছাত্রকে শিকল দিয়ে বেঁধে রেখেছেন পরিবারের লোকজন। এ নিয়ে এলাকায় আলোচনার ঝড় উঠেছে। ছবিটি ফেসবুকে ভাইরাল হয়েছে।



জানা গেছে, উপজেলার রাজিহার ইউনিয়নের রাংতা গ্রামের রশিদ হাওলাদারের ছেলে ও চাদর্শী হাফেজিয়া মাদ্রাসার প্রথম শ্রেণির ছাত্র গোলাম রাব্বানী করোনাভাইরাসের মধ্যেও গ্রামের বিভিন্ন স্থানে সারাদিন ঘুরে বেড়ায়।তাকে বাড়ির বাইরে ঘুরতে যাওয়ার জন্য নিষেধ করা হলেও সে পরিবারের কথা শোনেনি। গোলাম রাব্বানী পরিবারের নিষেধ অমান্য করে বৃহস্পতিবার সারাদিন গ্রামে ঘুরে সন্ধ্যায় বাড়ি ফেরে।যাতে সে ঘুরতে যেতে না পারে সেজন্য তার উদ্বিগ্ন জননী শেফালী বেগম শুক্রবার সকাল থেকে রাজিহার-গৌরনদী সড়কের রাংতা ব্রিজের কাছে নিজেদের চায়ের দোকানে শিকল দিয়ে তাকে বেঁধে রাখেন। তার এই ছবি ফেসবুকে ভাইরাল হতে দেখা গেছে।এ ব্যাপারে থানা ভারপ্রাপ্ত কর্মকর্তা মো. আফজাল হোসেন বলেন, ছোট ছেলেমেয়েরা ঘুরে বেড়ালেও তাকে শিকল দিয়ে বেঁধে রাখা যাবে না। বেঁধে রাখা হলে সেটি হবে অমানবিক। ঘটনাস্থলে গিয়ে দেখে তাদের বিরুদ্ধে প্রয়োজনীয় ব্যবস্থা নেয়া হবে।",20/9/2020,country-news
"বরিশালে গৃহবধূর লাশ উদ্ধার, স্বামীসহ ৩ জন গ্রেফতার","বরিশালের আগৈলঝাড়ায় মুক্তি রানী বাড়ৈ নামে এক গৃহবধূর লাশ উদ্ধার করেছে পুলিশ। মুক্তির স্বামী ও শ্বশুরবাড়ির লোকজন বালিশ চাপা দিয়ে হত্যা করেছে বলে নিহতের পরিবার অভিযোগ করেছে।



সোমবার গভীর রাতে উপজেলার রত্নপুর গ্রাম থেকে লাশটি উদ্ধার করা হয়। মুক্তি রত্নপুর ইউনিয়নের থানেশ্বরকাঠী গ্রামের সুমন বৈদ্যর মেয়ে।সুমন বৈদ্য অভিযোগ করেন, তার মেয়েকে তার স্বামীসহ শ্বশুরবাড়ির লোকজন মিলে বালিশ চাপা দিয়ে হত্যা করে আত্মহত্যা বলে প্রচার করার চেষ্টা করছিল। স্থানীয় ও পুলিশ সূত্রে জানা গেছে, বিগত ১০ মাস আগে রত্নপুর গ্রামের খোকন সমদ্দারের ছেলে মিঠুন সমদ্দারের সঙ্গে প্রেমের সম্পর্কে জরিয়ে খোকন ও মুক্তির বিয়ে হয়। বিয়ের পর থেকেই খোকনের পরিবার মুক্তির বাবার বাড়িতে যৌতুকের জন্য চাপ দিতে থাকে এবং বিভিন্ন ভাবে শারীরিক ও মানসিক নির্যাতন করতে থাকে।আগৈলঝাড়া থানার ওসি মো. আফজাল হোসেন জানান, খবর পেয়ে সোমবার রাতেই আগৈলঝাড়া থানার এসআই শাজাহান ও এসআই আব্বাস ঘটনাস্থল থেকে লাশ উদ্ধার করে ময়নাতদন্তের জন্য শেবাচিম হাসপাতালের মর্গে পাঠিয়েছেন।",20/9/2020,country-news
করোনা সন্দেহে ছেলেকে বাড়ি থেকে বের করে দিলেন বাবা-মা,"বরিশালের আগৈলঝাড়ায় করোনা সন্দেহে নিজের ছেলেকে বাড়ি থেকে বের করে দিলেন বাবা-মা। বাড়ি থেকে বের করে দেয়ার পর ওই যুবক শ্বশুরবাড়িতে হোম কোয়ারেন্টিনে রয়েছেন।



এলাকাবাসী সূত্রে জানা গেছে, উপজেলার বাকাল ইউনিয়নের পাকুরিতা গ্রামের বিমল বিশ্বাসের ছেলে বাসুদেব বিশ্বাস স্ত্রীসহ বৃহস্পতিবার ঢাকা থেকে গ্রামে ফিরেন। স্ত্রীকে শ্বশুরবাড়ি রেখে বাসুদেব নিজ বাড়ি পাকুরিতায় যান। বাড়ি যাওয়ার পর করোনাভাইরাসে আক্রান্ত সন্দেহে বাসুদেবকে ঘর থেকে বের করে দেন বাবা বিমল বিশ্বাস ও মা লক্ষ্মীরানী। ছেলে বারবার অনুরোধ করার পরও বাবা-মার মন গলেনি। পরে বাসুদেব উপজেলার গৈলা গ্রামে তার শ্বশুরবাড়িতে আশ্রয় নেন। সেখানে আলাদা ঘরে হোম কোয়ারেন্টিনে রয়েছেন বাসুদেব ও তার স্ত্রী সুলেখা। এ ব্যাপারে বিমল বিশ্বাস বলেন, করোনা সংক্রমণের আশঙ্কায় কোনো ঝুঁকি নিতে চাই না। তাই ছেলেকে বাড়িতে ঢুকতে দেইনি। ১৪ দিনের হোম কোয়ারেন্টিন শেষ করুক। তারপর দেখা যাবে। ",20/9/2020,country-news
আগৈলঝাড়ায় দোকান ভাড়া মওকুফের ঘোষণা ভবন মালিকের,"করোনার প্রভাব বিস্তার রোধে সরকারি নির্দেশে ২৫ থেকে ৩১ মার্চ পর্যন্ত ব্যবসা প্রতিষ্ঠান বন্ধ ঘোষণার পরে ভাড়াটিয়াদের ঘর ভাড়া মওকুফের ঘোষণা দিয়ে মহানুভবতার পরিচয় দিলেন আগৈলঝাড়ার ১৪টি ব্যবসা প্রতিষ্ঠানের মালিক রাসেল মিয়া।



আগৈলঝাড়া-গোপালগঞ্জ আঞ্চলিক মহাসড়কের পয়সারহাট হাইওয়ে সড়কের পাশে অবস্থিত ১৪টি ঘরের মালিক সাবেক আওয়ামী লীগ নেতা ও সাবেক ইউপি সদস্য মরহুম আবদুর রশিদ মিয়ার ছেলে মো. রাসেল মিয়া।তিনি জানান, করোনা এখন আন্তর্জাতিক দুর্যোগ। জাতীয়ভাবে করোনা দুর্যোগ মোকাবেলায় সবাইকে এগিয়ে আসা উচিত। ব্যবসা প্রতিষ্ঠান বন্ধ হয়ে গেলে আর্থিক ক্ষতির সম্মুখীন হবেন ব্যবসায়ীরা। তাছাড়া ওই সব ব্যবসায়ী নিজেদের, পরিবার সদস্য ও প্রতিবেশীদের নিরাপত্তার কথা চিন্তা করে তার মালিকানাধীন দোকানের মার্চ মাসের ভাড়া মওকুফের ঘোষণা দিয়েছেন।",20/9/2020,country-news
কুয়াকাটার হোটেলের লাশটি পরীক্ষা দিতে গিয়ে নিখোঁজ ঈশিতার,"পর্যটন কেন্দ্র কুয়াকাটার আবাসিক হোটেল থেকে উদ্ধার হওয়া লাশের প্রকৃত পরিচয় মিলেছে। পরীক্ষা দিতে গিয়ে নিখোঁজ হয়েছিল ঈশিতা কর নামের আগৈলঝাড়ার ওই ছাত্রী।



ঈশিতা কর বরিশালের আগৈলঝাড়া উপজেলার বারোপাইকা গ্রামের নিপুল করের মেয়ে। সে কালকিনির ডাসার সরকারি শেখ হাসিনা উইমেন্স কলেজের একাদশ শ্রেণির ছাত্রী ছিল।মহিপুর থানার ওসি মো. মনিরুজ্জামান বলেন, ওই ছাত্রীর মৃত্যু রহস্যজনক। পুলিশ জানিয়েছে ২৯ ফেব্রুয়ারি সকালে কলেজে পরীক্ষা দিতে গিয়ে নিখোঁজ হন ঈশিতা। ওই ছাত্রীর সঙ্গে হোটেলে যে যুবক ছিল সে হোটেল বুকিং রেজিস্টারে রাজ্জাক নাম ব্যবহার করলেও তা সঠিক ছিল না। ওই যুবকের বাড়ি সম্ভবত যশোর। প্রযুক্তি ব্যবহার করে ওই যুবককে গ্রেফতারের চেষ্টা চলছে।মঙ্গলবার পর্যটন কেন্দ্র কুয়াকাটায় আবাসিক হোটেল হলিডে ইন থেকে ঈশিতা করের লাশ উদ্ধার করেছে মহিপুর থানা পুলিশ।",20/9/2020,country-news
সবজি বাগানে গাঁজার চাষ,"বরিশালের বাকেরগঞ্জে গাঁজার গাছসহ মো. রফিক হাওলাদার নামে একজনকে আটক করছে পুলিশ। মঙ্গলবার বিকালে উপজেলার গারুড়িয়া ইউনিয়নের বালিগ্রাম গ্রাম থেকে তাকে আটক করা হয়।



রফিক হাওলাদার বালিগ্রাম গ্রামের মৃত মো. জয়নাল হাওলাদারে ছেলে।পুলিশ জানিয়েছে, রফিক হাওলাদার তার নিজ বাড়ির আঙিনায় সবজির বাগানের মধ্যে গোপনে গাঁজার চাষ করে আসছে- এ সংবাদের ভিত্তিতে অভিযান চালিয়ে গাঁজার গাছসহ তাকে আটক করা হয়। বাকেরগঞ্জ থানার ওসি আবুল কালাম জানান, রফিক হাওলাদার একজন মাদক সেবক; তিনি বিক্রয় ও সেবনের উদ্দেশ্যে তার নিজ বাড়িতে সবজির বাগানের সঙ্গে গাঁজার চাষ করেন। গাঁজার গাছসহ তাকে আটকের পর মাদক আইনে মামলা দিয়ে জেলহাজতে প্রেরণ করা হয়েছে।",20/9/2020,country-news
এতিমের ভুয়া তালিকা দেখিয়ে কোটি টাকা আত্মসাৎ,"বরিশালের বাকেরগঞ্জে এতিমের ভুয়া তালিকা দেখিয়ে প্রায় কোটি টাকা আত্মসাৎ করার অভিযোগ উঠেছে উপজেলার এতিমখানাগুলোর নামে। দীর্ঘ কয়েক বছর যাবত একইভাবে বরাদ্দে অর্থ আত্মসাৎ করা হলেও নিয়মিত ওই ভুয়া তালিকায় কর্তৃপক্ষ বরাদ্দের সুপারিশ করে আসছে।



তবে কর্তৃপক্ষ বলছে, স্থানীয় ও ঊর্ধ্বতন কর্তৃপক্ষের চাপে তাদের বেশি কিছু করার থাকে না। ফলে এ অনিয়মের লাগাম টানা তাদের পক্ষে প্রায় অসম্ভব। উপজেলা সমাজসেবা কার্যালয় সূত্রে জানা গেছে, বাকেরগঞ্জ উপজেলায় সমাজসেবার নিবন্ধনকৃত ১৯টি এতিমখানা আছে। সমাজসেবার নিয়মানুযায়ী নিয়মিত উপস্থিত এতিম শিশুদের মধ্যে অর্ধেক শিক্ষার্থী মাসে ২ হাজার করে টাকা পাবে। ২০১৯-২০ অর্থবছরে সমাজসেবার আওতায় ওই ১৯টি এতিমখানার ৩২০ জন এতিম শিশুর নামে দুই দফায় ৭৬ লাখ ৮০ হাজার টাকা বরাদ্দ আসে।জানা যায়, সমাজসেবা অধিদফতরের নিয়মানুযায়ী যেসব শর্তে বরাদ্দ আসে তার ছিটেফোঁটাও নেই বেশির ভাগ এতিমখানাগুলোতে। তারপরও বিভিন্ন তদবিরে বরাদ্দ দেয়া হচ্ছে এতিমখানাগুলোতে।অভিযোগ রয়েছে, বছরের পর বছর নামসর্বস্ব প্রতিষ্ঠান দেখিয়ে বিভিন্ন এতিমখানার ম্যানেজিং কমিটির সদস্যরা এতিমের বরাদ্দের লাখ লাখ টাকা হাতিয়ে নিচ্ছেন। উপজেলা সমাজসেবা কার্যালয়ের কিছু অসাধু কর্মকর্তার নিজ স্বার্থ হাসিলে অর্থের বিনিময় এ নামসর্বস্ব এতিমখানাগুলোতে অর্থ বরাদ্দ দিচ্ছে। ফলে প্রকৃত এতিমরা সরকারি সহায়তা থেকে বঞ্চিত হচ্ছে।এ প্রসঙ্গে বিহারীপুর কারিমিয়া মোসলেম মিয়া কেরাতুল কোরআন মাদ্রাসা ও লিল্লাহ বোর্ডিং ও এতিমখানার পরিচালক জুয়েল মৃধা জানান, আমাদের এতিমখানায় ৬০ জন এতিম নিয়মিত থাকলেও সরকারি কোনো বরাদ্দ পাই না। নিজস্ব অর্থায়নে কোনোভাবে চালাতে হচ্ছে এতিমখানা। আর বিহারীপুর সালেহিয়া এতিমখানার নামে ৪ লাখ ৫৬ হাজার টাকা বরাদ্দ আসে। সেখানে ৫ জন এতিমও নেই।একই অবস্থা পাদ্রীশিবপুর মোহাম্মাদিয়া এতিমখানার। সেখানে ৫৬ জন এতিম শিক্ষার্থী দেখিয়ে হাতিয়ে নেয়া হয়েছে ৬ লাখ ৯৬ হাজার টাকা।অভিযোগ উঠেছে, করোনাভাইরাসের শুরু থেকেই এতিমখানাগুলোতে কোনো এতিম শিশু থাকছে না। তারপরও ভুয়া উপস্থিতি দেখিয়ে ওই বরাদ্দের টাকা ম্যানেজিং কমিটি আত্মসাৎ করছে।বাকেরগঞ্জের পাদ্রীশিবপুর ইউনিয়ন আওয়ামী লীগ সাধারণ সম্পাদক জহিরুল ইসলাম সেন্টু যুগান্তরকে জানান, পাদ্রীশিবপুর মোহাম্মাদিয়া এতিমখানায় ৬০ জন এতিমের নাম দেখাচ্ছে। ওই এতিমখানায় ৫ জন এতিমও নেই। ভুয়া তালিকা দিয়ে ওই টাকা আত্মসাৎ করছে কর্তৃপক্ষ। মির্জাগঞ্জ-বাকেরগঞ্জ সড়কের পাশে একটি এতিমখানার নামে ভুয়া তালিকা দিয়ে কীভাবে এত টাকা হাতিয়ে নেয়।তিনি অভিযোগ করে বলেন, সমাজসেবা কার্যালয়ের কী কোনো দায়িত্ব নেই। একইভাবে চলছে উপজেলার পারশিবপুর সাতঘর এতিমখানা, মোহাম্মাদিয়া হামিদিয়া এতিমখানা, চরাদি নেছারিয়া এতিমখানা, হাসিনা চৌধুরী এতিমখানা, বাকেরগঞ্জ মোসলেম উদ্দিন এতিমখানা, পাটকাঠি নেছারিয়া এতিমখানা, নেছার মহল দারুস ছুন্নত এতিমখানা, দারুল আমিন এতিমখানা ও রোকন উদ্দিন ছালেহিয়া এতিমখানা। সরেজমিন গিয়ে একটি এতিমখানাতেও কোনো এতিম শিক্ষার্থী পাওয়া যায়নি।জানতে চাইলে বাকেরগঞ্জ উপজেলা সমাজসেবা অফিসার আবু তাহের যুগান্তরকে জানান, করোনার পর থেকেই বেশির ভাগ এতিমখানায় এতিম শিক্ষার্থী নেই, তারপরও যেহেতু বরাদ্দ আসছে তাই ঊর্ধ্বতন কর্তৃপক্ষের নির্দেশে বিতরণ করা হয়েছে।বাকেরগঞ্জ উপজেলা নির্বাহী কর্মকর্তা (ইউএনও) মাধবী রায় মোবাইল ফোনে যুগান্তরকে বলেন, করোনার সময় সামাজিক ও শারীরিক দূরত্ব বজায় রাখার জন্য এতিম শিশুদের তার নিকটাত্মীয় অথবা সমাজের কেউ নিজ ইচ্ছায় দায়িত্ব নিলে তার কাছে রাখতে বলা হয়েছে।করোনাকালীন বন্ধ এতিমখানায় বরাদ্দ ও ভুয়া এতিমের তালিকার বিষয় জানতে চাইলে তিনি জানান, সমাজসেবার নিয়মানুযায়ী বরাদ্দের টাকা বিতরণ করা উচিত।",20/9/2020,country-news
বাকেরগঞ্জে শিক্ষা কর্মকর্তার বিরুদ্ধে ঘুষ-দুর্নীতির অভিযোগ,"বাকেরগঞ্জে বিদ্যালয়ের ক্ষুদ্র মেরামত, স্লিপ কার্যক্রম, বাৎসরিক মেন্টানাস বরাদ্দসহ বিভিন্ন কার্যক্রমে অর্থ নেয়ার অভিযোগ উঠছে প্রাথমিক শিক্ষা কর্মকর্তা খোন্দকার জসিম আহমেদের বিরুদ্ধে।



সংশ্লিষ্ট সূত্রে জানা গেছে, বাকেরগঞ্জে উপজেলায় ২৮০টি সরকারি প্রাথমিক বিদ্যালয় আছে। এর মধ্যে ২০১৯-২০ অর্থবছরের স্লিপ কার্যক্রমের আওতায় উপজেলার ২৮০টি বিদ্যালয়ে ১ কোটি ৪৯ লাখ ৪০ হাজার টাকা, ১৯২টি বিদ্যালয়ে মেইনটেন্যান্স খরচ বাবদ ৭৬ লাখ ৮০ হাজার টাকা, মেরামতের জন্য ৪৭টি বিদ্যালয়ে ৭০ লাখ ৫০ হাজার টাকা বরাদ্দ আসে। নাম না প্রকাশ করার শর্তে একাধিক শিক্ষক যুগান্তরকে জানান, স্লিপ কার্যক্রমের আওতায় ১ কোটি ৪৯ লাখ ৪০ হাজার টাকায় অফিস ভ্যাটের কথা বলে নিয়েছে ১১ শতাংশ। মেইনন্টেন্যান্স বরাদ্দের ৭৬ লাখ ৮০ হাজার টাকায় বিদ্যালয়প্রতি অফিসকে দিতে হয়েছে ৭শ' টাকা এবং বিদ্যালয় সংস্কারের ৭০ লাখ ৫০ হাজার টাকার ৫০ শতাংশ বিল নিতে বিদ্যালয়প্রতি দিতে হয়েছে ২৫শ' টাকা। ওই শিক্ষকরা আরও জানান, টাকা নেয়া বাবদ শিক্ষা অফিস থেকে তাদের কোনো ভাউচার দেয়া হয়নি।উপজেলা শিক্ষা অফিসে খোঁজ নিলে ১০ শতাংশ ভ্যাট দেয়ার কথা স্বীকার করলেও বাকি ১ শতাংশ কেন নিয়েছে সে বিষয়ে ব্যাখ্যা দিতে পারেননি অফিস সহকারী। বাকেরগঞ্জ উপজেলা প্রাথমিক শিক্ষা কর্মকর্তা খোন্দকার জসিম আহমেদ বলনে, অফিসের নিয়ম মেনেই বরাদ্দের টাকা দেয়া হয়েছে। কারও কাছ থেকে অতিরিক্ত কোনো টাকা নেয়া হয়নি। অভিযোগের বিষয় জানতে চাইলে তিনি বলেন, অফিস সহকারীর সঙ্গে কথা বলে জেনে নিতে পারেন।এ বিষয় বাকেরগঞ্জ উপজেলা নির্বাহী কর্মকর্তা মাধবী রায় বলেন, বাৎসরিক বরাদ্দে অর্থ বিতরণে টাকা নেয়ার বিষয়টি আমার জানা নেই। তবে অভিযোগ এলে তদন্ত করে দেখা হবে।
",20/9/2020,country-news
বরিশালে স্বাক্ষর জাল করে অর্থ আত্মসাতের অভিযোগ প্রধান শিক্ষকের বিরুদ্ধে,"জালিয়াতির মাধ্যমে অর্থ আত্মসাতের অভিযোগ উঠেছে এক প্রধান শিক্ষকের বিরুদ্ধে। বরিশালের বাকেরগঞ্জ উপজেলার বিরঙ্গল সরকারি প্রাথমিক বিদ্যালয়ের ম্যানেজিং কমিটির সভাপতির স্বাক্ষর জাল করে এই অর্থ আত্মসাৎ করা হয়েছে।



এ বিষয়ে উপজেলা শিক্ষা কর্মকর্তা বরাবর লিখিত অভিযোগ দিয়েছেন স্কুল ম্যানেজিং কমিটির সভাপতি মাওলানা মো. হাতেম আলী খান।অভিযোগ সূত্রে জানা গেছে, বরিশালের বাকেরগঞ্জ উপজেলার ১১৯নং বিরঙ্গল সরকারি প্রাথমিক বিদ্যালয়ের প্রধান শিক্ষক মো. মাহামুদ সিকদার বিদ্যালয়ের বিভিন্ন উন্নয়নমূলক কাজের বরাদ্দে ৩ লাখ ৫১ হাজার ৩৮০ টাকা সভাপতির স্বাক্ষর জাল করে বিভিন্ন সময় উত্তোলন করে আত্মসাৎ করেন।সোনালী ব্যাংক বাকেরগঞ্জ শাখায় সভাপতি ও প্রধান শিক্ষকের যৌথ হিসাব নম্বরের ব্যাংক স্টেটমেন্টে দেখা গেছে, ভিন্ন ভিন্ন তারিখে ১১টি চেকের মাধ্যমে ৩ লাখ ৫০ হাজার ৩০০ টাকা উত্তোলন করা হয়েছে; যার প্রতিটি চেকে সভাপতির স্বাক্ষর জাল করা হয়েছে বলে ওই লিখিত অভিযোগে দাবি করেন সভাপতি।এ বিষয়ে বিদ্যালয়ের সভাপতি মাওলানা মো. হাতেম আলী খান যুগান্তরকে বলেন, আমি শারীরিক অসুস্থ হওয়ায় তার কাছে চেকবই রাখি আর এই সুযোগে বিদ্যালয়ের বিভিন্ন উন্নয়নমূলক কাজের বরাদ্দের ৩ লাখ ৫১ হাজার ৩৮০ টাকা আমার স্বাক্ষর জাল করে ব্যাংক থেকে তুলে বিদ্যালয়ের উন্নয়নমূলক কোনো কাজ না করে সম্পূর্ণ টাকা আত্মসাৎ করেছেন প্রধান শিক্ষক মো. মাহামুদ সিকদার। আমি সম্প্রতি ব্যাংক থেকে স্টেটমেন্ট এনে এ অবস্থা দেখে প্রধান শিক্ষকের কাছে জানতে চাইলে তিনি আত্মসাতের কথা অস্বীকার করেন। উপায় না পেয়ে উপজেলা শিক্ষা অফিসার বরাবর লিখিত অভিযোগ দিয়েছি।অভিযোগের বিষয়ে প্রধান শিক্ষক মো. মাহামুদ সিকদারের ব্যক্তিগত মোবাইল নম্বরে একাধিক কল দেয়া হলেও তিনি রিসিভ করেননি।বাকেরগঞ্জ উপজেলা শিক্ষা কর্মকর্তা খোন্দকার জসিম আহমেদ যুগান্তরকে বলেন, এ বিষয়ে একটি লিখিত অভিযোগ পেয়েছি। যদি অভিযোগ সঠিক হয় তার বিরুদ্ধে প্রয়োজনীয় ব্যবস্থা নেয়া হবে।",20/9/2020,country-news
বাকেরগঞ্জে বিএনপি নেতার বিরুদ্ধে মাছের ঘের দখলের অভিযোগ,"বাকেরগঞ্জে দুই একর জমির বিভিন্ন প্রজাতির সবুজ শাকসবজি ও ফলের গাছ কেটে মাটির সঙ্গে মিশিয়ে দিয়ে তিনটি মাছের ঘেরের নালা কেটে মাছ নদীতে বের করে দেয়ার অভিযোগ উঠছে এক বিএনপি নেতার বিরুদ্ধে।



বৃহস্পতি ও শুক্রবার দুই দফা হামলা চালিয়ে ঘের তিনটি তার তার দখলে নেন। এ ঘটনা বাকেরগঞ্জ উপজেলার চরাদি ইউনিয়নের ছাগলদি গ্রামে। অভিযুক্ত বিএনপি নেতা মো. ফারুক হোসেন নলছিটি থানা বিএনপির সাবেক সহ-সভাপতি। তবে ঘটনার সঙ্গে তিনি জড়িত না বলে সাংবাদিকদের কাছে দাবি করেন।
সংশ্লিষ্ট সূত্রে জানা যায়, স্থানীয় কৃষক ইয়াকুব আলী খান, নাসির মল্লিক ও খোকন মল্লিক কয়েক বছর ধরে উক্ত নিজস্ব জমিতে আর্থিকভাবে লাভবান হওয়ার জন্য বিভিন্ন শাক সবজির চাষ করতেন এবং বিভিন্ন জাতের কয়েক হাজার ফলদ বৃক্ষ লাগিয়েছিলেন এবং সংশ্লিষ্ট জমিতে তিনটি মাছের ঘের করে কয়েক প্রজাতির মাছের পোনা ছেড়েছিলেন যেগুলো বৃহস্পতি ও শুক্রবার দুই দফা হামলা চালিয়ে মাটির সঙ্গে মিশিয়ে দেন।ঘের মালিক মো. খোকন মল্লিক জানান, নলছিটি বিএনপির সাবেক সহসভাপতি মো. ফারুক হোসেন তার লোকজন নিয়ে ঘেরের বাগানে হামলা চালিয়ে প্রায় ২ হাজার বিভিন্ন প্রজাতির ফলদ গাছ কেটে ফেলেন। এসময় তাদের একটি ঘরও ভেঙে দেন তার লোকেরা।এ ব্যাপারে ক্ষতিগ্রস্ত কৃষক ইয়াকুব আলী খান যুগান্তরকে বলেন, আমরা এ জমি চাষ ও মাছের ঘের করতে শাহজালাল ইসলামী ব্যাংকে জমি বন্ধক রেখে ৭ লাখ, লঙ্কা বাংলা ফিন্যান্স থেকে ৫ লাখ ও নিজস্ব পুঁজি ১৫ লাখ টাকা এখানে খাটিয়ে মোটামুটি একটা লাভের পর্যায় নিয়ে এসেছিলাম কিন্তু তারা এসে কিছুক্ষণের মধ্যে আমাদের পথে বসিয়ে দিল।ক্ষতিগ্রস্ত কৃষক নাসির মল্লিক জানান, আমরা সাত-আটজন ঘেরে কাজ করে যখন দূপুরের খানা খেতে বাড়ির দিকে রওনা দেই তখন স্থানীয় ফারুক হোসেন তার বাড়ির প্রায় চল্লিশ থেকে পঞ্চাশজন দেশীয় দা, রামদা, কোদাল, শাবল নিয়ে ঘেরের দিকে এসে নিমিষেই সব কিছু কেটে ফেলে চলে যায়, আমরা সবকিছু দেখলেও তারা সংখ্যায় অনেক থাকার কারণে প্রতিহত করার সাহস পাইনি।অভিযুক্ত ফারুক হোসেন জানান, স্থানীয় কৃষকরা একত্রিত হয়ে তাদের জমির আগাছা পরিষ্কার করেছে এ ব্যাপারে আমার করণীয় কিছুই ছিল না, তবে আমি এ কাজের নেতৃত্ব দেইনি।বাকেরগঞ্জ থানা অফিসার ইনচার্জ (ওসি) আবুল কালাম জানান,আমি অভিযোগ পেয়েছি চরামদ্দি পুলিশ ফাঁড়ির ইনচার্জ এস আই ইকবালকে তদন্তের দায়িত্ব দেয়া হয়েছে ঘটনার সত্যতা পেলে অবশ্যই ব্যবস্থা নেয়া হবে।",20/9/2020,country-news
গাছের সঙ্গে এ কেমন শত্রুতা!,"বরিশালের বাকেরগঞ্জে দুই একর জমির ফলজ ও সবজির বাগানে হানা দিয়ে কয়েক হাজর গাছ কেটে ফেলেছে দুর্বৃত্তরা। বৃহস্পতিবার দুপুরে উপজেলার চরাদি ইউনিয়নের ছাগলদি গ্রামে এ ঘটনা ঘটে।



বাগানের মালিক মো. খোকন মল্লিক জানান, ২ বছর আগে আমার ক্রয়সূত্রে মালিকানাধীন ২ একর জমিতে মালটা, পেঁপে, লিচু ও লেবুসহ বিভিন্ন প্রজাতির কয়েক হাজর কলম করা গাছ লাগিয়েছি। গত বছর থেকেই ফলজ গাছগুলোতে ফল ধরা শুরু করছে। এ বছর বাম্পার ফলন হয়েছে। এছাড়াও প্রতি বছরের মতো এ বছরও সিজনাল সবজির চাষ করি; যা দিনেদুপুরে কেটে ফেলেছে দুর্বৃত্তরা। এতে আমার ২০ লক্ষাধিক টাকার ক্ষতি হয়েছে। এ ঘটনায় বাকেরগঞ্জ থানায় একটি সাধারণ ডায়েরি করেছি।স্থানীয় আমছার মল্লিক জানান, এর আগেও একবার খোকন মল্লিকের বাগানের সব গাছ কেটে ফেলে দুর্বৃত্তরা।বাকেরগঞ্জ থানার ভারপ্রাপ্ত কর্মকর্তা (ওসি) আবুল কালাম জানান, বিষয়টি খতিয়ে দেখতে চরাদি ফাঁড়ির ইনচার্জকে বলা হয়েছে। তদন্ত করে আইনানুগ ব্যবস্থা নেয়া হবে।
",20/9/2020,country-news
অটোরিকশা-মোটরসাইকেল মুখোমুখি সংঘর্ষ নিহত ২,"বরিশালের বাকেরগঞ্জে বরিশাল-পটুয়াখালী মহাসড়কে সিনামা হলের দক্ষিণ পাশে হেলিপোর্ট সংলগ্ন অটোরিকশা ও মোটরসাইকেলের মুখোমুখি সংঘর্ষে দুইজন নিহত হয়েছেন। রোববার বিকালে এ ঘটনা ঘটে।



নিহতরা হলেন আরিফুর ইসলাম (২৪), পিতা মৃত ফজলে আলী মোল্লা, মো. কুদ্দুস মোল্লা (৩০), পিতা বাদশা মিয়া। নিহত একজনের বাড়ি বাকেরগঞ্জ উপজেলার রংঙ্গশ্রী ইউনিয়নের রাজপুর গ্রামে। অপরজনের পিরোজপুর জেলার নাজিরপুর উপজেলায়।জানা গেছে, নিহত কুদ্দুস মোল্লা পটুয়াখালী থেকে নতুন একটি অটোরিকশা নিয়ে আসার পথে বাকেরগঞ্জের হেলিপোর্ট নামক স্থানে বরিশাল থেকে আসা মোটরসাইকেলের সঙ্গে মুখোমুখি সংঘর্ষ হয়। এতে অটোরিকশার চালক ও আরোহী দুজনেই ছিটকে পড়ে যায়। আশংকাজনক অবস্থায় স্থানীয়রা তাদের উদ্ধার করে বরিশাল শেরেবাংলা মেডিকেল কলেজ হাসপাতালে নেয়ার পথে অটোরিকশাচালক মারা যান। এবং মোটরসাইকেলচালক আরিফুরকে বাকেরগঞ্জ উপজেলা স্বাস্থ্য কমপ্লেক্সে নিয়ার কিছুক্ষণের মধ্যে মারা যান।বাকেরগঞ্জ থানার এসআই মো. আমির হোসেন যুগান্তরকে জানান, লাশ দুটি উদ্ধার করে ময়নাতদন্তের জন্য বরিশাল শেরেবাংলা মেডিকেল কলেজ হাসপাতাল মর্গে পাঠানো হয়েছে।",20/9/2020,country-news
করোনা জয় করে কর্মস্থলে বাকেরগঞ্জের ইউএনও,"করোনা জয় করে সুস্থ হয়ে কর্মস্থলে ফিরেছেন বাকেরগঞ্জ উপজেলা নির্বাহী কর্মকর্তা মাধবী রায়।



রোববার নিজ কর্মস্থল বাকেরগঞ্জে যোগদান করেন তিনি। সকালে করোনাজয়ী কর্মকর্তা নিজেই এ তথ্য নিশ্চিত করেন যুগান্তরকে।সংশ্লিষ্ট সূত্রে জানা যায়, মাধবী রায়ের করোনার উপসর্গ দেখা দিলে ৮ জুলাই উপজেলা স্বাস্থ্য কমপ্লেক্সে তার নমুনা সংগ্রহ করে পরীক্ষার জন্য বরিশাল শেরেবাংলা চিকিৎসা মহাবিদ্যালয় (শেবাচিম) হাসপাতালে পাঠায়।পরের দিন ৯ জুলাই রাতে পাওয়া রিপোর্টে তার কোভিড-১৯ পজিটিভ শনাক্ত হয়। এর পর হোম আইসোলেশনে চিকিৎসাধীন আবার নমুনা সংগ্রহ করে পরীক্ষার জন্য পাঠালে রিপোর্টে নেগেটিভ আসে। আক্রান্ত হওয়ার তিন সপ্তাহ পর পুরোপুরি সুস্থ হয়ে কর্মস্থলে যোগদান করে দাফতরিক কার্যক্রম শুরু করেন এ করোনাজয়ী কর্মকর্তা।করোনাজয়ী এ কর্মকর্তা যুগান্তরকে জানান, করোনায় আক্রান্ত হয়ে বাকেরগঞ্জবাসীর যে ভালোবাসা পেয়েছি, তা ভোলার নয়। তাদের এ ভালোবাসা আমাকে সামনের দিকে এগিয়ে নিয়ে যাবে।",20/9/2020,country-news
বরিশালে প্রায় ২ হাজার শিশু ও কিশোরীর মাঝে বিস্কুট বিতরণ,"বরিশালের বাকেরগঞ্জ উপজেলায় প্রায় ২ হাজার প্রাথমিক বিদ্যালয়ের শিক্ষার্থী ও স্কুলে না যাওয়া কিশোরীদের মাঝে (১১ থেকে ১৯ বছর) বিস্কুট বিতরণ করা হয়েছে।



সেভ দ্য চিলড্রেন এর সহযোগিতায় ও সেইন্ট বাংলাদেশের শিশুদের জন্য কর্মসূচির মাধ্যমে এই বিস্কুট বিতরণ করা হয়। উপজেলার ৯ ইউনিয়নের প্রাথমিক বিদ্যালয়ের ১ হাজার ৪৪০ জন শিশুকে ৭২ দলে ভাগ করে এই বিস্কুট বিতরণ করা হয়।এছাড়া স্কুলে না যাওয়া ৪৫৫ জন কিশোরীকে ৭২ দলে ভাগ করে এই বিস্কুট বিতরণ করা হয়। বিভিন্ন ইউনিয়নের গ্রামে ও বাড়িতে বাড়িতে গিয়ে এই বিস্কুট দেয়া হয়।এই কার্যক্রম পরিদর্শন করেন সেইন্ট বাংলাদেশের নিবার্হী পরিচালক কাজী জাহাঙ্গীর কবির, শিশুদের জন্য প্রকল্পের প্রধান সমন্বয়কারী আহাসান মুরাদ চৌধুরী, প্রকল্প পরিচালক গোপাল চন্দ্র শীল, প্রকল্প কর্মকর্তা শাকিল আহমেদ প্রমুখ।এই কর্মসূচিতে ৫ হাজার ৬৮৫ প্যাকেট বিস্কুট বিতরণ করা হয়। এর আগে বাড়িতে বাড়িতে সাবান বিতরণ করা হয় এই প্রকল্পের মাধ্যমে।",20/9/2020,country-news
বাকেরগঞ্জে বৃদ্ধার ভাসমান লাশ উদ্ধার,"বরিশালের বাকেরগঞ্জ উপজেলায় অজ্ঞাত পরিচয়ের এক বৃদ্ধার মরদেহ উদ্ধার করেছে পুলিশ।



রোববার রাতে উপজেলার আরাইবেকি গ্রামের মাসুদ মৃধার স'মিলসংলগ্ন শ্রীমন্ত নদীর তীর থেকে তার ভাসমান মরদেহ উদ্ধার করা হয়। তাৎক্ষণিকভাবে নিহতের পরিচয় পাওয়া যায়নি।জানা যায়, স্থানীয়রা শ্রীমন্ত নদীর তীরে ওই বৃদ্ধার মরদেহ পড়ে থাকতে দেখে পুলিশে খবর দেন।পরে নিহতের মরদেহ উদ্ধার করে ময়নাতদন্তের জন্য বরিশাল শেরেবাংলা মেডিকেল কলেজ হাসপাতালের মর্গে পাঠায় পুলিশ।পাদ্রীশিবপুর ইউনিয়ন চেয়ারম্যান জাহিদুল হাসান জানান, শ্রীমন্ত নদীর তীরে তার মরদেহ পাওয়া গেছে। বৃদ্ধার বয়স ৬০-৭০ এর বেশি হবে। স্থানীয় কেউ তার পরিচয় নিশ্চিত করতে পারেননি।বাকেরগঞ্জ থানার ডিউটি অফিসার এসআই বশির যুগান্তরকে জানান, সোমবার সকাল পর্যন্ত নিহতের পরিচয় জানা যায়নি। ময়নাতদন্তের জন্য বরিশাল শেরেবাংলা মেডিকেল কলেজ হাসপাতালের মর্গে পাঠানো হয়েছে।",20/9/2020,country-news
বাগেরহাট থেকে ময়ূর-২ লঞ্চের সুকানি গ্রেফতার,"বাগেরহাট থেকে গ্রেফতার করা হয়েছে ময়ূর-২ লঞ্চের সুকানিকে। বুধবার ভোর রাতে র‌্যাব-৮ সদস্যরা তাকে গ্রেফতার করে।



গ্রেফতারকৃত সুকানি হল নাসির মৃধা (৪০)। সে বরিশালের বাকেরগঞ্জ উপজেলার ভবানীপুর এলাকার শাহজাহান মৃধার ছেলে।র‌্যাব জানিয়েছে, গ্রেফতারকৃত নাসির বুড়িগঙ্গা নদীর ঢাকার সদরঘাট এলাকায় মর্মান্তিক লঞ্চডুবির ঘটনায় জড়িত এমভি ময়ূর-২ লঞ্চের চালকের সহকারী (সুকানি)।ময়ূর-২ লঞ্চের ধাক্কায় মর্নিবাড লঞ্চ ডুবে ৩২ জনের সলিল সমাধি হয়। এ ঘটনায় কেরানীগঞ্জ থানায় মামলা হয়েছে। মামলার ছায়া তদন্ত শুরু করে র‌্যাব। তদন্তের একপর্যায়ে জানতে পারে মামলার আসামি নাসির মংলা ও বাগেরহাট এলাকায় আত্মগোপনে রয়েছে। তার অবস্থান নিশ্চিত হয়ে বাগেরহাট বন্দর এলাকায় অবস্থানরত এমভি রাজিব-২ লঞ্চে অভিযান করে র‌্যাব। সেখান থেকে নাসিরকে গ্রেফতার করা হয়েছে।নাসির মৃধাকে প্রাথমিক জিজ্ঞাসাবাদে স্বীকার করে, সে এমভি ময়ূর-২ লঞ্চে সুকানি হিসেবে নিয়োজিত ছিল। দুর্ঘটনার পর থেকে সে বিভিন্ন জায়গায় পলাতক ছিল। নাসির মৃধাকে কেরানীগঞ্জ থানায় হস্তান্তর করা হবে বলে র‌্যাব জানিয়েছে।",20/9/2020,country-news
"রাস্তার পাশে যুবকের বিবস্ত্র লাশ, পরিবারের দাবি হত্যা","বরিশালের বাকেরগঞ্জ উপজেলায় সড়কের পাশ থেকে এক যুবকের বিবস্ত্র মরদেহ উদ্ধার করেছে পুলিশ।




রোববার সকালে উপজেলার ভরপাশা ইউনিয়নের আতাকাঠী গ্রামে নিহতের বাড়িসংলগ্ন সড়কের পাশ থেকে তার লাশ উদ্ধার করা হয়।
নিহত যুবকের নাম মো. ইমরান হাওলাদার (২৫)। তিনি উপজেলার ভরপাশা ইউনিয়নের আতাকাঠী গ্রামের মো. বাবুল হাওলাদারের ছেলে।
স্থানীয়রা ওই যুবকের বিবস্ত্র মরদেহ রাস্তার পাশে পড়ে থাকতে দেখে পুলিশকে খবর দেন। পুলিশ ঘটনাস্থলে গিয়ে মরদেহ উদ্ধার করে ময়নাতদন্তের জন্য বরিশাল শেরেবাংলা মেডিকেল কলেজ হাসপাতাল মর্গে পাঠায়।নিহতর বাবা মো. বাবুল হাওলাদারের অভিযোগ, তার ছেলেকে রাতে পরিকল্পিতভাবে পরনের গামছা গলায় পেঁচিয়ে হত্যা করা হয়েছে। 
বাকেরগঞ্জ থানার ওসি মো. আবুল কালাম যুগান্তরকে বলেন, নিহত যুবক মানসিকভাবে ভারসাম্যহীন ছিল বলে ধারণা– গলায় ফাঁস দিয়ে আত্মহত্যা করছে বলে মনে হয়। 
তবে ময়নাতদন্তের রিপোর্ট না আসা পর্যন্ত কিছু বলা যাবে না। এ ঘটনার সঙ্গে হত্যার কোনো সম্পর্ক আছে কিনা তা তদন্ত করে দেখা হচ্ছে।
",20/9/2020,country-news
দেড় বছর ধরে বন্ধ শ্রীমন্ত নদীর ওপর সেতুটির নির্মাণ কাজ,"বরিশালে দেড় বছর ধরে বন্ধ শ্রীমন্ত নদীর ওপর সেতুটির নির্মাণ কাজ।




বরিশাল জেলা পরষিদের অর্থায়নে বাকেরগঞ্জ উপজেলার শ্রীমন্ত নদীর ওপর সেতু নির্মাণের নামে শুধু একটা কাঠামো তৈরি করে বসে আছে ঠিকাদার প্রতিষ্ঠান। 
জেলা পরিষদের দায়িত্বশীল কর্কমর্তারা বলছেন, বরাদ্দের টাকায় যতটুক সম্ভব হয়েছে ততটুকু নির্মাণ করা হয়েছে। 
পৌর কর্তৃপক্ষ বলছে, যেহেতু সেতুর নির্মাণ কাজ জেলা পরিষদ শুরু করছে, বাকি কাজও তারাই শেষ করবে। 
এতে ভোগান্তীতে পড়েছেন বাকেরগঞ্জ পৌরসভার শতাধিক পরিবার। তাদের প্রশ্ন কে করবে সেতুটির বাকি কাজ?এলাকাবাসী জানায়, বাকেরগঞ্জ পৌরসভার মাঝ দিয়ে বয়ে যাওয়া শ্রীমন্ত নদীর ওপর সেতুর নির্মাণ কাজ শুরু করলেও গত দেড় বছর ধরে নির্মাণ কাজ বন্ধ আছে। 
সরেজমিনে দেখা গেছে, লোহার একটি কাঠামো তৈরি করা হয়েছে। সেতুর ওপরের অংশ ফাঁকা। এখনো সেতুর ছাদ ঢালাই দেওয়া হয়নি। সংযোগ সড়ক নেই। নিম্নমানের লোহার সামগ্রী ব্যবহার করা হয়েছে।
বরিশাল জেলা পরিষদের সদস্য নেয়ামত আব্দুল্লাহ পলাশ যুগান্তরকে জানান, জেলা পরিষদের তহাবিল থেকে সাড়ে ৬ লাখ টাকায় ই-টেন্ডারে মাধ্যমে সেতুর নির্মাণের কাজ শুরু হয় করে। বাকি কাজ পৌরসভার করার কথা রয়েছে।বাকেরগঞ্জ পৌরসভার সহকারী প্রকৌশলী মো. শহিদুল ইসলাম বলেন, এই প্রকল্পটি জেলা পরিষদের। তাদেরই বাকি কাজ সম্পন্ন করার কথা। আর তারা আমাদের লিখিত ভাবে এ বিষয় কিছুই জানায়নি। কেনো সেতুর নির্মাণ কাজ বন্ধ আছে তা আমার জানা নেই। ",20/9/2020,country-news
"কম উচ্চতার সেতু নির্মাণ, বন্ধ হবে নৌযান চলাচল","বরিশালের বাকেরগঞ্জ উপজেলার রাঙ্গামাটি নদীতে সড়ক ও সেতু মন্ত্রণালয়ের নির্মাণাধীন একটি সেতু নিয়ে জটিলতার সৃষ্টি হয়েছে। এই সেতুটির নির্মাণ সম্পন্ন হলে বন্ধ হয়ে যাবে এই নৌরুটের নৌযান চলাচল।



বিষয়টি নিয়ে বাংলাদেশ অভ্যন্তরীণ নৌপরিবহন সংস্থার (বিআইডব্লিউটিএ) আপত্তির মুখে মাঝে দীর্ঘ ৯ মাস কাজ বন্ধ থাকলেও সম্প্রতি আবার এটির নির্মাণ শুরু করেছেন সংশ্লিষ্ট ঠিকাদার।আন্তঃমন্ত্রণালয়ের সভায় নেয়া সিদ্ধান্ত অনুযায়ী পুনরায় কাজ শুরু করা হয়েছে বলে সওজ দাবি করলেও বিআইডব্লিউটিএ বলছে, এরকম সিদ্ধান্ত নেয়ার কোনো সুযোগ নেই। শ্রেণিবিন্যাস অনুযায়ী কোনো নৌপথে কতটুকু উচ্চতার ব্রিজ নির্মাণ করতে হবে তা পূর্ব নির্ধারিত। সে ক্ষেত্রে এই নদীতে আরও বেশি উচ্চতা নিয়ে সেতু নির্মাণ বাধ্যতামূলক।বিভাগীয় শহর বরিশাল থেকে বাকেরগঞ্জ হয়ে পটুয়াখালীর দুমকি পর্যন্ত সহজ যাতায়াত নিশ্চিতে ব্যবহৃত হয় বরিশাল-দিনারের পুল-লক্ষ্মীপাশা-দুমকি আঞ্চলিক মহাসড়ক। এ সড়কের ১৪তম কিলোমিটারে থাকা বাকেরগঞ্জের রাঙ্গামাটি নদী পারি দিতে রয়েছে সড়ক ও জনপথ বিভাগের ফেরি সার্ভিস। জনদুর্ভোগের বিষয়টি মাথায় রেখে ২০১৪ সালে এখানে সেতু নির্মাণের পরিকল্পনা করে সওজ। ২০১৫ সালে সম্ভাব্যতা যাচাই শেষে প্রকল্প প্রণয়ন ও অনুমোদন, বাজেট বরাদ্দ এবং টেন্ডার প্রক্রিয়া সম্পন্নের পর ২০১৮ সালের মে মাসে শুরু হয় এই সেতুর নির্মাণ কাজ। ২৮৩ দশমিক ১৮৮ মিটার দৈর্ঘ্যের এই সেতু নির্মাণে উচ্চতা ধরা হয় নদীর সর্বোচ্চ জোয়ার থেকে ৭ দশমিক ৬২ মিটার। বিষয়টি জানার পরপরই ২০১৯ সালের মার্চ মাসে এই উচ্চতা বিষয়ে সড়ক ও সেতু মন্ত্রণালয়ে লিখিত চিঠি দিয়ে আপত্তি জানায় বিআইডব্লিউটিএ। এই চিঠি পাওয়ার পর বন্ধ হয়ে যায় সেতুর নির্মাণ কাজ। বিআইডব্লিউটিএ'র নৌনিরাপত্তা ও ব্যবস্থাপনা বিভাগের উপ-পরিচালক আজমল হুদা সরকার মিঠু জানান, শ্রেণিবিন্যাস অনুযায়ী এই নৌপথটি দ্বিতীয় শ্রেণিভুক্ত। তাছাড়া এই নৌপথ দিয়ে যে সব যাত্রীবাহী নৌযান চলাচল করে সেগুলোর উচ্চতা ৭ দশমিক ৬২ মিটারের চেয়ে বেশি। যে উচ্চতায় বর্তমানে সেতুটি নির্মিত হচ্ছে তাতে এর নির্মাণ কাজ শেষ হলে বন্ধ হয়ে যাবে এই নৌপথে ঢাকাগামী যাত্রীবাহী নৌযানসহ পণ্যবাহী বৃহদাকারের নৌযান চলাচল।বিআইডব্লিউটিএ'র আপত্তির মুখে সেতু নির্মাণ বন্ধ থাকে প্রায় ৯ মাস। এরপর গত জানুয়ারি মাসে আবার শুরু হয় এর নির্মাণ কাজ। সওজ বরিশালের নির্বাহী প্রকৌশলী মাসুদ খান বলেন, বিআইডব্লিউটিএ'র আপত্তির মুখে টানা ৯ মাস কাজ বন্ধ থাকার পর গত বছরের ডিসেম্বর মাসে ঢাকায় অনুষ্ঠিত হয় আন্তঃমন্ত্রণালয়ের বৈঠক। সেখানে বিআইডব্লিউটিএ'র আপত্তি অগ্রহণযোগ্য বিবেচিত হওয়ায় সিদ্ধান্ত হয় পুনরায় সেতু নির্মাণ শুরুর। এরপর থেকেই আবার কাজ শুরু করি আমরা। তাছাড়া ২০২১ সালের জুন মাসের মধ্যে এই সেতুর নির্মাণ সম্পন্ন করার ডেটলাইন রয়েছে।বিআইডব্লিউটিএ'র পরিচালক মো. মামুন অর রশিদ বলেন, দ্বিতীয় দফায় কাজ শুরু হওয়ার পর আবারও আপত্তি দিয়েছি আমরা। এই সেতুটি নির্মিত হলে জনগুরুত্বপূর্ণ নৌপথটি বন্ধ হয়ে যাবে। চরম দুর্ভোগে পড়বে হাজার হাজার মানুষ। তাছাড়া দ্বিতীয় শ্রেণিভুক্ত নৌপথে তৃতীয় শ্রেণির উচ্চতায় সেতু নির্মাণ করার কোনো বৈধতা নেই।লঞ্চ মালিক সমিতির কেন্দ্রীয় সহ-সভাপতি ও বরিশাল চেম্বার অব কমার্সের প্রেসিডেন্ট সাইদুর রহমান রিন্টু বলেন, যে জায়গাটিতে সেতু নির্মাণ করা হচ্ছে সেই রুট দিয়ে গোমা-পাতাবুনিয়াসহ বিভিন্ন রুটের অন্ততঃ ৫টি ডবল ডেকার যাত্রীবাহী লঞ্চ রাজধানী ঢাকায় যাত্রী আনা-নেয়া করে।এর সঙ্গে রয়েছে বৃহদাকারের পণ্যবাহী নৌযানসহ অভ্যন্তরীণ রুটে চলাচলকারী যাত্রীবাহী লঞ্চ। যে উচ্চতায় সেতুটি নির্মিত হচ্ছে তাতে ডবল ডেকার লঞ্চ তো দূরের কথা, পণ্যবাহী নৌযান চলাচলও বন্ধ হয়ে যাবে।সে ক্ষেত্রে রাজধানী ঢাকাসহ দেশের অন্যান্য স্থান থেকে রাঙ্গামাটি নদীর আলোচ্য গন্তব্যগুলোয় পৌঁছতে যে পথ অতিক্রম করতে হবে তাতে অতিরিক্ত আরও ৩ ঘণ্টা বেশি সময় লাগবে। বিষয়টি নিয়ে কেন্দ্রীয় লঞ্চ মালিক সমিতিও উদ্বিগ্ন। যে কারণে আমরা সেতুর উচ্চতা বৃদ্ধির জন্য বিআইডব্লিউটিএসহ সরকারের সংশ্লিষ্ট দফতরগুলোতে চিঠি দিয়েছি। চিঠিতে উচ্চতা বৃদ্ধি করে সেতুটি নির্মাণের অনুরোধ জানানো হয়েছে। সওজ বরিশাল সার্কেলের তত্তাবধায়ক প্রকৌশলী ফজলে রব্বে বলেন, আন্তঃমন্ত্রণালয়ের বৈঠকে নেয়া সিদ্ধান্তই কেবল নয়, সেতু নির্মাণ কাজ শুরু করার আগে বিআইডব্লিউটিএর কাছ থেকে নেভিগেশন ক্লিয়ারেন্স নিয়েছি আমরা। সারা দেশে সওজ যখনই মাঝারি কিংবা বড় মাপের কোনো সেতু নির্মাণ করে তখনই এই ক্লিয়ারেন্স নিতে হয়।গোমা সেতুর ক্ষেত্রেও এর ব্যত্যয় হয়নি। তারপরও কেন তারা বারবার আপত্তি দিচ্ছেন সেটাই তো আমাদের বোধগম্য হচ্ছে না। তাছাড়া সেতু নির্মাণ প্রশ্নে অনেক দুর এগিয়েছি আমরা। উচ্চতা বাড়াতে হলে আবার প্রথম থেকে সব শুরু করতে হবে। সেক্ষেত্রে বিপুল অর্থ পানিতে যাবে। সেটা কোনোভাবেই সম্ভব নয়।পুরো বিষয়টি নিয়ে আলাপকালে বিআইডব্লিউটিএর নৌপথ সংরক্ষণ ও পরিচালন বিভাগের দক্ষিণ ব-দ্বীপ শাখার যুগ্ম পরিচালক এসএম আসগর আলী বলেন, দ্বিতীয় ও তৃতীয় শ্রেণীর নৌপথে ঠিক কতটা উচ্চতায় সেতু নির্মাণ করতে হবে তা পূর্ব নির্ধারিত। এক্ষেত্রে তারা (সওজ) কোথা থেকে নেভিগেশন ক্লিয়ারেন্স নিয়েছেন সেটা আমার জানা নেই। বর্তমানে সেতুটির উচ্চতা নির্ধারণ করা হয়েছে জোয়ারের পানির সর্বোচ্চ উচ্চতা থেকে ৭ দশমিক ৬২ মিটার।অথচ এটি একটি দ্বিতীয় শ্রেণীর নৌপথ এবং এখানে সেতু নির্মাণ প্রশ্নে উচ্চতা হতে হবে জোয়ারের পানির সর্বোচ্চ উচ্চতা থেকে কমপক্ষে ১২ দশমিক ২ মিটার। সহজ যোগাযোগের স্বার্থে আমরা যেমন সেতু নির্মাণের বিপক্ষে নেই তেমনি নৌপথের স্বাভাবিক চলাচল বিঘ্নিত হতে পারে এমন কোনো কিছুও করতে দেয়া যাবে না।আগে এই নদী দিয়ে পটুয়াখালীর সাথে নৌ-যোগাযোগ রক্ষা হত। এখনও কিছু কিছু ক্ষেত্রে তা অব্যাহত আছে। এই রুটে স্টিমার পর্যন্ত চলতো। এমনিতেই আমাদের স্বাভাবিক জোয়ারের উচ্চতা দিন দিন বৃদ্ধি পাচ্ছে। তার উপর যদি এত কম উচ্চতায় সেতু নির্মাণ করা হয় তাহলে নৌ চলাচলই বন্ধ হয়ে যাবে। তাই আমরা আবারও সড়ক ও সেতু মন্ত্রণালয়কে চিঠি দিয়েছি। নৌ-চলাচল বন্ধ করে সেতু নির্মাণ কোনোভাবেই যুক্তিযুক্ত হবে না।
",20/9/2020,country-news
"বাকেরগঞ্জে সেতু ভেঙে বিচ্ছিন্ন যোগাযোগ, চরম দুর্ভোগে শিক্ষার্থীরা","বরিশালের বাকেরগঞ্জ উপজেলার রঙ্গশ্রী ইউনিয়নের শ্যামপুর বাজারসংলগ্ন বিষখালী নদীর ওপর নির্মিত সেতু ভেঙে দুই উপজেলার মধ্যে যোগাযোগ বিচ্ছিন্ন হয়ে গেছে।



ছয়টি শিক্ষা প্রতিষ্ঠান ও দুটি বাজারের কয়েক হাজার শিক্ষার্থী ও পথচারী নিয়মিত চলাচল করতেন এই সেতু দিয়ে। ভেঙে পড়ায় এখন চরম দুভোর্গে দুই উপজেলার প্রায় ১০ হাজার মানুষ।জানা গেছে, ৫ বছর আগে ব্যাটারিচালিত ইজিবাইক সেতু পার হতে গিয়ে সেতুর একটা অংশ ভেঙে পড়ে দুজন আহত হয়। এতদিন স্থানীয়দের অর্থে কোনোমতে কাঠ দিয়ে মেরামত করে ঝুঁকি নিয়ে প্রতিদিন কয়েক হাজার পথচারী যাতায়েত করতেন। সেতুটি ২৭ জুন সকালে কয়েকজন শিশুসহ ভেঙে পড়ে। স্থানীয়দের অভিযোগ, গুরুত্বপূর্ণ এই সেতুটি দীর্ঘ ৫ বছর যাবত ভাঙা থাকলেও জনপ্রতিনিধি বা সংশ্লিষ্ট দফতরের কেউ মেরামত বা নতুন নির্মাণে এগিয়ে আসেননি। সেতু দিয়ে কুশাংগল, মানপাশা, সরমহল, শ্যামপুর, কাঁঠালিয়া, দাওকাঠী, বিরংগলসহ শ্যমাপুর মাধ্যমিক বিদ্যালয়, শ্যমাপুর সরকারি প্রাথমিক বিদ্যাল, সরকারি বাকেরগঞ্জ কলেজ, রতনা আমিন মহিলা কলেজে, ইসলামিয়া মহিলা কলেজ ও শ্যামপুর মাদ্রাসার কয়েক হাজার শিক্ষার্থী নিয়মিত যাতায়াত করেন। এছাড়াও শ্যামপুর বাজার ও মানপাশা বাজারে প্রতি হাটের দিন ৫-৭ হাজার পথচারী যাতায়েত করেন। স্থানীয় সূত্রে জানা গেছে, সেতু নির্মাণ করার সময় নিম্নমানের বিটুমিন ব্যবহার করে সেতু নির্মাণ করায় অল্প সময়ের মধ্যে সেতুটি ভেঙে পড়ে।এ প্রসঙ্গে শ্যামপুর মাধ্যমিক বিদ্যালয়ের প্রধান শিক্ষক নিজামুল কাদির যুগান্তরকে বলনে, ‘সেতুটি ভেঙে পড়ায় সব থেকে আমার বিদ্যালয়ের শিক্ষার্থীদের ক্ষতি বেশি হয়েছে। কয়েক দফা চাঁদা তুলে সেতু মেরামত করি। এবার সেতুটি একেবারে ভেঙে পড়ায় মেরামতের আর সুযোগ নেই। এখন সেতুটি নতুন নির্মাণ করা দরকার।’ এ বিষয়ে জানতে চাইলে বাকেরগঞ্জ উপজেলার রংঙ্গশ্রী ইউনিয়ন চেয়ারম্যান মো. বশির উদ্দিন সিকাদার যুগান্তরকে জানান, ‘শ্যামপুর বাজারের এ সেতুটি বাকেরগঞ্জ ও নলছিটির বর্ডার এলাকায় পছে। এটা রক্ষণাবেক্ষণের দায়িত্ব তাদের। তবে তারা চাইলে আমরা নিমার্ণের উদ্যোগ নিতে পারি।’ বাকেরগঞ্জ উপজেলা প্রকৌশলী মীর মহিদুল ইসলাম জানান, সেতুটি নির্মাণ করার জন্য চেষ্টা চালানো হচ্ছে। ",20/9/2020,country-news
বাকেরগঞ্জ উপজেলা নির্বাহী কর্মকর্তা ও স্বাস্থ্য কর্মকর্তা করোনায় আক্রান্ত,"বাকেরগঞ্জ উপজেলা নির্বাহী কর্মকর্তা মাধবী রায় ও স্বাস্থ্য ও পরিবার পরিকল্পনা কর্মকর্তা ডা. আবদুল মুনয়েম সাদ করোনায় আক্রান্ত হয়েছেন। তারা দুজনই বাসায় কোয়ারেন্টিনে রয়েছেন।



বৃহস্পতিবার রাত সাড়ে ১০ টায় বিষয়টি নিশ্চিত করছেন বাকেরগঞ্জ উপজেলা স্বাস্থ্য কমপ্লেক্সের চিকিৎসক ডা. মনিরুজ্জামান খান। তিনি বলেন, বৃহস্পতিবার রাতে আসা রিপোর্টে উপজেলা নির্বাহী কর্মকর্তা ও উপজেলা স্বাস্থ্য কর্মকর্তার করোনা রিপোর্ট পজিটিভ এসেছে। এর আগে তাদের শরীরে করোনার উপসর্গ দেখা দিলে বাসায় কোয়ারেন্টিনে থেকে পরীক্ষার জন্য নমুনা পাঠান। স্থানীয় স্বাস্থ্য বিভাগ সূত্রে জানা গেছে, ৮ জুলাই বুধবার উপজেলা নির্বাহী কর্মকর্তা ও উপজেলা স্বাস্থ্য কর্মকর্তার নমুনা পরীক্ষার জন্য বরিশাল শেরেবাংলা মেডিকেল কলেজ হাসাপতালের ল্যাবে পাঠানো হয়। বৃহস্পতিবার রাতে ফলাফল পাওয়া যায়। ",20/9/2020,country-news
"বরিশালে পিতা-পুত্র হত্যা, তিন ডাকাত সদস্য গ্রেফতার","বরিশালের বাকেরগঞ্জ উপজেলায় পিতা-পুত্র হত্যার ঘটনার তিনদিন পর ঢাকার কেরানীগঞ্জ এলাকা থেকে ৩ ডাকাত সদস্যকে গ্রেফতার করেছে পুলিশ।



এ সময় ডাকাতিকৃত ট্রলারসহ অন্যান্য মালামাল উদ্ধার করা হয়। মঙ্গলবার দুপুর ১২টায় বরিশাল পুলিশ লাইন্সের ইন সার্ভিস সেন্টারে জেলা পুলিশ আয়োজিত সংবাদ সম্মেলনে এ তথ্য নিশ্চিত করেছেন পুলিশ সুপার সাইফুল ইসলাম। গ্রেফতারকৃতরা হল- বরিশালের বাকেরগঞ্জের মো. বাদশা হাওলাদার, মো. শাহিন খান ও মো. ছানি হাওলাদার।গ্রেফতারকৃতদের স্বীকারোক্তির বরাত দিয়ে পুলিশ সুপার জানান, ট্রলার ডাকাতির উদ্দেশ্যে ঘটনার ৪-৫ দিন আগে থেকেই মাছ ধরার চাঁই (মাছ ধরার জন্য বাঁশের তৈরি এক ধরনের ফাঁদ) ব্যবসায়ী মো. হেলাল উদ্দিন হাওলাদার ও তার ছেলে মো. ইয়াসিন হাওলাদারের উপর নজর রাখছিল তারা। পূর্ব পরিকল্পনা অনুযায়ী, গত ৩ জুলাই চাঁই ক্রেতা সেজে তাদের ট্রলারে ওঠে ডাকাত বাদশা, শাহিন ও ছানি। পরে তারা তাদের পান্ডব নদীর তীরে চরলক্ষ্মীপাশা নামক স্থানে নিয়ে প্রথমে ছেলে ইয়াসিনকে গলা কেটে এবং পরে বাবা হেলালকে পানিতে ডুবিয়ে পেট কেটে হত্যা করে এবং ট্রলার, মোবাইল ফোনসেট, টাকা ও জামা-কাপড় নিয়ে পালিয়ে যায়। পুলিশ তথ্য-প্রযুক্তির সহায়তায় ঢাকার কেরানীগঞ্জ থেকে তাদের গ্রেফতার করে ৬ জুলাই। উল্লেখ্য, বাকেরগঞ্জের কবাই ইউনিয়নের চরলক্ষ্মীপাশা গ্রামে পান্ডব নদীর পাড় থেকে গত ৩ জুলাই মো. ইয়াসিনের গলাকাটা লাশ উদ্ধার করে পুলিশ। পরদিন ৪ জুলাই একই এলাকা থেকে তার বাবা হেলাল উদ্দিনের ক্ষত-বিক্ষত লাশ উদ্ধার করা হয়। এ ঘটনায় হেলাল উদ্দিনের স্ত্রী তাসলিমা বেগম বাদী হয়ে বাকেরগঞ্জ থানায় একটি মামলা দায়ের করেন। হত্যাকাণ্ডের শিকার ইয়াসিন ও হেলাল উদ্দিন পিরোজপুর জেলার নাজিরপুর এলাকার বাসিন্দা।",20/9/2020,country-news
"হত্যার পর ট্রলার ছিনতাই, নিখোঁজ বাবা-ছেলের লাশ উদ্ধার","বরিশালের বাকেরগঞ্জ উপজেলায় হত্যার পর ট্রলার ছিনতাইয়ের ঘটনায় নিখোঁজ বাবা ও ছেলের মরদেহ উদ্ধার করা হয়েছে।



শনিবার সকাল ৯ দিকে উপজেলার চরলক্ষীপাশা গ্রামের পাণ্ডব নদী থেকে বাবার ভাসমান মরদেহ উদ্ধার করা হয়। এর আগে শুক্রবার সন্ধ্যায় ছেলে মো. ইয়াছিন হাওলাদারে মরদেহ উদ্ধার করা হয়।নিহতরা হলেন- বাবা মো. হেলাল উদ্দিন (৫৫) ও ছেলে ইয়াছিন হাওলাদার (২০)। তাদের বাড়ি পিরেজপুর জেলার নাজিরপুর থানার কলারদোয়ানিয়া গ্রামে বলে জানা গেছে।নিহত হেলাল উদ্দিনের বড় ভাই মো. বাদশা হাওলাদার জানান, গত শনিবার তার ভাই মো. হেলাল উদ্দিন ও তার ভাতিজা ইয়াছিন হাওলাদার এ অঞ্চলে ভাড়া ট্রলার ‘মায়ের পরশ’ নিয়ে মাছ ধরা চাই বিক্রয় করতে যান।শুক্রবার শতরাজ বাজারে চাই বিক্রয় শেষে বাকেরগঞ্জের শিয়ালঘুনি হাটে যান। সেখানে চাই বিক্রি করে ফেরার পথে চরলক্ষীপাশা গ্রামের পাণ্ডব নদীর তীরে তাদের খুন করে ট্রলারটি ছিনতাই করে নিয়ে যায় দুর্বৃত্তরা। শুক্রবার সন্ধ্যায় ছেলে মো. ইয়াছিন হাওলাদারে মরদেহ উদ্ধার করা হয়।তবে রাত পর্যন্ত মো. হেলাল উদ্দিনের সন্ধান পাওয়া যায়নি। পরে শনিবার সকাল ৯ দিকে উপজেলার চরলক্ষীপাশা গ্রামের পাণ্ডব নদীতে তার ভাসমান মরদেহ দেখতে পেয়ে স্থানীয়রা পুলিশ খবর দেয়।বাকেরগঞ্জ থানার ওসি আবুল কালাম জানান, প্রাথমিক ধারণা ট্রলার ছিনতাই করার জন্যই তাদের হত্যা করা হয়েছে। তার পরেও এ হত্যার সঙ্গে আর কোনো কারণ জড়িত আছে কিনা তা খুঁজে বের করার চেষ্টা চলছে।",20/9/2020,country-news
বানারীপাড়ায় বাসায় আটকে রেখে কিশোরীকে ধর্ষণের অভিযোগে মামলা,"বানারীপাড়ায় বিয়ের প্রলোভন দেখিয়ে এক কিশোরীকে দীর্ঘ ৯ দিন ধরে বাসায় আটকে রেখে ধর্ষণের ঘটনায় টিউবওয়েল নির্মাণ শ্রমিক মিজানুর রহমানের বিরুদ্ধে ধর্ষণ মামলা দায়ের করা হয়েছে।



 বৃহস্পতিবার গর্ভীর রাতে উপজেলার মাছরং এলাকার মো.ফরিদ হোসেন বাদী হয়ে বানারীপাড়া থানায় এ মামলা দায়ের করেন। থানার অফিসার ইনচার্জ শিশির কুমার পাল এ মামলাটি তদন্ত করে প্রয়োজনীয় আইনগত ব্যবস্থা গ্রহণের জন্য এসআই মো.জোবায়দুল ইসলামকে নির্দেশ দেন।  মামলার তদন্তকারী কর্মকর্তা এসআই জোবায়দুল ইসলাম শুক্রবার সকালে মামলার এজাহারভুক্ত আসামি মির্জাগঞ্জ এলাকার টিউবওয়েল নির্মাণ শ্রমিক মো.মিজানুর রহমানকে (২০) আটক করে কোর্টহাজতে প্রেরণ করার পাশাপাশি ভিকটিমকে উদ্ধার করে বরিশাল শেবাচিম হাসপাতালের ওসিসিতে ভর্তি করেন।  এ ব্যাপারে থানার অফিসার ইনচার্জ শিশির কুমার পাল যুগান্তরকে জানান, সম্প্রতি মির্জাগঞ্জ এলাকার টিউবওয়েল নির্মাণ শ্রমিক মিজানুর রহমান বানারীপাড়া এলাকায় তিনটি টিউবওয়েল বসানোর কাজ করেছেন। সে ৪ আগস্ট বানারীপাড়া সদর ইউনিয়নের একটি মেয়েকে (১৭) বিয়ের প্রলোভন দেখিয়ে মোটরসাইকেলে তুলে নিয়ে লেবুখালী এলাকায় চলে যায়। সেখানে সে ভিকটিমকে একটি ভাড়াটিয়া বাসায় আটকে রেখে দীর্ঘ ৯ দিন ধরে ধর্ষণ করে। বৃহস্পতিবার রাতে ভিকটিমের পিতা খবর পেয়ে সেখান থেকে সুকৌশলে তাকে উদ্ধার করে নিজ বাড়িতে নিয়ে আসেন এবং পুরো ঘটনাটি থানা পুলিশকে অবহিত করেন। খবর পেয়ে তিনি ওই রাতেই সেখানে গিয়ে ধর্ষক মিজানুর রহমানকে আটক করে থানায় নিয়ে আসেন।  এ ব্যাপারে ওসি (তদন্ত) মো.জাফর আহম্মেদ যুগান্তরকে জানান, ভিকটিমকে উদ্ধারের পর বরিশাল শেবাচিম হাসপাতালের ওসিসিতে ভর্তি করার পাশাপাশি ধর্ষক মিজানুর রহমানকে কোর্টহাজতে প্রেরণ করা হয়েছে। এছাড়া ধর্ষণের আলামত উদ্ধার করার জন্য ঘটনাস্থল পরিদর্শনসহ তদন্তপূর্বক এ ব্যাপারে প্রয়োজনীয় আইনগত ব্যবস্থা গ্রহণ করা হবে বলে তিনি জানান।",20/9/2020,country-news
বানারীপাড়াসহ তিন উপজেলায় চাঞ্চল্যকর তথ্য উদ্ঘাটন,"বানারীপাড়ায় অস্ত্র ও মাদকসহ গ্রেফতার হওয়া মাদক ব্যবসায়ী সোহেল মোল্লার কাছ থেকে তিন দিনের রিমান্ডে সীমান্তবর্তী তিন উপজেলার মাদক ব্যবসয়ীদের সম্পর্কে চাঞ্চল্যকর তথ্য উদ্ঘাটন করেছে পুলিশ।



সম্প্রতি র‌্যাব-৮ এর হাতে অস্ত্র ও মাদকসহ গ্রেফতার হওয়া বানারীপাড়ার শীর্ষ মাদক ব্যবসায়ী সোহেল মোল্লা তিন দিনের রিমান্ডে পুলিশের কাছে স্বীকারোক্তিমূলক এ তথ্য দেন।জানা গেছে, শুক্রবার গভীর রাতে গোপন সংবাদের ভিত্তিতে বরিশাল র‌্যাব-৮ এর সদস্যরা উপজেলার সলিয়াবাকপুর ইউনিয়নের মহিষাপোতা গ্রামে কাসেম মোল্লার বাড়িতে অভিযান চালিয়ে শীর্ষ মাদক ব্যবসায়ী মো. সোহেল মোল্লাকে একটি পিস্তল ও ২৫ পিস ইয়াবাসহ আটক করে।এ ঘটনায় ওই দিনই র‌্যাব-৮ এর ডিএডি মো. নূর ইসলাম বাদী হয়ে সোহেল মোল্লার বিরুদ্ধে অস্ত্র ও মাদক আইনে বানারীপাড়া থানায় পৃথক দুটি মামলা করেন। থানার ওসি শিশির কুমার পাল এ মামলা দুটি এসআই জাকির হোসেন ও এসআই মঞ্জুরুল হোসেনকে তদন্ত করার নির্দেশ দেন।এ ব্যারপারে অস্ত্র মামলার তদন্ত কর্মকর্তা এসআই জাকির হোসেন জানান, শনিবার সকালে সোহেল মোল্লাকে কোর্ট হাজতে পাঠানোর পাশাপাশি তিনি তার বিরুদ্ধে পাঁচ দিনের রিমান্ড আবেদন করেন।আদালত তার বিরুদ্ধে তিন দিনের রিমান্ড মঞ্জুর করেন। ওইদিন তিনি কোর্ট হাজত থেকে সোহেলকে জিজ্ঞাসাবাদের জন্য বানারীপাড়া থানায় নিয়ে আসেন।পুলিশ রিমান্ডে মাদক ব্যবসায়ী সোহেল বানারীপাড়া ও পার্শ্ববর্তী তিন উপজেলার মাদক ব্যবসায়ীদের সম্পর্কে তথ্য দেন বলে মামলার তদন্ত কর্মকর্তা এসআই জাকির হোসেন জানান। তবে তদন্তের স্বার্থে এখনই এ ব্যাপারে মুখ খুলতে চাইছেন না তিনি।",20/9/2020,country-news
করোনা জয় করে কর্মস্থলে বানারীপাড়ার স্বাস্থ্য কর্মকর্তা,"বরিশালের বানারীপাড়ায় করোনা জয় করে উপজেলা স্বাস্থ্য ও পরিবার পরিকল্পনা কর্মকর্তা ডাক্তার এসএম কবির হাসান কর্মস্থলে যোগদান করেছেন। তিনি দীর্ঘ দিন ধরে নিজ বাসায় আইসোলেশনে চিকিৎসাধীন থাকার পর সোমবার সকাল ৮টায় বানারীপাড়া উপজেলা ৫০ শয্যা স্বাস্থ্য কমপ্লেক্সে যোগদান করেন।



এর পূর্বে তিনি করোনা প্রতিরোধে এ উপজেলার মাঠ পর্যায়ে এক জন সম্মুখ যোদ্ধা হিসেবে কাজ করতে গিয়ে করোনায় আক্রান্ত হন।ডা. এসএম কবির হাসান যুগান্তরকে জানান, করোনা প্রতিরোধে স্বাস্থ্যকর্মীদের নিয়ে মাঠ পর্যায়ে জনসচেতনতামূলক প্রচার প্রচারণা চালিয়ে যাওয়ার পাশাপাশি তিনি বিভিন্ন এলাকায় করোনার উপসর্গ থাকা রোগীদের বাড়িতে গিয়ে ও কর্মস্থলে বসে নমুনা সংগ্রহ করাসহ তাদের চিকিৎসা সেবা দিয়ে আসছিলেন। তিনি ১৩ জুন কর্মস্থলে থাকা অবস্থায় করোনা সন্দেহে নিজের নমুনা সংগ্রহ করে বরিশাল শেবাচিম হাসপাতালে পাঠিয়ে দেন। এ দিন তিনি ঊর্ধ্বতন কর্তৃপক্ষকে বিষয়টি জানিয়ে নিজ বাসায় আইসোলেশনে চলে যান। পরে তার করোনা পজিটিভ রিপোর্ট আসে।এদিকে তার এক মাত্র শিশু কন্যা জারিন হাসান (৫) জ্বরে আক্রান্ত হয়। পরে তার স্ত্রী লায়লা আনজুমান ও এক মাত্র ছেলে জাওয়াদ হাসান (৯) জ্বরে আক্রান্ত হন। তাদের নমুনা সংগ্রহ করে পরীক্ষার জন্য পাঠানো হয়। তবে তাদের করোনা নেগেটিভ রিপোর্ট আসে।ডা. এসএম কবির হাসান যুগান্তরকে জানান, করোনা সন্দেহে এ উপজেলায় মোট ২০৬টি নমুনা সংগ্রহ করে টেস্ট রিপোর্টের জন্য বরিশাল শেবাচিম হাসপাতালে পাঠানো হয়। এর মধ্যে ৩৯ জনের টেস্ট রিপোর্ট পজিটিভ আসলেও তার মধ্যে এ পর্যন্ত ২৪ জন সম্পূর্ণ সুস্থ হয়েছেন। এছাড়া ১৫ জন নিজ বাসায় আইসোলেশনে রয়েছেন।",20/9/2020,country-news
বানারীপাড়ায় ছাত্রলীগ নেতার মৃত্যুতে স্মরণসভা,"বরিশালের বানারীপাড়ায় উপজেলা ছাত্রলীগের সাবেক সাংগঠনিক সম্পাদক ও প্রেস ক্লাবের নির্বাহী সদস্য মো.শাহীন মাহমুদের মৃত্যুতে স্মরণসভা অনুষ্ঠিত হয়েছে।



তার অকালমৃত্যুতে বানারীপাড়া উপজেলা আওয়ামী লীগের অপূরণীয় ক্ষতি হয়েছে বলে জানিয়েছেন স্থানীয় সরকার, পল্লী উন্নয়ন ও সমবায় সম্পর্কীত সংসদীয় স্থায়ী কমিটির সদস্য ও বরিশাল-২ আসনের এমপি মো.শাহে আলম।বুধবার বাদ আছর দলীয় কার্যালয়ে উপজেলা আওয়ামী লীগ ও সহযোগী সংগঠন এই স্মরণসভার আয়োজন করে। উপজেলা আওয়ামী লীগের সভাপতি গোলাম সালেহ মঞ্জু মোল্লার সভাপতিত্বে অনুষ্ঠিত স্মরণসভা ও দোয়া মিলাদ অনুষ্ঠানে অন্যান্যের মধ্যে বক্তৃতা করেন জেলা আওয়ামী লীগের আইনবিষয়ক সম্পাদক ও পৌর মেয়র অ্যাডভোকেট সুভাষ চন্দ্র শীল, জেলা আওয়ামী লীগের সদস্য ও উপজেলা চেয়ারম্যান গোলাম ফারুক, উপজেলা আওয়ামী লীগের সহ-সভাপতি অ্যাডভোকেট মাহমুদ হোসেন মাখন, মজিবুর রহমান, সদস্য ডাক্তার খোরশেদ আলম সেলিম, পৌর আওয়ামী লীগের সভাপতি সুব্রত লাল কুণ্ডু, উপজেলা যুবলীগের সাবেক যুগ্ম-আহ্বায়ক জাকির হোসেন সরদার, ভাইস-চেয়ারম্যান নুরুল হুদা তালুকদার, পৌর ছাত্রলীগের সভাপতি রুহুল আমিন রাসেল মাল প্রমুখ। সভা শেষে দোয়া মিলাদ পরিচালনা করেন, উত্তরপাড় জামে মসজিদের প্রেস ইমাম হাফেজ মাওলানা মো.আমজাদ হোসাইন। ",20/9/2020,country-news
বানারীপাড়ায় অসহায় নারীকে মোবাইল কিনে দিলেন ওসি ,"বানারীপাড়ায় উপজেলা ৫০ শয্যা স্বাস্থ্য কমপ্লেক্সে চিকিৎসাধীন মেয়ের রক্তের ডোনার খুঁজতে গিয়ে নিজের মোবাইল ফোন হারিয়ে ফেরেন নাজমা বেগম নামে এক অসোহায় নারী।




তাকে সিমসহ একটি মোবাইল ফোন কিনে দিয়ে মানবতার দৃষ্টান্ত স্থাপন করেছেন থানার ওসি (তদন্ত) মো.জাফর আহম্মেদ।
বুধবার দুপুরে তিনি বানারীপাড়া উপজেলা স্বাস্থ্য কমপ্লেক্সে আসা নাজমা বেগমের হাতে সিমসহ মোবাইল ফোনটি তুলে দেন। 
এ ব্যাপারে অসহায় নাজমা বেগম যুগান্তরকে জানান, এক সপ্তাহ আগে সিজারিয়ান অপারেশনে তার প্রসূতী মেয়ের একটি বাচ্চা হওয়ার পর মেয়ের রক্তের প্রয়োজন হলে চিকিৎসকরা তাকে জরুরিভিত্তিতে ডোনারদের সাথে যোগাযোগ করতে বলেন। 
ওই নারী তার মেয়ের রক্তের জন্য নিজের মোবাইল দিয়ে ডোনারদের সাথে যোগাযোগ রাখেন। এসময় তার মোবাইল ফোনটি হারিয়ে গেলে তিনি অর্থাভাবে নতুন করে আর একটি মোবাইল ফোন কিনতে পাছিলেন না। ফলে অন্যের মোবাইল দিয়ে ডোনারদের সাথে যোগাযোগ রক্ষা করে আসছিলেন। 
মোবাইল ফোনটি উদ্ধার করার জন্য বুধবার দুপুরে থানা পুলিশের সরনাপন্ন হন। এসময় সে বানারীপাড়া থানায় এসে ওসি (তদন্ত) মো.জাফর আহম্মেদের কাছে তার মোবাইল ফোনটি উদ্ধার করে দেয়ার অনুরোধ জানান। পুলিশি নিয়ম অনুযায়ী তার হারিয়ে যাওয়া মোবাইল ফোনটি উদ্ধার করতে হলে যে সময়ের প্রয়োজন হবে তার সেই সময় পর্যন্ত অপেক্ষা করতে গেলে হাসপাতালে চিকিৎসাধীন মেয়ের রক্তের প্রয়োজনে ডোনারদের সাথে যোগাযোগ রক্ষাকরা অসম্বভ হয়ে পড়বে। 
এসময় ওই পুলিশ অফিসার নাজমার স্বামী ও আত্মীয় স্বজনদের কথা জানতে চাইলে তিনি কান্নায় ভেঙ্গে পড়েন। তার অসহায়ত্বের কথা জানতে পেরে মানবিক কারণে ওই পুলিশ অফিসার তাকে সিম কার্ডসহ একটি মোবাইল ফোন কিনে দেয়ার পাশাপাশি তার হারিয়ে যাওয়া ফোনটিও উদ্ধার করে দেয়ার আশ্বাস দিয়েছেন। 
এ ব্যাপারে ওসি (তদন্ত) মো.জাফর আহম্মেদ যুগান্তরকে জানান, একজন অসহায় মানুষের পাশে দাড়ানো আমাদের নৈতিক দায়ীত্বের মধ্যে পড়ে। এছাড়া তার মেয়ের রক্তের প্রয়োজন। এক্ষেত্রে ডোনারদের সাথে তার যোগাযোগ রক্ষা করতে হলে মোবাইল ফোনটি জরুরি প্রয়োজন।",20/9/2020,country-news
মা বকা দেয়ায় আয়শাকে হত্যা করে ছাব্বির,"বরিশালের বানারীপাড়ায় মা হনুফা বেগমের বকুনি খেয়ে আক্রোশবসত মাদ্রাসাছাত্রী আয়শাকে পানিতে চুবিয়ে ও শ্বাসরোধে হত্যা করে ঘাতক ছাব্বির হোসেন মীর। পুলিশের জিজ্ঞাসাবাদে সে হত্যার লোমহর্ষক বর্ণনা দেয়।



বুধবার রাতে মামলার তদন্ত কর্মকর্তা বানারীপাড়া থানার পরিদর্শক (তদন্ত)জাফর আহম্মেদের কাছে জিজ্ঞাসাবাদের সময় ছাব্বির হোসেন মীর তার প্রতিবেশী আউয়ার দাখিল মাদ্রাসার সপ্তম শ্রেণির ছাত্রী আয়শাকে হত্যার স্বীকারোক্তিমূলক জবানবন্দি দেয়। এ সময় ছাব্বিরের পিতা ছিদ্দিকুর রহমান মীরও জবানবন্দি দেন।বৃহস্পতিবার সকালে তাদেরকে আদালতের মাধ্যমে কোর্ট হাজতে পাঠানোর পাশাপাশি আয়শা হত্যার স্বীকারোক্তিমূলক জবানবন্দি রেকর্ড করা হয়।পুলিশের জিজ্ঞাসাবাদে ছাব্বির হোসেন জানায়, সে প্রায়ই তাদের ঘরে বসে মাদ্রাসাছাত্রী আয়শাকে নিয়ে টিভি দেখা ও তার সঙ্গে কথাবার্তা বলে আসছিল। কিন্তু বিষয়টি তার মা হনুফা বেগম পছন্দ করতেন না। সে আয়শার সঙ্গে কথা বলতে ও পাশাপাশি বসে টিভি দেখতে দেখলেই বকাঝকা করতেন। সর্বশেষ মঙ্গলবার বেলা ১১টার দিকে তার (ছাব্বিরের) মা হনুফা বেগম তাকে ঘরের মধ্যে আয়শার সঙ্গে একান্তে কথা বলতে দেখে বকাঝকা করে উঠানে ধান শুকাতে চলে যান।এ সময় ছাব্বির ক্ষিপ্ত হয়ে আয়শাকে মুখ চেপে ধরে ঘরের পিছনের খালে নিয়ে চুবিয়ে ও শ্বাসরোধ করে হত্যা করে। এ ঘটনা টের পেয়ে যান ছাব্বিরের পিতা ছিদ্দিকুর রহমান মীর। তিনি ছেলেকে বাঁচাতে এবং পুরো ঘটনা ধামাচাপা দিতে রশি দিয়ে আয়শার কোমরে ইট ও কাঁদা মাটি ভরা বালতি বেঁধে লাশ আউয়ার খালে ডুবিয়ে দেন।মামলার তদন্ত কর্মকর্তা পরিদর্শক (তদন্ত)জাফর আহম্মেদ যুগান্তরকে জানান, পিতা-পুত্রের স্বীকারোক্তিমূলক জবানবন্দি আদালতে রেকর্ড করা হয়। এ ছাড়া প্রয়োজনে তাদের কাছ থেকে আরও তথ্য জানার জন্য পরবর্তীকালে আদালতে তাদের বিরুদ্ধে রিমান্ড আবেদন করা হবে।এ দিকে নিখোঁজের ৩০ ঘণ্টা পর বুধবার সন্ধ্যা ৬টায় পুলিশ উপজেলার সৈয়দকাঠি ইউনিয়নের আউয়ার বাজার সংলগ্ন বড় খাল থেকে আয়শা খানমের কোমরে ও পায়ে ইট এবং বালতি বাঁধা লাশ বরিশাল ফায়ার সার্ভিসের ডুবুরি দিয়ে উদ্ধার করে। পরে ময়নাতদন্তের জন্য লাশ বরিশাল শেবাচিম হাসপাতালে পাঠানো হয়।এ ঘটনায় বুধবার রাতে উক্ত মাদ্রাসাছাত্রীর পিতা দুলাল লাহেরী বাদী হয়ে ছাব্বির হোসেন মীর ও পিতা কুটিয়াল ব্যবসায়ী ছিদ্দিকুর রহমান (৪৫) ও ছোট ভাই ফাহাদ মীরের (১৫) নাম উল্লেখ ও কয়েকজনকে অজ্ঞাত আসামি করে থানায় একটি হত্যা মামলা দায়ের করেন।",20/9/2020,country-news
নিখোঁজ মাদ্রাসাছাত্রীর ইট-বালতি বাঁধা লাশ উদ্ধার,"বরিশালের বানারীপাড়ায় নিখোঁজের ৩০ ঘণ্টা পর খাল থেকে আয়েশা খানম (১৩) নামে এক মাদ্রাসাছাত্রীর লাশ উদ্ধার করেছে ফায়ার সার্ভিস কর্মীরা। তার কোমরে ও পায়ে ইট এবং বালতি বাঁধা ছিল।



বুধবার সন্ধ্যা ৬টার দিকে উপজেলার সৈয়দকাঠী ইউনিয়নের আউয়ার বাজার সংলগ্ন বড় খাল থেকে তার লাশ উদ্ধার করা হয়। আয়েশা খানম আউয়ার দাখিল মাদ্রাসার সপ্তম শ্রেণীর ছাত্রী ছিল।এ ঘটনায় সন্দেহজনকভাবে জিজ্ঞাসাবাদের জন্য পার্শ্ববর্তী একই পরিবারের ৪ জনকে আটক করে।আটককৃতরা হলেন- কুটিয়াল ব্যবসায়ী ছিদ্দিকুর রহমান (৪৫) তার স্ত্রী হনুফা বেগম (৪০) ও তার বড় ছেলে ছাবির মীর (১৭) এবং ছোট ছেলে ফাহাদ মীর (১৫)।বানারীপাড়া থানার ওসি (তদন্ত)জাফর আহম্মেদ যুগান্তরকে বলেন, মঙ্গলবার দুপুরের পর থেকে উপজেলার আউয়ার বাজার সংলগ্ন এলাকার বাসিন্দা ও হলুদ-মরিচ বিক্রেতা মো. দুলাল লাহেরীর মেয়ে আয়েশা খানমকে পরিবারের লোকজন বাড়িতে দেখতে না পেয়ে অনেক খোঁজাখুঁজি করে।পরে না পেয়ে এলাকায় মাইকিং করেন। পরদিন সকাল ৯টা পর্যন্ত তারা স্থানীয়ভাবে তার মেয়েকে খুঁজে না পেয়ে থানায় অবহিত করেন। খবর পেয়ে ওই দিন সকাল ১০টায় তিনি ও থানার অফিসার ইনচার্জ শিশির কুমার পাল সহ একদল পুলিশ ঘটনাস্থলে যান।সেখানে গিয়ে তারা সরজমিন তদন্ত করে মাদ্রাসাছাত্রী আয়েশা খানম নিখোঁজ হওয়ার বিষয়টি উদঘাটন করার পাশাপাশি সন্দেহজনকভাবে জিজ্ঞাসাবাদের জন্য পার্শ্ববর্তী একই পরিবারের ৪ জনকে আটক করে। তাদের স্বীকারোক্তিতে লাশ উদ্ধার করা হয়।পুলিশের ধারণা, প্রেমঘটিত কারণে এই হত্যার ঘটনা ঘটতে পারে।
",20/9/2020,country-news
"বানারীপাড়ায় মোটরসাইকেলের লুকিং গ্লাস ভাঙায় মারধর, ২ পুলিশ প্রত্যাহার","বরিশালের বানারীপাড়া উপজেলায় অটোরিকশার ধাক্কায় পুলিশ সদস্যের মোটরসাইকেলের লুকিং গ্লাস ভেঙে ক্ষতিগ্রস্ত হওয়ায় মাহিন্দ্রা-আলফা মালিক সমিতির সহসভাপতি মো. জামাল হোসেনকে মারধর করার অভিযোগ পাওয়া গেছে।



এ ঘটনায় উপপরিদর্শক (এসআই) রিয়াজ হোসেন ও কনস্টেবল শফিকুল ইসলামকে বানারীপাড়া থানা থেকে প্রত্যাহার করে পুলিশলাইনে সংযুক্ত করা হয়েছে।রোববার সন্ধ্যায় জেলা পুলিশের ঊর্ধ্বতন কর্মকর্তাদের নির্দেশে বাখরগঞ্জ সার্কেলের অতিরিক্ত পুলিশ সুপার মো. আনোয়ার সাঈদ সরেজমিন পরিদর্শন শেষে রাত সাড়ে ১১টায় তাদের বরিশাল পুলিশলাইনে সংযুক্ত করার এ নির্দেশ দেন।বানারীপাড়া থানার শিশির কুমার পাল এ বিষয়টি যুগান্তরকে নিশ্চিত করেছেন।তিনি জানান, সোমবার সকালে এসআই রিয়াজ হোসেন ও কনস্টেবল শফিকুল ইসলাম থানা থেকে সিসি নিয়ে বরিশাল পুলিশলাইনে সংযুক্ত হবেন।জানা গেছে, রোববার বিকাল সাড়ে ৩টার দিকে পৌর শহরের ২নং ওয়ার্ডের হাজারীবাড়িসংলগ্ন সড়কের পাশে থানা পুলিশের কনস্টেবল মো. শফিকুল ইসলাম তার ব্যক্তিগত মোটরসাইকেলটি রেখে কথা বলছিলেন। এ সময় সেখানে মাহিন্দ্রা-আলফা মালিক সমিতির সহসভাপতি মো. জামাল হোসেনের একটি সিএনজিচালিত অটোরিকশায় এসে ওই মোটরসাইকেলটির ওপর সজোরে ধাক্কা দেয়। এতে মোটরসাইকেলটি সড়কের ওপর পড়ে লুকিং গ্লাস ভেঙে যায়।এ নিয়ে পুলিশ কনস্টেবল শফিকুল ইসলাম ও মাহিন্দ্রা-আলফা মালিক সমিতির সহসভাপতি মো. জামাল হোসেনের মধ্যে কথা কাটাকাটি ও উত্তেজনার সৃষ্টি হয়।পরে খবর পেয়ে এসআই রিয়াজ হোসেন ঘটনাস্থলে গিয়ে জামাল হোসেনকে আটক করে থানায় নিয়ে যায়। এ সময় তারা দুজনে জামাল হোসেনকে থানার মূলগেটে ও ওয়ারলেস অপারেটরের রুমে নিয়ে বেদম মারধর করে আটক রেখেছেন বলে জেলা পুলিশের ঊর্ধ্বতন কর্মকর্তাদের কাছে অভিযোগ দেয়া হয়।

প্রত্যক্ষদর্শী হিসেবে পৌর শ্রমিক লীগের সভাপতি ও জেলা মাহিন্দ্রা-আলফা শ্রমিক ইউনিয়নের নেতা মো. কালাম মোবাইল ফোনে বরিশাল জেলা পুলিশের ঊর্ধ্বতন কর্মকর্তাদের কাছে এ অভিযোগ করেন।এদিকে এ ঘটনায় বিচারের দাবিতে বরিশাল জেলা মাহিন্দ্রা-আলফা মালিক সমিতির পক্ষ থেকে ওই দিন বিকাল সাড়ে ৪টায় বানারীপাড়া-বরিশাল সড়কে অনির্দিষ্টকালের জন্য মাহিন্দ্রা-আলফা চলাচল বন্ধ ঘোষণা করা হয়।বিচার না পেলে তাদের পক্ষ থেকে পর দিন সকালে বৃহত্তর বরিশালের সড়কে যানবাহন চলাচল বন্ধের আন্দোলনে নামার ঘোষণা দেয়া হয়।এর পর জেলা পুলিশের ঊর্ধ্বতন কর্মকর্তাদের নির্দেশে ওই দিন সন্ধ্যায় বাখরগঞ্জ সার্কেলের অতিরিক্ত পুলিশ সুপার মো. আনোয়ার সাঈদ বানারীপাড়া থানায় সরেজমিন পরিদর্শনে আসেন।এ সময় তিনি আহত মাহিন্দ্রা-আলফা মালিক সমিতির সহসভাপতি মো. জামাল হোসেন ও পৌর শ্রমিক লীগের সভাপতি মো. কালামসহ অভিযুক্ত দুই পুলিশ এবং প্রত্যক্ষদর্শীদের কাছ থেকে পুরো ঘটনাটি জেনে এসআই রিয়াজ হোসেন ও কনস্টেবল শফিকুল ইসলামকে পুলিশলাইনে সংযুক্ত করার ঘোষণা দেন।তার এ ঘোষণায় সন্তুষ্ট হয়ে বরিশাল জেলা মাহিন্দ্রা-আলফা মালিক সমিতির ঘোষিত আন্দোলন প্রত্যাহার করে নেয়ার পাশাপাশি সোমবার সকাল থেকে সড়কে মাহিন্দ্রা-আলফা চলাচল স্বাভাবিক করা হয়।এ সময় থানার অফিসার ইনচার্জ শিশির কুমার পাল, ওসি (তদন্ত) মো. জাফর আহম্মেদ ও জেলা মাহিন্দ্রা-আলফা শ্রমিক ইউনিয়নের নেতৃবৃন্দ উপস্থিত ছিলেন।এ বিষয়ে বরিশাল মাহিন্দ্রা-আলফা মালিক সমিতির সভাপতি মো. দুলাল হোসেন তালুকদার যুগান্তরকে জানান, বানারীপাড়ায় দুই পুলিশ একটি তুচ্ছ ঘটনার জের ধরে মাহিন্দ্রা-আলফা মালিক সমিতির সহসভাপতি মো. জামাল হোসেনকে বেদম মারধর করে গুরুতর আহত করেছে।বর্তমানে তিনি উপজেলা স্বাস্থ্য কমপ্লেক্সে ভর্তি রয়েছেন।দুলাল বলেন, পুলিশ আমাদের কোনো রকম ত্রুটি পেলেই সড়কে মারধর করবে এ বিষয়টি অত্যন্ত দুঃখজনক।এ বিষয়ে বানারীপাড়া থানার ওসি শিশির কুমার পাল যুগান্তরকে জানান, মাহিন্দ্রা-আলফা শ্রমিক নেতা জামাল হোসেনের সঙ্গে দুই পুলিশের ঘটনাটি অনাকাঙ্ক্ষিত ও দুঃখজনক।ঊর্ধ্বতন পুলিশ কর্মকর্তাদের নির্দেশে বাখরগঞ্জ সার্কেলের অতিরিক্ত পুলিশ সুপার মো. আনোয়ার সাঈদ শ্রমিক নেতাদের সঙ্গে আলোচনার মাধ্যমে অভিযুক্ত দুই পুলিশের বিরুদ্ধে প্রয়োজনীয় আইনগত ব্যবস্থা গ্রহণ করেছেন।",20/9/2020,country-news
বানারীপাড়ায় মাস্ক না পরায় ৯৪৮৩৫ টাকা জরিমানা,"বরিশালের বানারীপাড়ায় ১১৮ ব্যক্তি প্রতিষ্ঠানকে ৯৪ হাজার ৮৩৫ টাকা জরিমানা করেছেন ভ্রাম্যমাণ আদালত। করোনা প্রতিরোধে লকডাউন চলাকালে জরুরি প্রয়োজনে ঘরের বাইরে বের হওয়া ব্যক্তিরা মুখে মাস্ক না পরায় ও ব্যবসায়ীরা মানহীন হ্যান্ড স্যানিটাইজারসহ বেশি দামে খাদ্যদ্রব্য বিক্রি করায় এ জরিমানা করা হয়।



করোনা প্রতিরোধে ১৪ মার্চ থেকে এলাকায় লকডাউন ঘোষণা করার পর প্রশাসনের পক্ষ থেকে উপজেলা নির্বাহী কর্মকর্তা শেখ আবদুল্লাহ সাদীদ ও সহকারী কমিশনার (ভূমি) অনুপ দাসের নেতৃত্বে বানারীপাড়া পৌরসভাসহ বন্দরবাজারে পৃথকভাবে ২০টি ভ্রাম্যমাণ আদালত অভিযান চালান।উপজেলা নির্বাহী কর্মকর্তা শেখ আবদুল্লাহ সাদীদ যুগান্তরকে বলেন, করোনা প্রতিরোধে লকডাউন ঘোষণার পর থেকে আমরা বানারীপাড়ায় সাধারণ মানুষের মাঝে ফ্রি হ্যান্ড স্যানিটাইজার ও মাস্ক বিতরণ করি। পাশাপাশি এলাকায় মাইকিংসহ বিভিন্নভাবে গণসচেতনতামূলক প্রচার-প্রচারণা চালিয়েছি। এর পরও যারা মুখে মাস্ক ছাড়া বাইরে বের হয়েছেন এবং সরকারি নির্দেশনা অমান্য করে বাজারে অবৈধ মানহীন হ্যান্ড স্যানিটাইজারসহ বেশি দামে খাদ্যদ্রব্য বিক্রি করেছেন তাদের জরিমানা করা হয়েছে।তিনি বলেন, আমি গত সাড়ে তিন মাসে ৮টি ভ্রাম্যমাণ আদালত পরিচালনা করে ৪৮ হাজার ৬০০ টাকা জরিমানা আদায় করেছি। এছাড়া সহকারী কমিশনার (ভূমি) অনুপ দাস ১২টি ভ্রাম্যমাণ আদালত পরিচালনা করে ৪৬ হাজার ২৩৫ টাকা জরিমানা আদায় করেছেন। ",20/9/2020,country-news
বানারীপাড়ায় মাছের ঘেরের পাশে গাঁজার চাষ,"বরিশালের বানারীপাড়ায় মাছের ঘেরের পাশে গাঁজা চাষের সন্ধান পেয়েছে পুলিশ। এ ঘটনায় মাছের ঘের মালিক ও চাখার ইউনিয়নের ৯নং ওয়ার্ডের সাবেক ইউপি সদস্য হান্নান মৃধার ছেলে সোহেল মৃধাকে গাঁজা গাছের চারা ও গাঁজাসহ আটক করেছে পুলিশ।



বানারীপাড়া থানার ওসি শিশির কুমার পাল যুগান্তরকে জানান, রোববার রাতে গোপন সংবাদের ভিত্তিতে খবর পেয়ে এসআই আসাদুজ্জামান উপজেলার চাখার ইউনিয়নের সোনাহার-সাকরাল গ্রামের সাবেক ইউপি সদস্য হান্নান মৃধার মাছের ঘেরে অভিযান চালান। এ সময় তার ছেলে সোহেল মৃধাকে ৭টি গাঁজার গাছ ও ৫ গ্রাম গাঁজাসহ আটক করা হয়।এ ব্যাপারে এস.আই আসাদুজ্জামান বাদী হয়ে ওই রাতেই তার বিরুদ্ধে মাদক আইনে থানায় একটি মামলা করেন। সোহেল মৃধাকে আদালতে পাঠানো হয়েছে বলে ওসি জানান।",20/9/2020,country-news
"ঈদের নামাজ পড়া নিয়ে আ’লীগ-বিএনপি সংঘর্ষ, আহত ১০","বরিশালের বানারীপাড়ায় ঈদের নামাজ পড়া নিয়ে আওয়ামী লীগ ও বিএনপি নেতাকর্মীদের মধ্যে সংঘর্ষে অন্তত ১০ জন আহত হয়েছেন।



সরকারি নির্দেশ উপেক্ষা করে ঈদের জামায়াত মসজিদের পরিবর্তে ঈদগায় পড়তে চাওয়াকে কেন্দ্র করে রোববার বিকালে এ সংঘর্ষের ঘটনা ঘটে।এ ব্যাপারে উপজেলা আওয়ামী লীগের ধর্মবিষয়ক সম্পাদক অধ্যক্ষ মাওলানা আব্দুল হাইয়ান জানান, শনিবার বিকালে উপজেলা নির্বাহী কর্মকর্তা শেখ আব্দুল্লাহ সাদীদের নির্দেশ অনুযায়ী ঈদের নামাজে সামাজিক দূরত্ব বজায় রাখার জন্য বলা হয়।সেক্ষেত্রে ঈদের নামাজ ঈদগার পরিবর্তে মসজিদে গিয়ে পড়ার জন্য বলা হয়। চাখার ইউনিয়ন পরিষদের চেয়ারম্যান ও উপজেলা আওয়ামী লীগের সহ-সভাপতি খিজির সরদার এলাকায় এই বিষয়টি মাইকিং করে সবাইকে অবহিত করেন।তিনি এলাকাভিত্তিক প্রতিটি মসজিদে মুসল্লি বেশি হলে প্রয়োজনে একাধিক ঈদের জামায়াত পড়ার আহ্বান জানান।রোববার বিকাল সোয়া ৫টার দিকে ওই ইউনিয়নের বড় বৈৎসর গ্রামে তার বাড়ি সংলগ্ন আলাউদ্দিনের মুধি দোকানের সামনে বসে স্থানীয় বিএনপি নেতা বিপ্লব হাওলাদার সরকারী নির্দেশ অমান্য ও কটুক্তি করে সোমবার সকালে ঈদের নামাজ মসজিদের পরিবর্তে ঈদগাহে পড়ার ঘোষণা দেন।এ সময় সেখানে উপস্থিত থাকা আওয়ামী লীগ দলীয় নেতাকর্মীরা এর প্রতিবাদ জানালে বিপ্লব পার্শ্ববর্তী আজাদ মার্কেটে চলে যান।এর প্রায় ৩০ মিনিট পর বিপ্লব মার্কেট থেকে বিএনপি সমর্থিত ৭-৮ জন লোক নিয়ে তার ছোট ভাই মলুহার ইসলামিয়া ফাজিল মাদরাসার অধ্যক্ষ ও উপজেলা মাদরাসা শিক্ষক সংগঠন জমিয়াতুল মোদারেসিনের সম্পাদক মাওলানা মিজানুর রহমানের বাসভবন সংলগ্ন কালভার্টের সামনে বসে ইটপাটকেল নিক্ষেপ করেন।ঘটনা এলাকায় ছড়িয়ে পড়লে দু’পক্ষের মধ্যে সংঘর্ষ শুরু হয়। সংঘর্ষে দু’পক্ষের প্রায় ১০ জন আহত হন। স্থানীয়রা আহতদের উদ্ধার করে প্রথমে চাখার ১০ শয্যা হাসপাতালে প্রাথমিক চিকিৎসা দেয়ার পাশাপাশি ৪ জনকে উপজেলা স্বাস্থ্য কমপ্লেক্সে ও ওয়ার্ড ছাত্রলীগ নেতা মাকসুদুর রহমান বাবুকে গুরুতর আহত অবস্থায় বরিশাল শেবাচিম হাসপাতালে ভর্তি করা হয়।এ ব্যাপারে ওসি শিশির কুমার পাল যুগান্তরকে জানান, তদন্ত পূর্বক প্রয়োজনীয় আইনগত ব্যবস্থা গ্রহণ করা হবে। মামলা দায়ের করার প্রস্তুতি চলছে বলে জানা গেছে।",20/9/2020,country-news
ঘূর্ণিঝড় আম্পান: বানারীপাড়ায় ২৩৭৬টি ঘরবাড়িসহ ব্যাপক ক্ষতি,"বরিশালের বানারীপাড়ায় ঘূর্ণিঝড় আম্পানে ২ হাজার ৩৭৬টি ঘরবাড়ির ক্ষতিগ্রস্ত হওয়ার পাশাপাশি জলোচ্ছ্বাসে ৪০০ পুকুর ও ঘের ডুবে কয়েক কোটি টাকার মাছ ভেসে গেছে।



জানা গেছে, ঘূর্ণিঝড় আম্পানে বানারীপাড়ায় সর্ব শেষ ক্ষয়-ক্ষতির হিসাব অনুযায়ী, একটি পৌরসভাসহ উপজেলার ৮টি ইউনিয়নের মোট ৭৯২টি কাঁচা ঘরবাড়ি সম্পূর্ণ বিধ্বস্ত ও ১ হাজার ৫৮৪টি ঘরবাড়ির আংশিক ক্ষতি হয়েছে।উপজেলা ত্রাণ ও পুনর্বাসন কর্মকর্তা মো. মহসিন হোসেন যুগান্তরকে জানান, ঘূর্ণিঝড় আম্পানের জলোচ্ছ্বাসে ৪০০ পুকুর ও ঘের ডুবে কয়েক কোটি টাকার মাছ ভেসে যাওয়ার পাশাপাশি বোরো ধানসহ ১৫৮ হেক্টর জমির ফসল ও ২৪০ হেক্টর জমির সবজির ব্যাপক ক্ষতি হয়েছে। একইভাবে উপজেলার বিভিন্ন এলাকার গাছপালা ভেঙ্গে যাওয়ার পাশাপাশি কলা ও মৌসুমী ফল আম, লটকন এবং আমড়ার ব্যাপক ক্ষতি হয়েছে। এ ছাড়াও ঘূর্ণিঝড় আম্পানের জলোচ্ছ্বাসে সন্ধ্যা নদীর পানি ৪ থেকে ৫ ফুট বৃদ্ধি পেয়ে বন্দর বাজারের অর্ধশতাধিক গুদামে পানি ডুকে সিমেন্ট ও মুদি দোকানীদের লাখ লাখ টাকার ক্ষতি হয়েছে। বুধবার সন্ধ্যা ৬টার পর ঘূর্ণিঝড় আম্পান আঘাত হানে। এটি থেমে থেকে রাত সোয়া ১০টা পর্যন্ত একটানা চলতে থাকে। এর পর থেকে গভীর রাত পর্যন্ত মাঝে মধ্যে ধমকা হওয়া ও গুঁড়ি গুঁড়ি বৃষ্টি পড়তে থাকে।এ দিকে ঘূর্ণিঝড়ে ক্ষতিগ্রস্ত এলাকা পরিদর্শন করে প্রধানমন্ত্রী শেখ হাসিনার নির্দেশ অনুযায়ী বন্যা দুর্গতদের পাশে থেকে সর্বাত্মক সহযোগিতা করার ঘোষণা দিয়েছেন বানারীপাড়া পৌরসভার মেয়র ও জেলা আওয়ামী লীগের আইন বিষয়ক সম্পাদক অ্যাডভোকেট সুভাষ চন্দ্র শীল। তিনি বৃহস্পতিবার সকালে ঘূর্ণিঝড়ে ক্ষতিগ্রস্ত এলাকা পরিদর্শনের সময় এ ঘোষণা দেন। অপরদিকে বুধবার দুপুরে বানারীপাড়া সদর ইউনিয়নের গাভা ও সলিয়াবাকপুর ইউনিয়নের খেজুরবাড়ি আবাসনের শতাধিক পরিবারকে সামাজিক দূরত্ব বজায় রেখে পার্শ্ববর্তী সাইক্লোন শেল্টারে সরিয়ে নেয়া হয়। ঝড় থেমে যাওয়ার পর সকালে তারা নিজ বাড়িতে ফিরে যান।উপজেলা নির্বাহী কর্মকর্তা শেখ আবদুল্লাহ সাদীদ যুগান্তরকে জানান, ঘূর্ণিঝড় আম্পান মোকাবেলায় জেলা প্রশাসকের কাছ থেকে জরুরি ভিত্তিতে নগদ ২০ হাজার টাকা ২০ মেট্রিক টন ত্রাণের চাল বরাদ্দ পাওয়া গেছে।",20/9/2020,country-news
বানারীপাড়ায় ৪৯৪ মসজিদের ইমাম পেলেন প্রধানমন্ত্রীর ঈদ উপহার,"বরিশালের বানারীপাড়ায় প্রধানমন্ত্রী শেখ হাসিনার ঈদ উপহার ৫ হাজার টাকা করে পেয়েছেন ৪৯৪টি মসজিদের ইমাম।



শুক্রবার দুপুর ২টায় উপজেলা পরিষদ মিলনায়তনে বরিশাল-২ আসনের এমপি ও স্থানীয় সরকার পল্লী উন্নয়ন ও সমবায় সম্পর্কিত সংসদীয় স্থায়ী কমিটির সদস্য মো. শাহে আলম ইমামদের হাতে নগদ ৫ হাজার টাকা করে বিতরণ করেন।উপজেলা নির্বাহী কর্মকর্তা শেখ আবদুল্লাহ সাদীদের সভাপতিত্বে অনুষ্ঠিত সভায় অন্যান্যের মধ্যে উপস্থিত ছিলেন পৌর মেয়র ও জেলা আওয়ামী লীগের আইন বিষয়ক সম্পাদক অ্যাডভোকেট সুভাষ চন্দ্র শীল, থানার ওসি শিশির কুমার পাল, উপজেলা ভাইস-চেয়ারম্যান নুরুল হুদা তালুকদার, উপজেলা আওয়ামী লীগ সহ-সভাপতি অ্যাডভোকেট মাহমুদ হোসেন মাখন, ওয়াহেদুজ্জামান দুলাল, এটিএম মোস্তফা সরদার, সুব্রত লাল কুণ্ডু, মাওলানা আমজাদ হোসেন প্রমুখ।",20/9/2020,country-news
বরিশালে বিআইডব্লিউটিএর কর্মকর্তার পরিবারের ওপর হামলা,"বানারীপাড়ায় জমিসংক্রান্ত পূর্ব-বিরোধের জের ধরে বরিশাল বিআইডব্লিউটিএর সহকারী পরিচালক রিয়াদ হোসেন টুটুল ও তার স্ত্রী, শিশুপুত্র ও বৃদ্ধা মায়ের ওপর হামলা করা হয়েছে।



সোমবার বেলা সাড়ে ১১টার দিকে পৌর শহরের ২নং ওয়ার্ডের বাড়িতে ছোট তার ছোট চাচা আকতার হোসেনের নেতৃত্বে এ হামলায় রিয়াদ হোসেন টুটুলকে গুরুতর জখম করা হয়।উপজেলা ৫০ শয্যা স্বাস্থ্য কমপ্লেক্সে ভর্তি থাকা বরিশাল বিআইডব্লিউটিএর সহকারী পরিচালক রিয়াদ হোসেন টুটুল জানান, সোমবার বেলা সাড়ে ১১টার দিকে ছোট চাচা মো.আকতার হোসেনের নেতৃত্বে ৭-৮ জন লোক তার বসত ঘরে প্রবেশ করে প্রথমে তার ওপর হামলা শুরু করে। এ সময় তাকে রক্ষা করতে এগিয়ে আসা তার স্ত্রী রুবাইদা ইসলাম দোলন (৩৬), শিশু পুত্র জাহিদ হোসেন (১২) ও বৃদ্ধা মা মেহেরুন নেছা বেগমকেও (৬০) আহত করা হয়।পরে এ ঘটনায় রিয়াদ হোসেন টুটুলের স্ত্রী রুবাইদা ইসলাম দোলন বাদী হয়ে ৫ জনের নাম উল্লেখ ও কয়েকজনকে অজ্ঞাত আসামি করে থানায় একটি লিখিত অভিযোগ দেন।বানারীপাড়া থানার ওসি শিশির কুমার পাল অভিযোগ পাওয়ার কথা জানিয়ে যুগান্তরকে বলেন, তদন্তপূর্বক প্রয়োজনীয় আইনগত ব্যবস্থা গ্রহণ করা হবে।",20/9/2020,country-news
কিট সংকটে বরিশালের সেই মা-মেয়ের সংস্পর্শে আসাদের নমুনা নেয়া যাচ্ছে না,"কিট সংকটের কারণে বরিশালের বানারীপাড়ায় করোনাভাইরাসে আক্রান্ত মা-মেয়ের সংস্পর্শে আসা সন্দেহভাজনদের নমুনা সংগ্রহ করা যাচ্ছে না।



বানারীপাড়া উপজেলা স্বাস্থ্য ও পরিবার পরিকল্পনা কর্মকর্তা ডা. কবির হাসান যুগান্তরকে জানান, তার কাছে সীমিত আকারে কয়টি কিট এসেছে তা দিয়ে পর্যাপ্ত নমুনা সংগ্রহ করা সম্ভব হচ্ছে না।তিনি জানান, দুটি গ্রুপে ভাগ হয়ে ১৯ জনের নমুনা সংগ্রহ করে টেস্টের জন্য বরিশাল শেবাচিম হাসপাতালে পাঠিয়েছিলেন। সেখান থেকে রোববার ১১ জনের রিপোর্ট নেগেটিভ এসেছে।প্রসঙ্গত করোনায় আক্রান্ত মা-মেয়ে ১৪ এপ্রিল ছোরাবাদ উপজেলা স্বাস্থ্য ও পরিবার পরিকল্পনা কর্মকর্তা ডা. ফিরোজ কিবরিয়ার কাছে ডায়রিয়ার চিকিৎসা নেন। নাজিরপুর উপজেলার বৈঠাকাটা বাজারের ফার্মেসি থেকে ওষুধ কিনে শেরে বাংলা বাজারের গ্রাম্য ডাক্তার মনির হোসেনের কাছ থেকে ইনজেকশন নেন।১৭ এপ্রিল পুনরায় তারা অসুস্থ হয়ে বানারীপাড়া উপজেলা স্বাস্থ্য কমপ্লেক্সে ভর্তি হওয়ার পর কর্তব্যরত ডাক্তার তাদের নমুনা সংগ্রহ করে পরীক্ষার জন্য বরিশাল শেবাচিম হাসপাতালে পাঠান। ২০ এপ্রিল সকালে তারা বানারীপাড়া স্বাস্থ্য কমপ্লেক্স থেকে পালিয়ে গিয়ে উদয়কাঠী ইউনিয়ন পরিষদ থেকে ত্রাণের চাল নিয়ে বাড়ি যান।২১ এপ্রিল সকাল থেকে দুপুর পর্যন্ত তারা পুনরায় উদয়কাঠী বাজারে প্রকাশ্যে ঘুরে বেড়ান। মা-মেয়ের এই অবাধ ঘোরা-ফেরা কারার কারণে ওইসব এলাকায় তাদের সংস্পর্শে আসা লোকজনের মাঝে করোনা ছড়িয়ে পড়তে পারে বলে বিশেষজ্ঞ চিকিৎসকরা ধারণা করছেন।ডা. কবির হাসান যুগান্তরকে বলেন, মা-মেয়ের সংস্পর্শে আসাদের স্বেচ্ছায় হোম কোয়ারেন্টিনে যাওয়ার পাশাপাশি সন্দেহ ভাজনদের করোনা পরীক্ষা করা উচিত। সে ক্ষেত্রে তারা এ পর্যন্ত ১৯ জনের নমুনা সংগ্রহ করে করোনা পরীক্ষা করা হয়েছে। কিট সংকটের কারণে এখনও অনেকের নমুনা সংগ্রহ করতে পারেননি বলে তিনি জানান।",20/9/2020,country-news
বরিশালে সেই মা-মেয়ের অবাধ চলাফেরায় করোনা ছড়িয়ে পড়ার আশঙ্কা,"বরিশালের বানারীপাড়ায় প্রথম মা ও মেয়ে করোনাভাইরাসে আক্রান্ত হয়েছেন। মঙ্গলবার উপজেলার তেতলা মধুরভিটা গ্রামের মা ও মেয়ে করোনা পরীক্ষার রিপোর্ট পজিটিভ আসে।



তাদের চিকিৎসা দেয়া পিরোজপুরের নেছারাবাদ উপজেলা স্বাস্থ্য কর্মকর্তা ডা. ফিরোজ কিবরিয়া ও শেরেবাংলা বাজারের গ্রাম ডাক্তার মনির হোসেন স্বেচ্ছায় হোম কোয়ারেন্টিনে গেছেন।এ দিকে মা-মেয়ের অবাধ চলাফেরায় করোনা ছড়িয়ে পড়ার আশঙ্কা করা হচ্ছে। ১৪ এপ্রিল থেকে ২১ এপ্রিল পর্যন্ত মা-মেয়ের চিকিৎসা ও ত্রাণ নেয়ার পাশাপাশি এলাকায় অবাধ চলাফেরার সময় তাদের সংস্পর্শে আসা লোকজনের মাঝেও করোনা ছড়িয়ে পড়ার আশঙ্কা দেখা দিয়েছে।স্থানীয় একাধিক সূত্রে জানা গেছে, করোনায় আক্রান্ত মা-মেয়ে ১৪ এপ্রিল নেছারাবাদ উপজেলা স্বাস্থ্য ও পরিবার পরিকল্পনা কর্মকর্তা ডা. ফিরোজ কিবরিয়ার কাছে ডায়রিয়ার চিকিৎসা নেন। পরে নাজিরপুর উপজেলার বৈঠাকাটা বাজারের ফার্মেসি থেকে ওষুধ কিনে বাড়িতে যান। এর পর থেকে তারা শেরেবাংলা বাজারের গ্রাম্য ডাক্তার মনির হোসেনের কাছ থেকে ইনজেকশন নেন।১৭ এপ্রিল তারা পুনরায় অসুস্থ হয়ে পড়ালে পরিবারের লোকজন তাদের সড়কপথে ও সন্ধ্যা নদীর খেয়া পাড় হয়ে বানারীপাড়া উপজেলা স্বাস্থ্য কমপ্লেক্সে নিয়ে যান। সেখানে কর্তব্যরত ডাক্তার তাদের ভর্তি করেন। এ সময় উপজেলা স্বাস্থ্য কর্মকর্তা ডাক্তার কবির হাসান করোনা সন্দেহে তাদের নমুনা সংগ্রহ করে পরীক্ষার জন্য বরিশাল শেবাচিম হাসপাতালে পাঠান।পরে ২০ এপ্রিল সকালে উক্ত মা ও মেয়ে বানারীপাড়া উপজেলা স্বাস্থ্য কমপ্লেক্স থেকে পালিয়ে যান। ওই দিন তারা উদয়কাঠি ইউনিয়ন পরিষদ থেকে ত্রাণের চাল নিয়ে বাড়ি যান এবং এলাকায় সবার কাছে বলে বেড়ান তারা ভালো হয়ে গেছেন। ২১ এপ্রিল সকাল থেকে দুপুর পর্যন্ত তারা উদয়কাঠি ইউনিয়ন পরিষদ সংলগ্ন বাজারে প্রকাশে ঘরে বেড়ান।মা-মেয়ের অবাধ ঘোরা-ফেরা কারার কারণে ১৪ এপ্রিল থেকে ২১ এপ্রিল পর্যন্ত যারা তাদের সংস্পর্শে এসেছেন, তাদেরকে এখনও হোম কোয়ারেন্টিন নিশ্চিত করা হয়নি।এ ব্যাপারে উপজেলা নির্বাহী কর্মকর্তা শেখ আব্দুল্লাহ সাদীদ যুগান্তরকে জানান, তিনি করোনায় আক্রান্ত মা ও মেয়ের সংস্পর্শে যারা এসেছেন, তাদেরকে স্বেচ্ছায় হোম কোয়ারেন্টিনে যাওয়ার অনুরোধ জানিয়ে ফেসবুকে স্ট্যাটাস দিয়েছেন।মঙ্গলবার মা-মেয়ের করোনা পজিটিভ হওয়ায় উপজেলা নির্বাহী কর্মকর্তা শেখ আবদুল্লাহ সাদীদ ওই এলাকা লকডাউন ঘোষণা করেন। পরে ওই দিন বিকালে মধুরভিটার বাড়ি থেকে মা-মেয়েকে উদ্ধার করে বরিশাল শেবাচিম হাসপাতালের আইসোলেশনে পাঠানো হয়।এ সময় স্বাস্থ্যকর্মী ও পুলিশ প্রশাসনের উপস্থিতি টের পেয়ে গৃহকর্তা ও তার ছেলে অন্যত্র পালিয়ে যায়। বৃহস্পতিবার পর্যন্ত তাদের অবস্থান নিশ্চিত করা যায়নি বলে ওই ইউনিয়নের ভারপ্রাপ্ত চেয়ারম্যান মো. জাকির হোসেন জানান।এ ব্যাপারে উপজেলা স্বাস্থ্য ও পরিবার পরিকল্পনা কর্মকর্তা ডাক্তার কবির হাসান যুগান্তরকে বলেন, টেস্ট রিপোর্টে মা ও মেয়ের করোনার পজিটিভ হওয়ায় মঙ্গলবার বিকালে তাদেরকে উদ্ধার করে বরিশাল শেবাচিম হাসপাতালের আইসোলেশনে পাঠানো হয়েছে। এর পর গত দুদিনে ওই এলাকার ১৮ জনের নমুনা সংগ্রহ করা হয়েছে। এ ছাড়া কিট সংকটের কারণে গ্রাম্য ডাক্তার মনিরসহ সন্দেহভাজন আরও অনেকের নমুনা সংগ্রহ করা সম্ভব হয়নি বলেও তিনি জানান।",20/9/2020,country-news
"না’গঞ্জ থেকে বরিশাল আসা মা-মেয়ে করোনায় আক্রান্ত, পালাল বাবা","বরিশালের বানারীপাড়ায় নারায়ণগঞ্জ থেকে আসা মা ও মেয়ে করোনাভাইরাসে আক্রান্ত হয়েছেন। এ খবর শুনে মেয়েটির বাবা বাড়ি থেকে পালিয়ে গেছেন।



মা ও মেয়ের কোভিড-১৯ পজিটিভ রিপোর্ট আসায় উপজেলার তেতলা মধুরভিটা গ্রাম লকডাউন ঘোষণা করেছে উপজেলা প্রশাসন।মঙ্গলবার বিকালে উপজেলা নির্বাহী কর্মকর্তা শেখ আব্দুল্লাহ সাদীদ উদয়কাঠি ইউনিয়নের তেতলা মধুরভিটা এলাকা লকডাউন ঘোষণা করেন।অপরদিকে করোনায় আক্রান্ত মা ও মেয়ের খবর শুনে গৃহকর্তা বাড়ি ছেড়ে অন্যত্র পালিয়ে গেছেন। তবে তাদের সংস্পর্শে আসা লোকজনকে হোম কোয়ারেন্টিন নিশ্চিত করা হয়নি।এ ব্যাপারে স্থানীয় একাধিক সূত্রে জানা গেছে, সম্প্রতি নারায়ণগঞ্জ থেকে উপজেলার উদয়কাঠি ইউনিয়নে আসেন মা ও মেয়ে। করোনার উপসর্গ নিয়ে নেছারাবাদ উপজেলা স্বাস্থ্য কমপ্লেক্সে চিকিৎসা নিয়ে বাড়িতে যান। সেখান থেকে ১৭ এপ্রিল বানারীপাড়া উপজেলা ৫০ শয্যা স্বাস্থ্য কমপ্লেক্সে চিকিৎসা নিতে আসেন।এ সময় সেখানে কর্তব্যরত ডাক্তার তাদের করোনায় আক্রান্ত সন্দেহে নমুনা সংগ্রহ করে বরিশাল শেবাচিম হাসপাতালে টেস্টে পাঠান এবং উপজেলা স্বাস্থ্য কমপ্লেক্সের আইসোলেশনে ভর্তি রাখেন।২০ এপ্রিল ভোরে সেখান থেকে তারা পালিয়ে যান। ওই দিন দুপুরে তারা উদয়কাঠি ইউনিয়ন পরিষদ থেকে ত্রাণের চাল নিয়ে বাড়ি যান। এর পর থেকে মঙ্গলবার দুপুর পর্যন্ত তারা উদয়কাঠি বাজারসহ এলাকায় ঘুরে বেড়ান। এ ক্ষেত্রে তাদের সংস্পর্শে আসা লোকজনের হোম কোয়ারেন্টিন নিশ্চিত করা হয়নি।এ ব্যাপারে উপজেলা স্বাস্থ্য ও পরিবার পরিকল্পনা কর্মকর্তা ডাক্তার কবির হাসান যুগান্তরকে বলেন, মা ও মেয়ের শরীরে করোনার উপসর্গ পাওয়ায় তাদের আইসোলেশনে ভর্তি রাখার পাশাপাশি তাদের নমুনা সংগ্রহ করে টেস্টে বরিশাল শেবাচিম হাসপাতালে পাঠানো হয়। ২০ এপ্রিল ভোরে তারা হাসপাতাল থেকে পালিয়ে যায়। মঙ্গলবার তাদের রেজাল্ট পজিটিভ আসায় বিকালে তাদের তেতলা মধুরভিটার বাড়ি থেকে উদ্ধার করে বরিশাল শেবাচিম হাসপাতালের আইসোলেশনে পাঠানো হয়।এ ব্যাপারে উপজেলা নির্বাহী কর্মকর্তা শেখ আবদুল্লাহ সাদীদ যুগান্তরকে জানান, উপজেলার উদয়কাঠি ইউনিয়নের তেতলা মধুরভিটা গ্রামের মা ও মেয়ে করোনায় আক্রান্ত হওয়ায় পুরো এলাকা লকডাউন করা হয়েছে। তবে মেয়েটির বাবা বাড়ি থেকে পালিয়ে গেছেন।",20/9/2020,country-news
বরিশালে কাবিখার সাড়ে ৭ টন চালসহ আ’লীগ নেতা গ্রেফতার,"দেশব্যাপী করোনা পরিস্তিতির মধ্যে বরিশালের বানারীপাড়ায় কাজের বিনিময়ে খাদ্য (কাবিখা) প্রকল্পের সাড়ে ৭ টন চালসহ এক আওয়ামী লীগ নেতাকে গ্রেফতার করেছেন ভ্রাম্যমাণ আদালত।



পরে তাকে ৬ মাসের বিনাশ্রম কারাদণ্ড দিয়েছেন নির্বাহী ম্যাজিস্ট্রেট ইউএনও শেখ আবদুল্লাহ সাদিদ। গ্রেফতারকৃত ওই আওয়ামী লীগ নেতার নাম একেএম ইউসুফ আলী। তিনি উপজেলা আওয়ামী লীগের সহসভাপতি।জানা গেছে, শুক্রবার দুপুরে ভ্রাম্যমাণ আদালাতের নির্বাহী ম্যাজিস্ট্রেট শেখ আবদুল্লাহ সাদিদ বানারীপাড়া উত্তরপাড় বাজারে অভিযান চালান। এসময় ইউসুফ আলীর আড়ত থেকে সলিয়াবাদপুর ইউনিয়নের ধারালিয়া এলাকার একটি কাবিখা প্রকল্পের সাড়ে ৭ টন চাল জব্দ করেন। পরে তাকে গ্রেফতার করে ৬ মাসের বিনাশ্রম কারাদণ্ড দেন ইউএনও। ",20/9/2020,country-news
গৌরনদীর খালে ইজিবাইক চালকের মুখ বাঁধা লাশ,"ইজিবাইকসহ নিখোঁজের আট দিন পর বরিশালের গৌরনদীতে খালের মধ্যে থেকে মুখ বাঁধা ভাসমান অবস্থায় মামুন রাঢী (২৯) নামের এক ইজিবাইক চালকের অর্ধগলিত লাশ উদ্ধার করেছে পুলিশ।



বুধবার দুপুর দেড়টার দিকে গৌরনদী উপজেলার বার্থী তাঁরা মাধ্যমিক বিদ্যালয় সংলগ্ন বরিশাল-ঢাকা মহাসড়কের পাশের খাল থেকে ওই ইজিবাইক চালকের ভাসমান লাশ উদ্ধার করা হয়। তবে ছিনতাইকৃত ইজিবাইক উদ্ধার হয়নি।মামুন রাঢী পার্শ্ববর্তী উজিরপুর উপজেলার উত্তর মোরাকাঠী গ্রামের আ. ছালাম রাঢীর ছেলে। মামুন উপজেলার বাটাজোর এলাকায় অন্তঃসত্ত্বা স্ত্রীকে নিয়ে ভাড়া বাড়িতে থাকতেন।গৌরনদী মডেল থানার ওসি গোলাম ছরোয়ার জানান, বরিশাল-ঢাকা মহাসড়কের গৌরনদীর বার্থী তাঁরা মাধ্যমিক বিদ্যালয়ের সম্মুখে খালে কচুরিপানার মধ্যে অর্ধগলিত ভাসমান লাশ দেখে বুধবার দুপুর ১টার দিকে স্থানীয়রা থানা পুলিশকে খবর দেয়। পুলিশ ঘটনাস্থলে গিয়ে যুবকের অর্ধগলিত লাশ উদ্ধার করে। দুপুর ২টার দিকে মামুন রাঢীর স্বজনরা লাশ দেখে শনাক্ত করেন। ময়নাতদন্তের জন্য মামুনের লাশ বরিশাল মর্গে প্রেরণ করা হয়েছে। এ ঘটনায় গৌরনদী মডেল থানায় হত্যা মামলা দায়ের করা হয়েছে।দুর্বৃত্তরা কোনো অজ্ঞাত স্থানে বসে মুখ বেঁধে ইজিবাইক চালককে হত্যা করে রাস্তার পাশের খালে ফেলে গেছে বলে প্রাথমিকভাবে ধারণা করা হচ্ছে বলে ওসি গোলাম ছরোয়ার জানান।পারিবারিক সূত্রে জানা গেছে, গত ১৯ আগস্ট রাত ৯টার দিকে গৌরনদী উপজেলার বাটাজোর থেকে মামুন তার নিজস্ব ইজিবাইকে যাত্রী নিয়ে ভূরঘাটার দিকে আসে। এরপর থেকে সে নিখোঁজ হয়। নিখোঁজের একদিন পর গত ২০ আগস্ট মামুনের বাবা ছালাম রাঢী বাদী হয়ে উজিরপুর মডেল থানায় সাধারণ ডায়েরি করেন।",20/9/2020,country-news
স্বামীকে বাঁচাতে গিয়ে শ্লীলতাহানির শিকার স্ত্রী,"বরিশালের গৌরনদীতে প্রতিপক্ষের হামলায় রক্তাক্ত জখম হওয়া স্বামীকে বাঁচাতে গিয়ে হামলাকারীদের হাতে শ্লীলতাহানির শিকার হয়েছেন আফসানা আক্তার (৪১) নামের এক গৃহবধূ।



স্থানীয়রা দম্পতিদের উদ্ধার করে উপজেলা স্বাস্থ্য কমপ্লেক্সে ভর্তি করেছেন। এ ব্যাপারে গৌরনদী মডেল থানায় একটি লিখিত অভিযোগ দায়ের করা হয়েছে।উপজেলা স্বাস্থ্য কমপ্লেক্সে চিকিৎসাধীন রোকন হাওলাদার (৪৭) জানান, তার নানা কুড়িরচর গ্রামের বাসিন্দা রেয়াজ উদ্দিন হাওলাদারের পুত্র সন্তান না থাকায় তার (রেয়াজ উদ্দিন) সম্পত্তি মুসলিম আইন অনুযায়ী রেয়াজ উদ্দিনের ভাইয়ের ছেলেদের মাঝে বণ্টন করে দেয়া হয়। এরপর অবশিষ্ট সম্পত্তি তার (রেয়াজ উদ্দিনের) পাঁচ কন্যার মাঝে বণ্টন করা হয়েছে। পরবর্তীতে ওই সম্পত্তি রোকন তার খালাদের কাছ থেকে সাবকবলা দলিলমূলে ক্রয় করে দীর্ঘদিন যাবত বসতবাড়ি করে ভোগদখল করে আসছেন। এ নিয়ে তার (রোকন) দূরসম্পর্কীয় মামাতো ভাইদের সঙ্গে দীর্ঘদিন থেকে বিরোধ চলে আসছে।তিনি আরও জানান, পূর্বে একাধিকবার ওই সম্পত্তি জোরপূর্বক দখল করতে গিয়ে ব্যর্থ হয় প্রতিপক্ষরা। তারই ধারাবাহিকতায় গত ১৭ আগস্ট ওই সম্পত্তি দখল করার জন্য তাকে পরিকল্পিতভাবে হত্যার উদ্দেশ্যে প্রতিপক্ষ হাসান হাওলাদারের নেতৃত্বে ১০-১২ জন তাদের বাড়িতে হামলা চালিয়ে তাকে (রোকন হাওলাদার) পিটিয়ে গুরুতর জখম করে। এ সময় তাকে বাঁচাতে এগিয়ে এলে তার স্ত্রী আফসানা আক্তারকে শ্লীলতাহানি ঘটিয়ে মারধর করে।রোকন হাওলাদার আরও জানান, বিষয়টি ভিন্ন খাতে প্রবাহিত করার জন্য প্রতিপক্ষের লোকজন নাটকীয়ভাবে হাসপাতালে ভর্তি হয়ে তাদের বিরুদ্ধে থানায় পাল্টা একটি অভিযোগ দায়ের করেছে।অভিযোগের তদন্তকারী কর্মকর্তা শরিকল তদন্ত কেন্দ্রের ইনচার্জ অলিউল ইসলাম জানান, এ ঘটনায় উভয়পক্ষই থানায় লিখিত অভিযোগ দায়ের করেছে। অভিযোগের তদন্তসাপেক্ষে পরবর্তী ব্যবস্থা গ্রহণ করা হবে।",20/9/2020,country-news
বরিশালে সড়কে প্রাণ হারালেন ২ জন,"বরিশালের গৌরনদী উপজেলায় পিকআপভ্যানচাপায় দুজন নিহত হয়েছেন। এ সময় আহত হয়েছেন আরও একজন।



মঙ্গলবার রাতে গৌরনদী উপজেলা স্বাস্থ্য কমপ্লেক্সে চিকিৎসাধীন থেকে তাদের মৃত্যু হয়।এর আগে বিকালে উপজেলার ইল্লা এলাকায় এ দুর্ঘটনা ঘটে।নিহতরা হলেন- উপজেলার ইল্লা এলাকার বাসিন্দা বারেক বেপারি (৬০) ও ডাসা থানার পূর্ব পুয়ালি এলাকার লিপি আক্তার (৩০)।গৌরনদী হাইওয়ে থানার ওসি মো. মুজাহিদুল ইসলাম জানান, বিকালে ওই তিনজন মহাসড়কের পাশে বসে পাট থেকে আঁশ ছড়ানোর কাজে ব্যস্ত ছিলেন। বরিশাল থেকে ফরিদপুরগামী একটি পিকআপভ্যান নিয়ন্ত্রণ হারিয়ে তাদের চাপা দেয়।আহতদের উদ্ধার করে গৌরনদী উপজেলা স্বাস্থ্য কমপ্লেক্সে নিলে রাতে বারেক ও লিপির মৃত্যু হয়।দুর্ঘটনার পর পিকআপভ্যানটি জব্দ করা হলেও এর চালক ও সহযোগী পলাতক রয়েছেন।",20/9/2020,country-news
"অপহরণের পর ৭ দিন আটকে রেখে স্কুলছাত্রীকে ধর্ষণ, গ্রেফতার ৩","বরিশালের গৌরনদীতে অপহরণ করে ৭ দিন আটকে রেখে এক স্কুলছাত্রীকে (১৩) ধর্ষণ করার অভিযোগ পাওয়া গেছে। এ ঘটনায় ৩ জনকে গ্রেফতার করা হয়েছে।



এ ব্যাপারে মাদারীপুর জেলার কালকিনি উপজেলার ওই স্কুলছাত্রীর মা বাদী হয়ে ৫ জনকে আসামি করে শুক্রবার সকালে গৌরনদী থানায় একটি অপহরণ ও ধর্ষণ মামলা দায়ের করেন।পুলিশ মামলার প্রধান আসামি উজিরপুর উপজেলা সদরের রাজমিস্ত্রি আ. রহমান ওরফে পলাশ হাওলাদার (২৫), তার ভাই মিজানুর হাওলাদার (২৩), ভগ্নীপতি মোবারক শিকদারকে (৩১) গ্রেফতার করেছে।মামলার তদন্তকারী কর্মকর্তা ও গৌরনদী থানার এসআই আরিফুল ইসলাম মামলার বরাত দিয়ে জানান, গত ২ রমজান মোবাইল ফোনের মিস কলের মাধ্যমে উজিরপুর উপজেলা সদরের মৃত শামচুল হক হাওলাদারের ছেলে রাজমিস্ত্রি আ. রহমান ওরফে পলাশ হাওলাদারের সঙ্গে কালকিনি উপজেলার পঞ্চম শ্রেণির ছাত্রীর (১৩) প্রেমের সম্পর্ক গড়ে উঠে।পলাশ হাওলাদার ১২ জুন দুপুরে মোবাইল ফোনে ওই ছাত্রীকে গৌরনদী বাসস্ট্যান্ডে ডেকে আনেন। গৌরনদী বাসস্ট্যান্ড থেকে ওইদিন দুপুর সাড়ে ১২টার দিকে পলাশ হাওলাদারের নেতৃত্বে ২ সহযোগী জোরপূর্বক ওই স্কুলছাত্রীকে একটি ইজিবাইকে তুলে অপহরণ করে নিয়ে যায়। এরপর ওই স্কুলছাত্রীকে বিভিন্ন স্থানে আটকে রেখে ধর্ষণ করে পলাশ।অপহৃতার স্বজনরা খোঁজ-খবর নিয়ে উজিরপুর থানায় অভিযোগ করে। উজিরপুর থানা পুলিশ বৃহস্পতিবার দিবাগত রাতে অভিযান চালিয়ে অভিযুক্ত পলাশ, মিজানুর ও মোবারককে আটক করে কালকিনি থানা পুলিশের কাছে সোপর্দ করে।শুক্রবার দুপুরে বরিশাল অতিরিক্ত চিফ জুডিশিয়াল ম্যাজিস্ট্রেট আদালতে তাদের সোপর্দ করা হয়। আদালতের বিচারক তাদেরকে কারাগারে প্রেরণ করেন বলে তদন্তকারী কর্মকর্তা এসআই আরিফুল ইসলাম জানান। ডাক্তারি পরীক্ষার জন্য ওই ছাত্রীকে শুক্রবার দুপুরে বরিশাল শেরেবাংলা মেডিকেল কলেজ হাসপাতালে ও ২২ ধারায় জবানবন্দি দেয়ার জন্য বরিশাল আদালতে প্রেরণ করা হয়েছে।",20/9/2020,country-news
ইয়েলো জোন গৌরনদীতে অঘোষিত লকডাউন,"পার্শ্ববর্তী কালকিনি উপজেলা রেড জোন চিহ্নিত হওয়ায় বরিশালের গৌরনদীতে অঘোষিত লকডাউন শুরু হয়েছে। উপজেলায় প্রবেশের স্থল ও নৌপথের বিভিন্ন স্পটে থানা পুলিশ বৃহস্পতিবার সকাল থেকে চেকপোস্ট বসিয়ে জনসাধারণ ও যানবাহন চলাচল বন্ধ করে দিয়েছে।



করোনাভাইরাস সংক্রমণ প্রতিরোধে গৌরনদী উপজেলা ইয়েলো জোন চিহ্নিত হচ্ছে। উপজেলার বিভিন্ন এলাকায় সম্প্রতি এক সংবাদিকসহ ২৯ জন করোনাভাইরাসে আক্রান্ত হয়েছেন এবং একজন মৃত্যুবরণ করেছেন।উপজেলা করোনাভাইরাস প্রতিরোধ কমিটি সদস্য সচিব ও উপজেলা স্বাস্থ্য ও পরিবার পরিকল্পনা কর্মকর্তা ডা. সায়্যিদ মো. আমরুল্লাহ জানান, করোনা পরীক্ষার জন্য এ পর্যন্ত ৪০৬ জনের নমুনা সংগ্রহ করা হয়েছে। এর মধ্যে ২৯ জনের শরীরে করোনা শনাক্ত হয়েছে। তাদের মধ্যে বাটাজোর ইউনিয়নে একজন মারা গেছেন। সুস্থ হয়েছেন ৫ জন। অন্য জেলা ও উপজেলায় আশ্রয় নিয়েছেন ৫ করোনা রোগী।স্বাস্থ্য মন্ত্রণালয়ের নির্দেশে জেলা সিভিল সার্জন থেকে প্রাপ্ত চিঠিতে গৌরনদী উপজেলাকে ইয়েলো জোন হিসেবে উল্লেখ করা হয়েছে বলে ডা. সায়্যিদ জানান।উপজেলা নির্বাহী কর্মকর্তা ইসরাত জাহান বলেন, জেলা প্রশাসন থেকে জোন ঘোষণার কোনো চিঠি এখনও আমরা হাতে পাইনি। জোন ঘোষণার কোনো চিঠি পাওয়া গেলে তাৎক্ষণিক তা ঘোষণা করা হবে এবং বিষয়টি স্থানীয় সাংবাদিকদের জানিয়ে দেয়া হবে।গৌরনদী মডেল থানার পরিদর্শক (তদন্ত) মাহাবুবুর রহমান জানান, পার্শ্ববর্তী মাদারীপুর জেলার কালকিনি পৌর এলাকা রেড জোন চিহ্নিত হয়েছে। তাই গৌরনদী উপজেলার জনসাধারণের নিরাপত্তার কথা চিন্তা করে গৌরনদীর সীমান্তবর্তী স্থলপথ ও নৌপথের বিভিন্ন স্পটে চেক পোর্ট বসিয়ে লোকজন ও যানবাহন চলাচল বন্ধ করে দিয়েছে পুলিশ।",20/9/2020,country-news
গৌরনদীতে মৃত গার্মেন্টস শ্রমিকের সৎকার করলেন চেয়ারম্যান,"ঢাকা থেকে করোনার উপসর্গ নিয়ে গ্রামের বাড়িতে এসে মারা যাওয়া ব্যক্তির লাশ সৎকারে পরিবারের সদস্য কিংবা গ্রামের কেউ এগিয়ে আসেননি।



খবর পেয়ে বুধবার বেলা ১১টার দিকে উপজেলা প্রশাসনের সার্বিক সহযোগিতায় লাশ সৎকার করেছেন বরিশালের গৌরনদী উপজেলার মাহিলাড়া ইউপির চেয়ারম্যান ও উপজেলা আওয়ামী লীগের সাবেক যুগ্ম-সম্পাদক সৈকত গুহ পিকলু এবং তার করোনা প্রতিরোধ টিমের সদস্যরা।মৃতের পরিবারের সদস্যদের বরাত দিয়ে ইউপি চেয়ারম্যান সৈকত গুহ পিকলু জানান, পার্শ্ববর্তী বাটাজোর ইউনিয়নের চন্দ্রহার গ্রামের অজিত কুমার বৈদ্যের পুত্র গার্মেন্টস শ্রমিক নির্মল বৈদ্য (৪৮) করোনার উপসর্গ নিয়ে সোমবার ঢাকা থেকে সরাসরি বরিশাল শেরেবাংলা মেডিকেল কলেজ হাসপাতালের করোনা ল্যাবে নমুনা দিয়ে চন্দ্রহার গ্রামের বাড়িতে আসেন। তিনি নিজ বাড়িতে হোম কোয়ারেন্টিনে ছিলেন। বুধবার সকালে তিনি মারা যান।করোনার উপসর্গ নিয়ে নির্মল বৈদ্যর মৃত্যুর বিষয়টি ছড়িয়ে পড়লে পুরো এলাকায় আতঙ্ক ছড়িয়ে পরে। ফলে তার লাশ সৎকারে পরিবারের সদস্যসহ ওই ইউনিয়নের কেউ এগিয়ে আসেননি।সৈকত গুহ পিকলু জানান, বিষয়টি উপজেলা নির্বাহী অফিসার ইসরাত জাহানের মাধ্যমে জানতে পেরে উপজেলা প্রশাসনের সার্বিক সহযোগিতায় তিনিসহ মাহিলাড়া ইউনিয়ন করোনা প্রতিরোধ কমিটির সদস্য সুজিত কুমার দাস, অমল হাজারী, পলাশ মণ্ডল, গ্রাম পুলিশ জসিম বেপারী বুধবার দুপুরে লাশ সৎকার করেছেন।উপজেলা নির্বাহী অফিসার ইসরাত জাহান বলেন, ইউপি চেয়ারম্যান সৈকত গুহ পিকলুসহ লাশ সৎকারে যাওয়া সব সদস্যকে উপজেলা প্রশাসনের পক্ষ থেকে ব্যক্তিগত সুরক্ষা সরঞ্জাম প্রদান করা হয়েছে।",20/9/2020,country-news
গৌরনদীতে সাংবাদিক করোনায় আক্রান্ত,"বরিশালের গৌরনদী উপজেলা প্রেস ক্লাবের সাবেক সভাপতি মো. গিয়াস উদ্দিন মিয়া করোনাভাইরাসে আক্রান্ত হয়েছেন। ওই সাংবাদিকের গ্রামের বাড়িসহ আশপাশের ৮টি বাড়ি বুধবার বিকালে লকডাউন করেছে উপজেলা প্রশাসন।



এ ছাড়া সংবাদ সংগ্রহ করার সময় তার সংস্পর্শে আসা ব্যক্তি ও সহকর্মীদের হোম কোয়ারেন্টিনে থাকার জন্য নির্দেশ দিয়েছে প্রশাসন। বুধবার বিকাল ৫টার দিকে উপজেলা নির্বাহী কর্মকর্তা ইসরাত জাহান বিষয়টি নিশ্চিত করেছেন।উপজেলা স্বাস্থ্য ও পরিবার পরিকল্পনা কর্মকর্তা ডা. সায়্যিদ মো. আমরুল্লাহ জানান, গত ২৭ মে গৌরনদী উপজেলা স্বাস্থ্য কমপ্লেক্সের মেডিকেল টিম সাংবাদিক গিয়াস উদ্দিন মিয়ার নমুনা সংগ্রহ করে ঢাকা আইইডিসিআরে পাঠায়। ওই নমুনা পরীক্ষার রিপোর্টে তার করোনা পজিটিভ শনাক্ত হয়। বুধবাব দুপুরে মোবাইল ফোনের ম্যাসেজের মাধ্যমে বিষয়টি ইউএনও এবং তাকে অবহিত করা হয়।তিনি জানান, ওই সাংবাদিকের শরীরে করোনার কোনো উপসর্গ নেই। সাংবাদিক গিয়াস বর্তমানে নিজ বাড়িতে হোম আইসোলেশনে রয়েছেন। কটকস্থল গ্রামে তার বাড়িসহ আশপাশের ৮টি বাড়ি লকডাউন করেছে উপজেলা প্রশাসন।এ ছাড়া সংবাদ সংগ্রহ করার সময় তার সংস্পর্শে আসা ব্যক্তি ও সহকর্মীদের হোম কোয়ারেন্টিনে থাকার নির্দেশ দিয়েছেন ইউএনও ইসরাত জাহান।",20/9/2020,country-news
বরিশালে নাতীর লাঠির আঘাতে নানী খুন,"বরিশালের গৌরনদীতে নাতীকে আম দেয়ার ঘটনাকে কেন্দ্র করে অপর নাতীর লাঠির আঘাতে নানী জরিনা বেগম (৬৫) খুন হয়েছেন। সোমবার সন্ধ্যা সাড়ে ৭টার দিকে উপজেলার বড়দুলালী গ্রামে এ ঘটনা ঘটে। নিহত জরিনা বেগম ওই গ্রামের সাহেব আলী বেপারীর বিধবা স্ত্রী।



প্রত্যক্ষদর্শীরা জানায়, উপজেলার বড়দুলালী গ্রামের বিধবা জরিনা বেগমের ৬ কন্যা সন্তান রয়েছে। বিধবা জরিনা তার ছোট মেয়ে লাইজু বেগমকে বিয়ে দিয়ে বাড়িতে ঘরজামাই রাখেন। জরিনার ছোট মেয়ে লাইজু বেগম বাবার বাড়ির গাছের আম পেড়ে সোমবার সকালে খালাতো ভাইয়ের মেয়ে ইয়ামিন খানমকে (১৩) দেয়। বিষয়টি লাইজুর সহোদর বোন ফাতেমা বেগম জানতে পেরে সোমবার সন্ধ্যায় সাড়ে ৭টার দিকে বাবার বাড়ি এসে তাকে (ফাতেমা) কেন ভাগের আম দেয়া হলো না বোন লাইজুর কাছে জিজ্ঞাসা করেন। এ নিয়ে তখন ফাতেমা ও তার ছেলে বাচ্চু বেপারীর সঙ্গে লাইজুর বাকবিতণ্ডা বাধে। এক পর্যায়ে উভয়ের মধ্যে ধাক্কাধাক্কি ও হাতাহাতির ঘটনা ঘটে। এ সময় বাচ্চু বেপারী লাঠি দিয়ে খালা লাইজু বেগমকে আঘাতের চেষ্টা করে। এ সময় নাতী বাচ্চুর লাঠির আঘাতে সংঘর্ষ থামাতে আসা নানী জরিনা বেগম মাটিতে লুটিয়ে পড়ে ঘটনাস্থলে নিহত হন।গৌরনদী মডেল থানার ওসি গোলাম ছরোয়ার জানান, সংঘর্ষ থামাতে এসে ধাক্কায় বিধবা জরিনা বেগম মাটিতে পড়ে ঘটনাস্থলে নিহত হন। খবর পেয়ে রাত ১০টার দিকে জরিনার লাশ উদ্ধার করে ও জিজ্ঞাসাবাদের জন্য লাইজুকে থানায় আনা হয়েছে। এ ব্যাপারে হত্যা মামলা দায়েরের প্রস্তুতি চলছে। ",20/9/2020,country-news
গৌরনদীতে ২ গরুচোর গ্রেফতার,"বরিশালের গৌরনদীতে ২ গরুচোরকে গ্রেফতার করেছে পুলিশ। গ্রেফতারকৃতরা হল উপজেলার তারাকুপি গ্রামের মৃত গঞ্জেরালী খানের ছেলে সিদ্দিক খান (৪০), বার্থী গ্রামের আ. রাজ্জাক ফকিরের ছেলে শহিদুল ফকির (৩৫)। শুক্রবার সন্ধ্যা ৬টার দিকে তারাকুপি গ্রাম থেকে তাদের গ্রেফতার করা হয়।
গৌরনদী মডেল থানার ওসি গোলাম ছরোয়ার জানান, সংঘবদ্ধ একদল চোর বার্থী গ্রামের মন্নান লস্করের গোয়ালঘর থেকে গত ১৮ মে দিবাগত গভীর রাতে ৪ লক্ষাধিক টাকা মূল্যের ৪টি গরু চুরি করে নিয়ে গেছে। মোবাইল ফোন আলাপের সূত্র ধরে গ্রামবাসী গরু চুরির সন্দেহে সিদ্দিক খানকে আটক করে এ দিন সন্ধ্যায় থানা পুলিশের কাছে সোপর্দ করে। সিদ্দিকের স্বীকারোক্তি অনুযায়ী শহিদুলকে গ্রেফতার করে পুলিশ।
এ ব্যাপারে গরুর মালিক মন্নান বাদী হয়ে আটককৃত ওই দুই চোরের নাম উল্লেখসহ অজ্ঞাতনামা চোরদের আসামি করে রাতে থানায় একটি মামলা দায়ের করেছেন। 
সূত্র জানায়, সংঘবদ্ধ একদল গরুচোর গত এক বছরে বার্থী গ্রামের ছালাম মাতুব্বর, আজিজ ফকির, ফারুক বেপারী, মন্নান লস্কর, ইল্লা গ্রামের মোস্তফা ঘরামীর গোয়ালঘর থেকে ১৬ লক্ষাধিক টাকা মূল্যের ১৫টি গরু চুরি করেছে।



",20/9/2020,country-news
ঘুড়ি উড়াতে গিয়ে চারতলার ছাদ থেকে পড়ে মাদ্রাসাছাত্রের মৃত্যু,"বরিশালের গৌরনদীতে ঘুড়ি উড়াতে গিয়ে চারতলার ছাদ থেকে নিচে পড়ে রাহাত শিকদার (১০) নামের এক মাদ্রাসাছাত্র মারা গেছে।



শুক্রবার ঢাকা মেডিকেল কলেজ হাসপাতালে চিকিৎসাধীন তার মৃত্যু হয়। রাহাত শিকদার উপজেলার টরকী বন্দরের কাপড়ের ব্যবসায়ী হায়দার শিকদারের ছেলে। সে সুন্দরদী নূরানী ও দারুল কুরআন মাদ্রাসার দ্বিতীয় শ্রেণির ছাত্র। নিহতের বাবা হায়দার শিকদার জানান, টরকী বন্দরসংলগ্ন তার চারতলা ভবনের ছাদে তার ছেলে রাহাত ও ভাতিজা রিফাত শিকদার বুধবার সকাল ১০টার দিকে ঘুড়ি উড়াতে যায়। ঘুড়ি উড়ানোর সময় অসাবধানতাবশত তার ছেলে রাহাত ছাদ থেকে নিচে পড়ে গুরুতর আহত হয়। পরে তাকে উদ্ধার করে প্রথমে বরিশাল শেরেবাংলা মেডিকেল কলেজ হাসপাতালে এবং পরে ঢাকা মেডিকেল কলেজ হাসপাতালে ভর্তি করা হয়। চিকিৎসাধীন শুক্রবার বেলা ১১টার দিকে সে মারা যায়। 
গৌরনদী মডেল থানার ওসি গোলাম ছরোয়ার জানান, এ ব্যাপারে কোনো অভিযোগ পাওয়া যায়নি। অভিযোগ পেলে তদন্তসাপেক্ষে আইনগত ব্যবস্থা নেয়া হবে।",20/9/2020,country-news
চাকরি বাঁচাতে গিয়ে প্রাণ দিলেন যুবক,"বরিশালের গৌরনদীতে যাত্রীবাহী সিএনজি নিয়ন্ত্রণ হারিয়ে ব্রিজের গার্ডারের সঙ্গে ধাক্কা গেলে রিয়াজুল ইসলাম (২৮) নামে এক যুবক নিহত হয়েছেন। এ সময় সিএনজিচালকসহ ৪ যাত্রী আহত হয়েছেন।



গার্মেন্টসের চাকরি বাঁচাতে পরিবারের সদস্যদের নিষেধ উপেক্ষা করে ঢাকার উদ্দেশে রওনা দিয়েছিলেন রিয়াজুল।শুক্রবার ঢাকা-বরিশাল মহাসড়কে উপজেলার বাটাজোর এলাকায় এ দুর্ঘটনা ঘটে। গুরুতর আহত ৩ যাত্রীকে বরিশাল শেরেবাংলা মেডিকেল কলেজ হাসপাতালে ভর্তি করা হয়েছে। নিহত রিয়াজুল পটুয়াখালী জেলার মির্জাগঞ্জ উপজেলার চট্টা গ্রামের আ. ছালাম হাওলাদারের ছেলে। বিষয়টি বরিশাল শেবাচিম হাসপাতালের দায়িত্বরত এসআই নাজমুল হুদা নিশ্চিত করেছেন।গৌরনদী হাইওয়ে থানার ওসি মো. মুজাহিদুল ইসলাম জানান, বরিশাল থেকে একটি সিএনজি কয়েকজন যাত্রী নিয়ে গতকাল শুক্রবার সকাল সোয়া ৯টার দিকে গৌরনদীর উদ্দেশে রওনা দেয়। পথিমধ্যে সিএনজিটি সকাল ১০টার দিকে বাটাজোর এলাকায় একটি ট্রাককে ওভারটেক করতে গিয়ে নিয়ন্ত্রণ হারিয়ে রাস্তার পাশের গার্ডারের সঙ্গে ধাক্কা খায়। এতে গার্মেন্টস শ্রমিক রিয়াজুল ইসলাম ও চালকসহ ৫ যাত্রী আহত হন। গুরুতর আহত অবস্থায় তাদেরকে বরিশাল শেবাচিম হাসপাতালে ভর্তি করা হলে বেলা ১১টার দিকে গার্মেন্টস শ্রমিক রিয়াজুল ইসলাম মারা যান।",20/9/2020,country-news
গৌরনদীতে বাজি ফোটাতে গিয়ে বিস্ফোরণে ২ শিশু আহত,"বরিশালের গৌরনদীতে বাজি ফোটাতে গিয়ে বিস্ফোরণে ২ শিশু গুরুতর আহত হয়েছে। খবর পেয়ে থানা পুলিশ ঘটনাস্থল পরিদর্শন করেছে।



বুধবার বেলা সোয়া ১১টার দিকে উপজেলার খাঞ্জাপুর ইউনিয়নের ভূরঘাটা গ্রামের ফকির বাড়িতে এ ঘটনা ঘটে।আহতরা হল ওই গ্রামের অলিল মোল্লার ছেলে সাব্বির মোল্লা (৯), হালান আকনের পুত্র ইসমাইল আকন (১০)।বিস্ফোরণে সাব্বিরের বাম হাতের ২টি আঙ্গুল বিচ্ছিন্ন হয়েছে। গুরুতর আহত অবস্থায় ওই ২ শিশুকে বরিশাল শেরেবাংলা মেডিকেল কলেজ হাসপাতালে ভর্তি করা হয়েছে।
গৌরনদী থানার ইন্সপেক্টর (তদন্ত) মো. মাহাবুবুর রহমান জানান, বুধবার বেলা ১১টার দিকে ওই গ্রামের সাব্বির মোল্লা ও ইসমাইল আকন মিলে ছাতার দন্ডের মধ্যে দিয়াশলাইয়ের (ম্যাস) বারুদ ভরে বাজি তৈরি করে। ওই বাজি প্রতিবেশী মোবারক ফকিরের বাড়িতে বসে ফোটানোর সময় হঠাৎ বিস্ফোরণে ওই ২ শিশু গুরুতর আহত হয়। এতে সাব্বিরের বাম হাতের ২টি আঙ্গুল বিচ্ছন্ন হয়েছে। এ ব্যাপারে গৌরনদী মডেল থানায় একটি সাধারণ ডায়েরি দায়ের করা হয়েছে বলে তিনি জানান।",20/9/2020,country-news
গৌরনদীতে ফাঁকা সড়কে মাইক্রোবাসের ধাক্কায় প্রাণ গেল ভ্যানচালকের,"বরিশালের গৌরনদী উপজেলায় ফাঁকা সড়কে মাইক্রোবাসের ধাক্কায় এক ভ্যানচালক নিহত হয়েছেন। নিহতের নাম আনোয়ার মাঝি (৫০)।



বরিশাল শেরেবাংলা মেডিকেল কলেজ হাসপাতালে বুধবার রাত সাড়ে ৮টার দিকে তার মৃত্যু হয়।গৌরনদী হাইওয়ে থানার ওসি মো. মুজাহিদুল ইসলাম জানান, ঢাকা-বরিশাল মহাসড়কে সন্ধ্যা সাড়ে ৬টার দিকে উপজেলার কসবা এলাকায় একটি ভ্যানকে মাইক্রোবাস ধাক্কা দিলে এ দুর্ঘটনা ঘটে। গুরুতর আহতাবস্থায় ভ্যানচালক আনোয়ার মাঝিকে (আনোয়ার) বরিশাল শেরেবাংলা মেডিকেল কলেজ হাসপাতালে ভর্তি করা হয়। সেখানে রাত সাড়ে ৮টার দিকে তিনি মারা যান। ঘাতক মাইক্রোবাসটি আটক করা হয়েছে।",20/9/2020,country-news
গৌরনদীর পুকুরে নবজাতকের ভাসমান লাশ,"বরিশালের গৌরনদী উপজেলার একটি পুকুর থেকে ভাসমান নবজাতক ছেলের লাশ উদ্ধার করেছে পুলিশ। ময়নাতদন্তের জন্য লাশ বরিশাল মর্গে প্রেরণ করা হয়েছে।



বৃহস্পতিবার দুপুর সাড়ে ১২টার দিকে উপজেলার নলচিড়া গ্রামের ইউনুস গাজী গংয়ের পুকুর থেকে ওই নবজাতকের লাশ উদ্ধার করা হয়।এ ব্যাপারে স্থানীয় গ্রাম পুলিশ সাঈদ জমাদ্দার বাদী হয়ে গৌরনদী থানায় একটি ইউডি মামলা দায়ের করেছে।গৌরনদী থানার ওসি গোলাম ছরোয়ারের ধারণা, ৬/৭ মাসের অন্তঃসত্ত্বা নারীর অবৈধ গর্ভপাত ঘটিয়ে কে বা কারা নবজাতকের লাশ ওই পুকুরে ফেলে গেছে।গৌরনদী উপজেলার শরিকল পুলিশ তদন্ত কেন্দ্রের এসআই বিকাশ চন্দ্র দে জানান, বৃহস্পতিবার বেলা সাড়ে ১১টার দিকে উপজেলার নলচিড়া গ্রামের ইউনুস গাজী গংয়ের পুকুরে নবজাতকের লাশ ভাসতে দেখে স্থানীয়রা থানা পুলিশকে খবর দেয়। এরপর গৌরনদী থানা থেকে খবর দেয়া হলে দুপুর সাড়ে ১২টার লাশ উদ্ধার করা হয়।",20/9/2020,country-news
বরিশালে চাল আত্মসাতের দায়ে স্বেচ্ছাসেবক লীগ নেতার কারাদণ্ড,"বরিশালের গৌরনদী উপজেলায় খাদ্যবান্ধব কর্মসূচির ৫৫ বস্তা চাল কালোবাজারে বিক্রির দায়ে স্বেচ্ছাসেবক লীগ নেতাসহ দুইজনকে কারাদণ্ড প্রদান করেছে ভ্রাম্যমাণ আদালত।



একই সঙ্গে প্রত্যেককে ২০ হাজার টাকা জরিমানা ও অনাদায়ে আরও ১৫ দিন কারাদণ্ডের আদেশ দেন।মঙ্গলবার দুপুরে ভ্রাম্যমাণ আদালতের নির্বাহী ম্যাজিস্ট্রেট ও উপজেলা নির্বাহী কর্মকর্তা ইসরাত জাহান এই রায় দেন। জানা গেছে, গোপন সংবাদের ভিত্তিতে সোমবার দিবাগত রাত ১২টার দিকে উপজেলার খাঞ্জাপুর ইউনিয়নের বাকাই বাজারে অভিযান চালিয়ে ৫৫ বস্তা চাল জব্দ করে পুলিশ। এ ঘটনায় জড়িত থাকায় চালের ডিলার ও উপজেলা স্বেচ্ছাসেবক লীগের সহ-সভাপতি প্রদীপ দত্ত (৪৫) এবং চালের ক্রেতা মুদি দোকানদার পঙ্কজ সাহাকে গ্রেফতার করা হয়। গৌরনদী থানার ওসি গোলাম ছরোয়ার বলেন, ভ্রাম্যমাণ আদালতে দণ্ডপ্রাপ্ত চালের ডিলার প্রদীপ দত্ত ও চালের ক্রেতা মুদি দোকানদার পঙ্কজ সাহাকে মঙ্গলবার বিকালে বরিশাল কেন্দ্রীয় কারাগারে প্রেরণ করা হয়েছে।",20/9/2020,country-news
গৌরনদীতে ২৬টি দোকান-বাসার ভাড়া মওকুফ করলেন আ’লীগ নেতা,"করোনাভাইরাসের কারণে সৃষ্ট পরিস্থিতিতে বরিশালের গৌরনদী বন্দরের ১৮টি ব্যবসা প্রতিষ্ঠান ও ৮টি বাসার ভাড়া মওকুফ করে দিয়েছেন ইউপি চেয়ারম্যান ও আওয়ামী লীগ নেতা গোলাম হাফিজ মৃধা।



তিনি এপ্রিল মাসের ভাড়া ১ লাখ ৯ হাজার টাকা মওকুফ করে দিয়েছেন।উপজেলা আওয়ামী লীগের সাবেক যুগ্ম-সম্পাদক ও নলচিড়া ইউপির চেয়ারম্যান গোলাম হাফিজ মৃধা জানান, গৌরনদী বন্দরের মৃধা মার্কেটের ১৮টি ব্যবসা প্রতিষ্ঠান ও বাড়ির আটটি ভাড়াটিয়ার কাছ থেকে তিনি প্রতি মাসে ১ লাখ ৯ হাজার টাকা ভাড়া পেয়ে থাকেন। ওই টাকা দিয়েই তিনিসহ তাদের অন্যান্য ওয়ারিশদের মাসিক সংসার খরচ চলে।তিনি জানান, চলমান করোনাভাইরাসের কারণে ব্যবসায়ীদের বেচাকেনায় মন্দা চলছে। একই সঙ্গে বাসার ভাড়াটিয়ারাও গৃহবন্দি হয়ে পড়েছে। এ অবস্থায় পরিবারের সবার সিদ্ধান্ত মোতাবেক এপ্রিল মাসের ১৮টি ব্যবসায়িক প্রতিষ্ঠান ও ৮টি বাসার ভাড়া ১ লাখ ৯ হাজার টাকা মওকুফ করা হয়েছে।উপজেলা নির্বাহী অফিসার ইসরাত জাহান বলেন, দেশের এই ক্লান্তিলগ্নে ইউপি চেয়ারম্যান গোলাম হাফিজ মৃধাসহ তার পরিবারের এ সিদ্ধান্ত সত্যি প্রশংসার দাবি রাখে। মৃধা পরিবারের মতো উপজেলার সব মালিকপক্ষরা করোনার কারণে ভাড়াটিয়াদের কথা বিবেচনা করে এ মহতী উদ্যোগ গ্রহণ করবেন বলেও আমি আশা করছি।",20/9/2020,country-news
"গৌরনদীতে ৫৫ বস্তা চাল জব্দ, স্বেচ্ছাসেবক লীগ নেতাসহ আটক ৩","বরিশালের গৌরনদী উপজেলায় খাদ্যবান্ধব কর্মসূচির চাল কালোবাজারে বিক্রির অভিযোগে স্বেচ্ছাসেবক লীগ নেতাসহ তিনজনকে আটক করেছে পুলিশ।



সোমবার দিবাগত রাত ১২টার দিকে উপজেলার খাঞ্জাপুর ইউনিয়নের বাকাই বাজার থেকে ওই চালসহ তাদের আটক করা হয়। আটক প্রদীপ দত্ত (৪৫) উপজেলা স্বেচ্ছাসেবক লীগের সহ-সভাপতি ও বাকাই গ্রামের হরিপদ দত্তের ছেলে। অন্য দুজন হলেন- একই এলাকার ক্রেতা মুদি দোকানদার পঙ্কজ সাহা ও ভ্যানচালক শঙ্কর পাল।উপজেলা খাদ্য পরিদর্শক অশোক কুমার জানান, খাঞ্জাপুর ইউনিয়নে খাদ্যবান্ধব কর্মসূচির আওতায় এক হাজার ৯০৫ জন সুবিধাভোগী রয়েছে। ১০ টাকা কেজি দরে চাল বিক্রির লক্ষ্যে কর্মসূচির শুরুতেই ওই ইউনিয়নের ৯৫৩ জনের জন্য বাকাই বাজারে প্রদীপ দত্তকে ও ৯৫২ জন সুবিধাভোগীর জন্য ভূরঘাটা বাজারে ফরিদ বেপারীকে ডিলার নিয়োগ দেয়া হয়।গৌরনদী থানার এসআই কে. এম আ. হক জানান, গোপন সূত্রে খবর পেয়ে সোমবার দিবাগত রাত ১২টার দিকে বাকাই বাজারে অভিযান চালিয়ে পঙ্কজ সাহার মুদি দোকান থেকে খাদ্যবান্ধব কর্মসূচির ৫৫ বস্তা চাল জব্দ করা হয়। এ সময় চাল ক্রেতা মুদি দোকানদার পঙ্কজ সাহা, চালের ডিলার প্রদীপ দত্ত, ভ্যানচালক শঙ্কর পালকে আটক করা হয়।গৌরনদী উপজেলা নির্বাহী কর্মকর্তা ইসরাত জাহান বলেন, এ ব্যাপারে আটককৃত ডিলার প্রদীপ দত্তকে আসামি করে থানায় মামলা দায়েরের প্রস্তুতি চলছে।উপজেলা আওয়ামী লীগের সভাপতি এইচ এম জয়নাল আবেদীন ও উপজেলা স্বেচ্ছাসেবক লীগের সভাপতি ফারুক বেপারী বলেন, বিষয়টি আমরা শুনেছি। চালের ডিলার উপজেলা স্বেচ্ছাসেবক লীগের সহ-সভাপতি প্রদীপ দত্তকে দল থেকে বহিষ্কার প্রস্তুতি চলছে।",20/9/2020,country-news
বরিশালে ভ্যানের চাকায় শাড়ি পেঁচিয়ে শিক্ষিকার মৃত্যু,"বরিশালের উজিরপুরে ব্যাটারিচালিত ভ্যানের চাক্কায় শাড়ির আঁচল জড়িয়ে গলায় ফাঁস লেগে শিমা আক্তার (২৫) নামে এক শিক্ষিকার মৃত্যু হয়েছে।



বুধবার দুপুরে উজিরপুর উপজেলার ইছলাদী বাসস্ট্যান্ড এলাকার ঢাকা-বরিশাল মহাসড়কে এ দুর্ঘটনা ঘটে। নিহত শিমা আক্তার গৌরনদী উপজেলার উত্তর চাঁদশী সরকারি প্রাথমিক বিদ্যালয়ের সহকারী শিক্ষক। তিনি একই উপজেলার দক্ষিণ গোবর্দ্ধন গ্রামের আব্দুল লতিফের স্ত্রী। ওই বিদ্যালয়ের প্রধান শিক্ষক বাসুদেব সরকার জানান, বরিশাল শহরে তার (শিমা) বাবার ভাড়াটিয়া বাসা থেকে শিমা আক্তার ব্যাটারিচালিত ভ্যানযোগে রওনা দেন। পথিমধ্যে ভ্যানটি দুপুর সাড়ে ১২টার দিকে ইছলাদী বাসস্ট্যান্ডের কাছে পৌঁছলে অসাবধানতাবশত শিমার শাড়ির আঁচল ভ্যানের চাকার সঙ্গে জড়িয়ে যায়। এতে শিমার গলায় ফাঁস লেগে তিনি গুরুতর আহত হন। আশঙ্কাজনক অবস্থায় শিমাকে উদ্ধার করে উজিরপুর উপজেলা স্বাস্থ্য কমপ্লেক্সে নিলে কর্তব্যরত চিকিৎসক তাকে বরিশাল শেরেবাংলা মেডিকেল কলেজ হাসপাতালে রেফার্ড করেন। মুমূর্ষু অবস্থায় শিমাকে দুপুর ২টার দিকে বরিশাল শেরেবাংলা মেডিকেল কলেজ হাসপাতালে নেয়া হলে কর্তব্যরত চিকিৎসক তাকে মৃত ঘোষণা করেন।",20/9/2020,country-news
মেঘনা নদী থেকে বৃদ্ধার লাশ উদ্ধার,"বরিশালের হিজলা উপজেলার দুর্গাপুর এলাকায় মেঘনা নদী থেকে মোস্তফা বেগম (৮০) নামে এক বৃদ্ধার লাশ উদ্ধার করেছে পুলিশ। রোববার বিকালে দুর্গাপুর এলাকায় নদী থেকে ভাসমান লাশ উদ্ধার করে হিজলা থানা পুলিশ।



মোস্তফা বেগম হরিনাথপুর ইউনিয়ন টুমচর গ্রামের মৃত খলিলুর রহমান ভূঁইয়ার স্ত্রী। বাড়ি নদীতে ভাঙার কারণে ছেলেদের সঙ্গে ঢাকায় থাকতেন তিনি।মোস্তফা বেগম তার ভাতিজির বাড়িতে টুমচর বেড়াতে এলে সেখান থেকে গত ১৩ আগস্ট তিনি নিখোঁজ হন। পরে তাকে বিভিন্ন জায়গায় খোঁজাখুঁজি করে না পেয়ে হিজলা থানায় জানানো হয়।হিজলা থানার ওসি অসীম কুমার সিকদার জানান, লাশ উদ্ধার করে ময়নাতদন্তের জন্য বরিশালে পাঠানো হয়েছে। এ ব্যাপারে হিজলা থানার ইউডি মামলা হয়েছে।",20/9/2020,country-news
বরিশালে নদীতে পড়ে ব্যবসায়ীর মৃত্যু,"বরিশালের হিজলা উপজেলায় বজ্রপাতের ঘটনায় শামীম (৩৪) নামে এক পেয়ারা ব্যবসায়ী নদীতে পড়ে মৃত্যু হয়েছে।



মঙ্গলবার সকাল ৯টার দিকে গুয়াবাড়িয়া ইউনিয়নের নয়াভাঙ্গলী নদীর স্লুইচগেট ভাসেরচর নামক স্থানে এ ঘটনা ঘটে। নদীতে পড়ে যাওয়া নিখোঁজ শামীমের সন্ধান চালিয়ে যাচ্ছে পুলিশ। জানা গেছে, ঝালকাঠি থেকে পেয়ারা নিয়ে এসে মুলাদী হয়ে হিজলার হরিণাথপুর ইউনিয়নের দিকে নৌকায় করে পেয়ারা নিয়ে চারজন যাচ্ছিলেন। এ সময় লিটন মল্লিকসহ আরও দুজন ব্যবসার সহযোগী ছিলেন। একমাত্র শামীম বাদে তিনজনই অক্ষত ও সুস্থ আছেন। 
বিষয়টি লিটন মল্লিক নিশ্চিত করেন। এ ব্যাপারে ওই ব্যক্তির মরদেহ উদ্ধার করে মর্গে পাঠানো হয়েছে বলে জানান হিজলা নৌপুলিশের ওসি শেখ বেল্লাল হোসেন।
",20/9/2020,country-news
অব্যাহত ভাঙনে দিশেহারা মেঘনা পাড়ের মানুষ,"পানি উন্নয়ন বোর্ডের সমীক্ষা অনুযায়ী বিপদসীমার ৩০ সেন্টিমিটার ওপর দিয়ে প্রবাহিত হচ্ছে হিজলার মেঘনার পানি। ভাঙনে দিশেহারা সম্বলহীন অসহায় হিজলার মানুষ।



পানি বৃদ্ধির কারণে উপজেলার সদর, বাউশিয়া, বাহেরচর, পুরাতন হিজলা, দুর্গাপুর, হরিনাথপুর, হিজলাগৌরব্দী ধুলখোলাসহ এলাকার বিভিন্ন এলাকা এখন বিক্ষিপ্ত ভাঙনে, মেঘনার তলে তলিয়ে গেছে শত শত বাড়ি, স্কুল। বানের পানিতে তলিয়ে গেছে সমগ্র হিজলার চরাঞ্চল।বড়জালিয়া ইউনিয়ন পরিষদ চেয়ারম্যান পণ্ডিত শাহাবুদ্দিন জানান, বড়জালিয়ার ৮টি গ্রাম, মেঘনা পাড়ে। সব ভাঙছে, ইউনিয়ন পরিষদ চেয়ারম্যান হিসাবে আমি ভাঙনের কাছে আমার জনগণের মতো আমিও অসহায়, চেষ্টা করে যাচ্ছি।তিনি আরও জানান, ৬ কিলোমিটার ভাঙছে হিজলার বাউশিয়ার মেঘনা নদী। একমাত্র বাউশিয়া গ্রাম রাক্ষসী মেঘনা চোখের সামনে গিলছে। মাত্র ২ দিনেই বাউশিয়া গ্রামের শতাধিক বসত ঘর মেঘনা গিলে ফেলেছে।পণ্ডিত শাহাবুদ্দিন জানান, পানি উন্নয়ন বোর্ডের বরিশাল জোন প্রধান হারুন অর রশিদ পরিদর্শন করে গেছেন। সেই স্থান এখন মেঘনার পেটে। ২০০ মিটার দুরে উপজেলা পরিষদ প্রশাসনিক ভবন। স্থানীয় এমপি পংকজ নাথের সহায়তায় বরিশাল পানি উন্নয়ন বোর্ড ইতোমধ্যে হিজলা উপজেলা রক্ষার্থে ৫০ লাখ টাকা বরাদ্দ দিয়েছেন। সে টাকায় জিও ব্যাগ ফেলা হচ্ছে।তিনি জানান, এমপি পংকজ নাথ নিজ হাতে জিও ব্যাগ ফেলে কাজের সূচনা করলেও সে ব্যাগ মেঘনা গিলে ফেলছে। সামনে আরও বর্ষা রয়েছে, উপজেলার অবস্থা কোথায় দাড়ায় তা বলা মুশকিল। ভাঙছে তো ভাঙছেই, ভাঙছে পুরাতন হিজলা, দুর্গাপুর, লক্ষ্মীপুর, বাহেরচর। কোনটিই রক্ষা করা আমাদের মতো ইউপি চেয়ারম্যানদের সম্ভব নয়।হরিনাথপুর ইউপি চেয়ারম্যান আ. লতিফ শিকদার জানান, চাঁদপুর, শরিয়তপুর, নড়িয়া জেলার সব পানি মেঘনা হয়ে বঙ্গোপসাগরে ঢোকে হিজলার মুল ভূখণ্ড দিয়ে। প্রবল পনির তোড়ে ভেসে গেছে তার ইউনিয়ন। ৫২ ভাষা আন্দোলনের স্মৃতি বদরটুনি মাধ্যমিক বিদ্যালয়, হরিনাথপুর বাজারসহ গুরুত্বপূর্ণ স্থাপনা মেঘনার ভাঙনে তলিয়ে গেছে।বরিশাল পানি উন্নয়ন বোর্ডের হিজলায় কর্মরত গেজ মাস্টার তৌহিদুল আলম এবং গেজ মাস্টার আ. হাদি জানান, বর্তমানে উজান থেকে নেমে আসা পাহাড়ি ঢল, জোয়ারের প্রভাবের কারণে পানি বৃদ্ধি পেয়েছে। বর্তমানে হিজলা উপজেলার মেঘনার দুটি পয়েন্টে বিপদসীমার ৩০ থেকে ৩৫ সেন্টিমিটার ওপর দিয়ে প্রবাহিত হচ্ছে। এর একটি হচ্ছে হিজলা উপজেলা পরিষদ সংলগ্ন বাউশিয়ার মেঘনা এবং অপটি হচ্ছে হরিনাথপুর এলাকার আবুপুর অঞ্চল। হঠাৎ পানি বৃদ্ধির কারণে এখানকার ভাঙনের ব্যাপকতা দেখা দিয়েছে।বরিশাল পানি উন্নয়ন বোর্ড দক্ষিণাঞ্চল জোন প্রধান হারুন অর রশিদ জানান, সরকার থেকে যে পরিমাণ অর্থ দেয়া হয়েছে তা দিয়েই কাজের সূচনা করা হয়েছে। ইতিমধ্যে বাউশিয়া তথা হিজলা উপজেলা রক্ষা বাধের জন্য ৪৮০ কোটি টাকার একটি মেগা প্রকল্প মন্ত্রণালয়ে প্রেরণ করা হয়েছে। প্রকল্পটি বাস্তবায়িত হলে কিছুটা বাঁধ রক্ষায় লাঘব হতো। আমরা ভাঙন রোধে চেষ্টা করে যাচ্ছি।স্থানীয় মকবুল আলম মাস্টার, রফিক খান, আলী আকবর শিকদার, বাকের ফকিরের ভাষ্য এতো বড় মেঘনা, সেখানে মাত্র ৫০ লাখ টাকার জিও ব্যাগ। এতে কি হবে। এতো নদীর মাছের আহার, দিল আর পরের দিন নাই।ভাঙনকবলিত অসহায় পরিবারগুলো বলছে, ভিটেমাটি নেই। একটি মাত্র রাস্তা আছে বাউ-শিয়ায়। সেখানে রয়েছে তিনটি সাইক্লোন শেল্টার, একটি কমিউনিটি স্বাস্থ্য কেন্দ্র, মাদ্রাসা, মসজিদ। হাজারো পরিবারের গাদাগাদি করে বসবাস। এক সপ্তাহে যে ভাবে মেঘনায় ভাঙছে তাতে করে সরকার আমাদের রক্ষা করতে পারছে বলে মনে হচ্ছে না। মাত্র ৭ দিনের ব্যবধানে মেঘনার ভাঙনে শতাধিক পরিবার ভিটে ছাড়া হয়েছে।হিজলা উপজেলা নির্বাহী অফিসার বকুল চন্দ্র কবিরাজ জানান, এখন পর্যন্ত সরকারি কোন ত্রাণ বা আর্থিক সহায়তা প্রদান করা হয়নি।হিজলা উপজেলা লাগোয়া পানি উন্নয়ন বোর্ডের ডাম্পিং কাজ পরিদর্শন করছেন কিনা এবং বাউশিয়া ও নদী ভাঙন পরিবারগুলো সরকার থেকে অনুদান পেয়েছেন কিনা এমন প্রশ্নে জানান, এখনকার ভাঙন খুবই ব্যাপকতা পেয়েছে। স্থান পরিদর্শন করেছি। সরকারি ত্রাণ আসলেই তাদেরকে তালিকায় আনা হবে।",20/9/2020,country-news
বরিশালের হিজলায় ১৪৪ ধারা জারি,"বরিশালের হিজলা উপজেলায় একই স্থানে আওয়ামী লীগের দুটি গ্রুপ মানববন্ধন কর্মসূচির ঘোষণা দেয়ায় অপ্রীতিকর পরিস্থিতি এড়াতে স্থানীয় প্রশাসন সেখানে ১৪৪ ধারা জারি করেছে।




শনিবার সন্ধ্যায় বিষয়টি নিশ্চিত করেছেন হিজলা উপজেলা নির্বাহী কর্মকর্তা বকুল চন্দ্র কবিরাজ। 
স্থানীয় সূত্রে জানা গেছে, হিজলা উপজেলাকে নদী ভাঙন থেকে রক্ষায় উপজেলা আওয়ামী লীগের সভাপতি সিকদার মো. টিপু ও বরিশাল মহানগর আওয়ামী লীগের সাবেক সিনিয়র সহ সভাপতি আফজালুল করিমের সমর্থকরা রোববার সকাল ১০টায় উপজেলা পরিষদ চত্ত্বরে মানববন্ধন কর্মসূচির ডাক দেয়। 
একপর্যায়ে উপজেলা বাসস্ট্যান্ডে স্থানীয় এমপি পঙ্কজ দেবনাথের সমর্থকরাও একই দাবীতে মানববন্ধনের ডাক দিলে উপজেলাজুড়ে উত্তেজনার সৃষ্টি হয়। 
একপর্যায়ে উপজেলা নির্বাহী অফিসার হিজলা উপজেলায় ১৪৪ ধারা জারি করেন। নির্বাহী কর্মকর্তা বকুল চন্দ্র কবিরাজ বলেন, জেলা প্রশাসকের নির্দেশে এই ঘোষণা দেয়া হয়েছে। পুরো উপজেলাজুড়ে মাইকিং করা হয়েছে। তাছাড়া সভা সমাবেশের ওপর নিষেধাজ্ঞা জারি করা হয়েছে।",20/9/2020,country-news
বরিশালে ৪২ লাখ টাকার নিষিদ্ধ জাল জব্দ,"বরিশালের হিজলা উপজেলার মেঘনা নদীর বিভিন্ন স্থানে অভিযান পরিচালনা করে ১ লাখ ২০ হাজার মিটার কারেন্ট জাল জব্দ করেছে কোস্ট গার্ড।



যার আনুমানিক মূল্য ৪২ লাখ টাকা। জব্দের পর এ সব জাল পুড়িয়ে ফেলা হয় বলে জানা গেছে।মঙ্গলবার সন্ধ্যায় হিজলা উপজেলার বজ্জালিয়া ইউনিয়নের বাউশিয়া নামক স্থানে জালগুলো পোড়ানো হয়। কোস্ট গার্ড হিজলা কন্টিনজেন্ট কমান্ডার আলমগীর হোসেন বলেন, মঙ্গলবার সকাল ১০টা থেকে বিকাল ৫টা পর্যন্ত অভিযান চালিয়ে উপজেলার মেঘনা নদীর বাউশিয়া, চর হিজলা, লালখারাবাদ, শিন্নিরচর, চর শেফালী, বামনের চর, নলবুনিয়া, ভইসপট্রি, কাকুরিয়া এলাকায় অভিযান চালিয়ে কারেন্ট জাল জব্দ করে পুড়িয়ে দেয়া হয়। এ সময় উপস্থিত ছিলেন হিজলা উপজেলার মৎস্য কর্মকর্তা অনিল কুমার দাস ও ফিল্ড সহায়ক জোসনা বেগম প্রমুখ।
",20/9/2020,country-news
বরিশালে নদী থেকে নারীর লাশ উদ্ধার,"বরিশালের হিজলায় নয়াভাঙ্গুলী নদী থেকে ৩৫ বছরের অজ্ঞাত এক নারীর লাশ উদ্ধার করেছে পুলিশ। মঙ্গলবার বেলা সাড়ে ১১টার দিকে লাশটি উদ্ধার করা হয়।



বিষয়টি নিশ্চিত করে জেলা পুলিশের অতিরিক্ত পুলিশ সুপার মো. নাইমুল হক জানান, প্রাথমিকভাবে ধারণা করা হচ্ছে ওই নারীর মৃত্যু বেশ কয়েকদিন আগে হয়েছে। শরীরে পচন ধরেছে।লাশের সুরতহাল শেষে ময়নাতদন্তের জন্য মর্গে প্রেরণ করার পাশাপাশি নারীর পরিচয় শনাক্তে কার্যক্রম পরিচালনা করা হচ্ছে বলেও জানান তিনি।
",20/9/2020,country-news
বরিশালে সড়ক দুর্ঘটনায় কৃষক লীগ নেতা নিহত,"বরিশালে থ্রি হুইলার মাহিন্দ্রা দুর্ঘটনায় হিজলা উপজেলা কৃষক লীগের সভাপতি শাহজাহান সিকদার (৫০) নিহত হয়েছেন। শাহজাহান উপজেলার গুয়াবাড়িয়া ইউনিয়নের বাসিন্দা।



জানা গেছে, সোমবার সকাল ১০টায় হিজলা উপজেলা থেকে বরিশালে থ্রি হুইলার মাহিন্দ্রাযোগে আসার পথে মাহিন্দ্রাটি বরিশালের সাতমাইল এলাকায় দুর্ঘটনাকবলিত হয়। এ সময় গুরুতর আহতবস্থায় শাহজাহান সিকদারকে বরিশাল শের-ই-বাংলা মেডিকেল কলেজ হাসপাতালে প্রেরণ করা হয়।তবে সেখানে তার অবস্থার অবনতি হলে উন্নত চিকিৎসার জন্য ওইদিন রাতেই তাকে ঢাকা মেডিকেল কলেজ হাসপাতালে প্রেরণ করেন চিকিৎসক। পথিমধ্যে ফরিদপুরে তার মৃত্যু হয়।
",20/9/2020,country-news
আতঙ্কে হিজলাবাসী,"বন্যার পানি মেঘনা নদীর বরিশাল অংশে ঢুকে পড়েছে। যে কারণে হিজলা উপজেলায় পানি বৃদ্ধি পেয়েছে। পাশাপাশি ভাঙনের কবলে পড়েছে উপজেলাটি। তলিয়ে যাচ্ছে একের পর এক গ্রাম। ৩টি মাধ্যমিক বিদ্যালয়, ৯টি প্রাথমিক বিদ্যালয়, একটি মাদ্রাসা ও ১৫টি মসজিদ ভাঙনের মুখে পড়েছে। ইতোমধ্যে অনেকেই হারিয়ে ফেলেছেন মাথা গোজার ঠাঁই। এ অবস্থায় আতঙ্ক বিরাজ করছে হিজলার মেঘনাপারের সাধারণ মানুষের মাঝে।



স্থানীয় সূত্রে জানা যায়, সরকারিভাবে হিজলা উপজেলায় পানি উন্নয়ন বোর্ডের অফিস নেই। যে কারণে এখানকার মানুষ পানি বৃদ্ধির আগাম সংবাদ পায়নি। তাই প্রস্তুতিমূলক কোনো ব্যবস্থাও নিতে পারেননি উপজেলার বাসিন্দারা। পানি বৃদ্ধির সঙ্গে পাল্লা দিয়ে ভাঙছে নদীর পাড়। একের পর এক বাড়ি মেঘনার গর্ভে হারিয়ে যাচ্ছে। হুমকির মুখে পড়েছে খোদ উপজেলা পরিষদও। দ্রুত ভাঙন রোধে ব্যবস্থা না নিলে উপজেলাটি শরীয়তপুরের ‘নরিয়া উপজেলার’ মতো নদীগর্ভে বিলীন হয়ে যেতে পারে বলে দাবি স্থানীয়দের। বিগত বছরগুলোয় মেঘনার মূল মোহনা পুরনো হিজলা লঞ্চঘাট থেকে বাউশিয়া হয়ে দড়িচর-খাজুরিয়া (বামনেরচর) পর্যন্ত বেপরোয়াভাবে ভেঙেছে। একের পর এক গ্রাম, স্কুল, মাদ্রাসা, মসজিদ, বাজার গিলে ফেলেছে মেঘনা। বলতে গেলে হিজলা উপজেলার মানচিত্র বদলে দিয়েছে প্রমত্ত মেঘনা।২০১৯ সালে পানি উন্নয়ন বোর্ডের লোকজন বাউশিয়া স্থান পরিদর্শন করলেও তাতে কাজের কাজ কিছুই হয়নি। পুরনো হিজলা লঞ্চঘাট এখন গাছে বাঁধা, একমাত্র সরকারি প্রাথমিক বিদ্যালয় দণ্ডায়মান মেঘনার পাড়ে। বাংলাদেশ কোস্টগার্ডের ৫ একর জায়গার সিংহভাগ নদীগর্ভে বিলীন। প্রস্তাবিত হিজলা-মেহেন্দিগঞ্জ ফেরিঘাট-কোরবানের রাস্তার মাথার স্থাপনা এখন আর নেই। বড়জালিয়া ইউনিয়ন পরিষদের ৮নং ওয়ার্ড মেম্বার জন্টু হাওলাদার জানান, দক্ষিণ বাউশিয়া, দক্ষিণ পশ্চিম বাউশিয়া, মধ্যবাউশিয়া সরকারি প্রাথমিক বিদ্যালয়, একটি ব্রিজ, হাফেজি মাদ্রাসা হুমকির মুখে। এগুলো নিরাপদে সরানোর জন্য চেয়াম্যানের সঙ্গে পরিষদে মতবিনিময় হয়েছে। উপজেলা শিক্ষা অফিসার আ. গাফ্ফার জানান, তিনি নিজে ওই স্থান পরিদর্শন করেছেন। নদী আর শিক্ষাপ্রতিষ্ঠান একসঙ্গে বাস করছে। বলতে গেলে পুরো উপজেলাই ঝুঁকির মধ্যে। বিষয়টি নিয়ে উপজেলা নির্বাহী কর্মকর্তা, স্থানীয় সংসদ সদস্যের সঙ্গে আলোচনা চলছে। উপজেলা পরিষদ সংলগ্ন টেকের বাজারটি এখন মেঘনা পাড়ে। হুমকির মুখে খান পরিবার, ফকির বাড়ি, সরদার বাড়ি, মোল্লাবাড়ি, হাওলাদার বাড়ি। ইতোমধ্যে সালাউদ্দিন খানের বাড়িসহ ১০-১২টি বাড়ি নদীগর্ভে বিলীন হয়ে গেছে। এলাকার লোকজনের অভিযোগ, জনপ্রতিনিধিরা তাদের দিকে মুখ তুলে তাকাচ্ছে না। ঐতিহ্যবাহী ফকিরবাড়ির ঐতিহ্য সুপারির বাগান নদীতে গিলে খাচ্ছে। রুস্তুম ফকির আক্ষেপ করে বলেন, ‘সংসদ সদস্য, উপজেলা পরিষদ চেয়ারম্যান, বড়জালিয়া ইউপি চেয়ারম্যান- কেউই আমাদের দিকে তাকাচ্ছেন না।’পুরনো হিজলা বাজার আগেই নদীগর্ভে বিলীন, ৬ হাজার ভোটারের গ্রাম বাউশিয়া এখন স্মৃতি। সব মেঘনার পেটে। এখন বর্ষা, আবারও ভাঙতে শুরু করেছে।বড়জালিয়া ইউনিয়ন পরিষদ চেয়ারম্যান পণ্ডিত শাহাবুদ্দিন আহম্মেদ বলেন, বাউশিয়া, বাহেরচর গ্রাম তিনটি রাক্ষসী মেঘনার হাত থেকে রক্ষার জন্য লড়াই করে যাচ্ছি। উপজেলা পরিষদ বা ইউনিয়ন পরিষদের পক্ষে ভাঙ্গন ঠেকানো মোটেও সম্ভব না। পানিসম্পদ প্রতিমন্ত্রী জাহিদ ফারুকসহ পানি উন্নয়ন বোর্ডের লোকজন স্থান পরিদর্শন করে গেছেন।এ ব্যাপারে বরিশাল ৪ আসনের (হিজলা-মেহেন্দিগঞ্জ) সংসদ সদস্য পঙ্কজ দেবনাথ বলেন, ইতোমধ্যে পানিসম্পদ প্রতিমন্ত্রী, সচিব, পানি উন্নয়ন বোর্ডের ঊর্ধ্বতন কর্মকর্তারা হিজলার ভাঙনকবলিত এলাকা পরিদর্শন করেছেন। পুরনো হিজলা লঞ্চঘাট থেকে বাউশিয়া পর্যন্ত ব্লক ফেলে নদী রক্ষা বাঁধ নির্মাণের জন্য ৪০০ কোটি টাকার প্রকল্প মন্ত্রণালয়ে পাঠানো হয়েছে। যার ডিপিপিও হয়ে গেছে। এখন একনেকের অপেক্ষায় রয়েছে। জরুরি ভিত্তিতে গত বছর ২ কোটি টাকার জিও ব্যাগ ফেলা হয়েছে। এবারও ফেলার জন্য প্রস্তুতি চলছে। এছাড়া নদীভাঙন থেকে শ্রীপুরকে বাঁচাতে নদীর গতিপথ পরিবর্তন করার কাজ চলছে। সেখানে ২ কোটি টাকার ড্রেজিং করানো হয়েছে। পাশাপাশি হিজলার দুলখোলা থেকে আলীগঞ্জ পর্যন্ত ১৬শ মিটার বেড়িবাঁধের জন্য ১০০ কোটি টাকার একটি প্রকল্প দেয়া হয়েছে। ভাঙন রোধে অনেক কার্যক্রম হাতে নেয়া হয়েছে।",20/9/2020,country-news
বরিশালে ট্রলারডুবিতে নিখোঁজ নারীর লাশ উদ্ধার,"বরিশালের হিজলায় মেঘনার শাখা নদীতে ট্রলারডুবির ঘটনায় নিখোঁজ এক নারীর লাশ উদ্ধার করা হয়েছে। একই ঘটনায় ডুবে যাওয়া ওই নারীর নাতি এখনও নিখোঁজ রয়েছে।



শুক্রবার বেলা ১১টার দিকে বিষয়টি নিশ্চিত করেছেন হিজলা নৌফাঁড়ির ওসি শেখ বেল্লাল হোসেন। তিনি জানান, বুধবার দিবাগত রাতে হিজলা উপজেলার ছয়গাঁও গ্রাম থেকে একই পরিবারের ১১ জন সদস্য নিজস্ব ট্রলারযোগে বিষকাটালি গ্রামে যাচ্ছিল।রাত সাড়ে ৮টা থেকে ৯টার দিকে মেঘনার শাখা নদীতে প্রচণ্ড ঢেউ ও স্রোতের মুখে পরে ট্রলারটি। এ সময় ট্রলারটি ডুবে গেলে স্থানীয়দের সহায়তায় ৯ সদস্যকে জীবিত উদ্ধার করা হয়। তবে নিখোঁজ থাকে শাহিদা বেগম (৫০) নামের এক নারী ও তার নাতি ৪ বছরের শিশু সন্তান সায়মুন।ওসি বলেন, বুধবার দিবাগত রাত ১২টার দিকে বিষয়টি আমরা স্থানীয় মাধ্যমে জানতে পারি। এরপর থেকে এ পর্যন্ত নৌপুলিশ ও ফায়ার সার্ভিসের ডুবুরি দল ঘটনাস্থলে উদ্ধার অভিযান পরিচালনা করে।এরই ধারাবাহিকতায় শুক্রবার সকাল ৮টায় নদী থেকেই ছয়গাঁও গ্রামের বাসিন্দা মোতালেব বেপারির স্ত্রী শাহিদা বেগমের (৫০) মরদেহ উদ্ধার করা হয়। তবে একই গ্রামের বাসিন্দা আল আমিনের ছেলে সায়মুনের এখনও কোনো সন্ধান পাওয়া যায়নি।
",20/9/2020,country-news
দাফনের ১০ দিন পর কবর থেকে তোলা হল গৃহবধূর লাশ,"বরিশালের হিজলায় অগ্নিদগ্ধে রহস্যজনকভাবে মৃত্যু গৃহবধূ ইসমত জাহান ইমার (২৫) লাশ সোমবার উত্তোলন করা হয়েছে। দাফনের ১০ দিন পর আদালতের নির্দেশে ময়না তদন্তের জন্য লাশটি উদ্ধার করে শেবাচিম হাসপাতালে প্রেরণ করা হয়।



এদিকে গৃহবধূ ইমার মৃত্যু নিয়ে হিজলায় ব্যাপক আলোড়ন সৃষ্টি হয়েছে। এ ঘটনায় আটক করা হয়েছে গৃহবধূর শ্বশুর দেলোয়ার হোসেন ধলু ব্যাপারীকে।হিজলা থানার ওসি অসীম কুমার সিকদার বলেন, ইমার মৃত্যু নিয়ে নানা প্রশ্ন দেখা দিয়েছে। পাল্টাপাল্টি অভিযোগ উঠেছে। যেহেতু ইমার লাশের ময়নাতদন্ত হয়নি, সেহেতু মামলার তদন্তকারী কর্মকর্তা আদালতে লাশ উত্তোলনের আবেদন করেন। এর প্রেক্ষিতে একজন নির্বাহী ম্যাজিস্ট্রেটের উপস্থিতিতে সোমবার লাশ উত্তোলন করে শেবাচিম হাসপাতালের মর্গে প্রেরণ করা হয়েছে।জানা গেছে, গত ১১জুন হিজলার বড়জালিয়া ইউপির খুন্না গোবিন্দপুর স্বামীর বাড়িতে অগ্নিদগ্ধ হয় ইমা। স্বামী মো. মহসিন রেজা দাবি করেছে সিলিন্ডার বিস্ফোরণে তার স্ত্রী অগ্নিদগ্ধ হয়েছে। গত ১৮ জুন ইমা চিকিৎসাধীন অবস্থায় রাজধানীর শেখ হাসিনা বার্ন ইউনিট সার্জারি হাসপাতালে মারা যায়। ওই ঘটনায় ইমার বাবা সফিকুল ইসলাম মাসুম গত ২১ জুন হিজলা থানায় বাদী হয়ে হত্যা মামলা দায়ের করেন। এতে আসামী করা হয় ইমার স্বামী মহসিন, শ্বশুর, দেবর ও পরকীয়া প্রেমিকা দাবী ওঠা স্বামীর খালাত বোনকে।ওই মামলায় ২৩ জুন ইমার শ্বশুর দেলোয়ার হোসেন ধলু ব্যাপারীকে আটক করে পুলিশ। স্থানীয়ভাবে ইমার মৃত্যুর রহস্য উদঘাটনের দাবীতে মানববন্ধনও হয়।এর প্রেক্ষিতে মামলার তদন্তকারী কর্মকর্তা হিজলা থানার পরিদর্শক (তদন্ত) হুমায়ুন কবির গৃহবধূ ইসমত জাহান ইমার লাশের ময়নাতদন্তের জন্য আদালতে আবেদন করেন। ওই আবেদনের প্রেক্ষিতে সোমবার সকাল ১০টায় ইমার বাবার বাড়ি হরিনাথপুর ইউনিয়ন মহিষখোলায় নির্বাহী ম্যাজিস্ট্রেট ও হিজলা উপজেলা নির্বাহী কর্মকর্তা আমিনুল ইসলামের উপস্থিতিতে তার লাশ উত্তোলন করা হয়েছে।পুলিশ জানিয়েছে, মামলার অধিকতর তদন্তের জন্য লাশের ময়নাতদন্ত করা হচ্ছে।",20/9/2020,country-news
সরকারি সড়ক দখল করে ভবন নির্মাণ,"বরিশালের হিজলায় সরকারি রাস্তা দখল করে চলছে ভবন নির্মাণের কাজ। যার কারণে জনগণের চলাচলের রাস্তা বন্ধ। এমন এক ঘটনার জন্ম দিয়েছেন হিজলার পত্তনী ভাংগা মহিলা দাখিল মাদ্রাসার সুপার এবং সভাপতি সাইফুল বেপারী।



হিজলা উপজেলায় একমাত্র মহিলা দাখিল মাদ্রাসা এটি। চারতলা ভবন পেয়ে খুশি এলাকাবাসী। তবে ভবন তৈরি করতে গিয়ে পানি উন্নয়ন বোর্ডের রাস্তা বন্ধ করে দিয়েছে মাদ্রাসা কর্তৃপক্ষ। শুধু রাস্তাই নয়, মাউলতলা এবং পত্তনী ভাঙ্গা দুই গ্রামের পানি নিষ্কাশনের একমাত্র খালটিও দখল করে রেখেছে মাদ্রাসা কর্তৃপক্ষ। এ বিষয়ে নিশ্চুপ উপজেলা প্রশাসন।পত্তনী ভাংগা হয়ে হাজারী বাড়ির সামনে দিয়ে পত্তনী ভাংগা দাখিল মাদ্রাসা হয়ে পানি উন্নয়ন বোর্ডের একটি রাস্তা চলে গিয়েছে হরিনাথপুর পর্যন্ত। বর্তমানে রাস্তায় পিচ ঢালাইয়ের কাজ চলমান। এ রাস্তা বন্ধ করে দিয়ে তৈরি হচ্ছে মাদ্রাসার চারতলা ভবনের কাজ।রাস্তার ঠিকাদার হুমায়ুন নলী জানান, রাস্তাটির কার্পেটিংয়ের কাজ চলমান রয়েছে। টপ লেবেলের ১২ ফুট পর্যন্ত পিচ ঢালাইয়ের কাজ চলমান। নিচের অংশে কতটুকু তা জানা নেই।মাদ্রাসার সামনে দিয়ে রাস্তা নেয়ার ব্যাপারে জানান, কর্তৃপক্ষ ভালো বুঝেন। আমরা কী বলব।সফিজ উদ্দিন বেপারী, হামিদ আলী বেপারী, জামেদ আলী বেপারীসহ এলাকাবাসী মিলে তাদের বাড়ির সামনে একটি মাদ্রাসা তৈরি করেন ৩০/৩৫ বছর আগে। প্রতিষ্ঠাকালে ফোরকানিয়া মাদ্রাসা হলেও পরবর্তীতে এটি মহিলা দাখিল মাদ্রাসায় রূপ নেয়।আক্ষেপ করে প্রতিষ্ঠাতার পুত্র সিরাজুল ইসলাম বেপারী, আবুল হোসেন বেপারী, সাইফুল ইসলাম বেপারী জানান, প্রতিষ্ঠানটির সুপার জামাতা, সভাপতি গুয়াবাড়িয়া ইউনিয়ন পরিষদ চেয়ারম্যান। ন্যায় কথা বলতে গেলেও সুপার বলেন, চাঁদা চাই। আমরা এ প্রতিষ্ঠানের সদস্য আছি কি না তাও জানি না।দুঃখ প্রকাশ করে তারা বলেন, এই দেখেন আমার বাবা-চাচাদের কবর। তারাই এটির প্রতিষ্ঠাতা। কয়দিন পর দেখবেন এই কবরের উপর দিয়ে মানুষ হাঁটছে, গাড়ি চলছে। আমদের কথা কেউ শোনে না। জমি আমরা দিয়েছি, প্রয়োজনে আরও দেব। ৫/১০ ফুট দক্ষিণ দিকে ভবন সরিয়ে নিলে এমন দশা হতো না। কর্তৃপক্ষের খামখেয়ালিপনার কারণে এমন পরিণতি। তার বাবা-চাচাদের আত্মা কষ্ট পেত না।সরেজমিনে ওই প্রতিষ্ঠানে গেলে দেখা যায় সবুজ নামের এক লোক কাজ করছেন। তিনি সাব কন্টাক্টর। মূল ঠিকাদারের নাম জানেন না।এখানে সরকারি কোনো লোক উপস্থিত আছে কিনা জানতে চাইলে জানান, তিনি তো ম্যাপ দেখেই কাজ করছেন। অন্যদের দরকার কী?৯৮ ফুট লম্বা এবং ৩২ ফুট চওড়া বর্তমান ভবনের জন্য সরকার থেকে প্রায় ২ কোটি ৯৮ লাখ টাকার কাজ চলমান।সুপার রুহুল আমিন জানান, সরকারি রাস্তা এবং কবরস্থান রেখেই নিজস্ব জায়গায় ভবন তৈরি হচ্ছে। তাদের প্রতিষ্ঠানের নামে ১ (এক একর) জায়গা রয়েছে।স্থানীয় ইউপি সদস্য রুনু বেগম জানান, তিনি গুয়াবাড়িয়া ইউনিয়নের ১নং ওয়ার্ড মেম্বার। বিষয়টি আসলেই জটিল। এ বিষয়ে তিনি কোনো মন্তব্য করবেন না।গুয়াবাড়িয়া ইউপি চেয়ারম্যান ও মাদ্রাসা কমিটির সভাপতি অধ্যাপক শাহজাহান তালুকদার জানান, রাস্তা রেখেই বিল্ডিংয়ের কাজ চলছে।এসও নেপাল জানান, অনিয়মের কোনো প্রশ্ন আসে না। আমি ভবনের এসও, রাস্তা কীভাবে যাবে তা আমার দেখার বিষয় না।এ বিষয়ে পানি উন্নয়ন বোর্ডের নির্বাহী প্রকৌশলী মোহাম্মদ আবু সাইদ জানান, তিনি বরিশাল অঞ্চলে নেই।",20/9/2020,country-news
বরিশালে ঘরের আড়ার সঙ্গে ফাঁস দিয়ে গৃহবধূর আত্মহত্যা,"বরিশালের হিজলা উপজেলায় রহিমা বেগম নামে এক গৃহবধূ ঘরের আড়ার সঙ্গে ফাঁস দিয়ে আত্মহত্যা করেছে। রোববার সন্ধ্যার দিকে উপজেলার বাহেরচর গ্রামে এই ঘটনা ঘটে। নিহত রহিমা ওই গ্রামের কবির হোসেনের স্ত্রী।



হিজলা থানার ওসি আসীম কুমার সিকদার জানান, লাশ ময়নাতদন্তের জন্য বরিশাল প্রেরণ করা হয়েছে। রহিমার স্বামীকে জিজ্ঞাসাবাদের জন্য আটক করা হয়েছে।স্থানীয় সূত্রে জানা গেছে, স্বামী স্ত্রীর মধ্যে পারিবারিক কিছু বিষয় নিয়ে কথায় কাটাকাটি হয়। এর এক পর্যায়ে স্ত্রী রহিমা তার বাবার বাড়িতে ফোন করে বলে বাবার বাড়ি চলে আসবে। একথা শুনে ছোট বোনে স্বামী শ্রীপুর গ্রামের ফারুক ঘটনাস্থলে আসে। পরে বিবাদ শুনে রহিমার স্বামী ও ভগ্নীপতি ফারুক পার্শ্ববর্তী চায়ের দোকানে যায়। ২ জনেই চা খেয়ে বাড়িতে এসে দেখে ঘরের দরজা বন্ধ।এই দেখে দরজা ভেঙ্গে ঘরে ঢুকে দেখেন, ঘরের আড়ার সঙ্গে ওড়না দিয়ে গলায় ফাঁস দিয়েছে। গলার ফাঁস খুলে জীবিত আছে দেখে, উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করে। পরে রহিমার লাশ তার বাবার বাড়ি শ্রীপুর নিয়ে যায়। সেখান থেকে হিজলা থানা পুলিশ রহিমার স্বামী কবিরকে আটক করে।",20/9/2020,country-news
বরিশালে মাদকসহ গ্রেফতার আ’লীগ নেতার ভাই,"বরিশালের হিজলা উপজেলা আওয়ামী লীগের সভাপতি সুলতান মাহমুদ টিপুর ছোট ভাই মেহেদী হাছানকে (সাহেব) ইয়াবাসহ গ্রেফতার করে বরিশাল র‌্যাব-৮।



শুক্রবার সন্ধ্যায় অভিযান চালিয়ে হিজলা উপজেলার গুয়াবাড়িয়া ইউনিয়নের নরসিংহপুর গ্রামের জাহাঙ্গীর মোল্লার ঘর থেকে মেহেদী হাছান সাহেবকে আটক করা হয়। পরে গভীর রাতে র‌্যাবের সদস্যরা হিজলা থানায় মেহেদী হাছানকে সোপর্দ করে।মেহেদী হাছান সাহেব দীর্ঘদিন যাবৎ ইয়াবা ব্যবসা করে আসছে। এর পূর্বেও বিপুল পরিমাণ ইয়াবাসহ তাকে আটক করা হয়। সে সময় প্রায় ৪ মাস জেল খেটে বেরিয়ে আবারও শুরু করে মাদক ব্যবসা। মেহেদী হাছান সাহেব-এর নামে হিজলা থানায় চাঁদাবাজি, হত্যা, মাদকসহ বেশ কয়েকটি মামলা রয়েছে।হিজলা থানার ওসি অসীম কুমার সিকদার জানান, গভীর রাতে র‌্যাবের সদস্যরা মেহেদি হাছানকে ২২০ পিচ ইয়াবাসহ সোপর্দ করেছে। তার বিরুদ্ধে মাদকদ্রব্য আইনে মামলা দায়ের করা হয়েছে।
",20/9/2020,country-news
"পরিচয় মেলেনি ৩ মাসেও, বেওয়ারিশ হিসেবে দাফন","লাশ উদ্ধারের ৩ মাস পার হয়ে গেলেও এখনও পরিচয় মেলেনি অজ্ঞাত নারীর। বরিশালের হিজলা থানার ধুলখোলা ইউনিয়নের কুঞ্জপট্টি এলাকার মেঘনা নদীর পাড় থেকে গত ১৫ মার্চ গলাকাটা অজ্ঞাত নারীর লাশ উদ্ধার করে হিজলা থানা পুলিশ।



হিজলা থানার ওসি অসীম কুমার সিকদার বলেন, ১৫ মার্চ কুঞ্জপট্টি এলাকার মেঘনা নদীর পাড় থেকে অজ্ঞাত নারীর গলাকাটা লাশ উদ্ধার করা হয়। লাশের গায়ে ক্ষত চিহ্ন থাকায় ধারণা করা যাচ্ছে এটি একটি হত্যা। লাশ ময়নাতদন্ত শেষে বেওয়ারিশ থাকায় আঞ্জুমান কবর স্থানে দাফন করা হয়েছে।লাশের বর্ণনা দিয়ে ওসি বলেন, অজ্ঞাত নারীর আনুমানিক বয়স ৩০ বছর, মুখমণ্ডল গোলাকার, মাথার চুল কালো লম্বা আনুমানিক দের ফুট, গায়ের রং ফর্সা, উচ্চতা আনুমানিক ৫ ফুট, গায়ে এ্যাস ও টিয়ে রংয়ের ছাপার কামিজ, নেভি ব্লু রংয়ের সালোয়ার। হাতের নখে মেহেদীর রং লাগানো ছিল।তিনি আরও বলেন, লাশের প্রকৃত নাম-ঠিকানা শনাক্ত করা গেলে হত্যার আসল রহস্য বেরিয়ে আসবে। লাশের প্রকৃত পরিচয় শনাক্তের জন্য এর অভিভাবকরা যেন হিজলা থানায় অথবা বরিশাল পুলিশ সুপারের কার্যালয়ে যোগাযোগ করার অনুরোধ জানান ওসি অসীম কুমার।",20/9/2020,country-news
"ইটভাটার মাটি সংগ্রহ নদী থেকে, আটক ২৫","বরিশালের হিজলা উপজেলায় ইটভাটার জন্য নদী থেকে মাটি কাটার অভিযোগে ২৫ শ্রমিককে আটক করেছে নৌপুলিশ। রোববার দুপুরে উপজেলার বড়াজালিয়ে ইউনিয়নের দুর্গাপুর এলাকার মাঝেরচরে এ ঘটনা ঘটে।



আটককৃতরা প্রায় সবাই সাতক্ষীরা জেলার বাসিন্দা। তারা ফরিদ ব্যাপারীর এলবিএফ ব্রিকসের লেবার। আটককৃতদের উপজেলা প্রশাসনের নির্বাহী ম্যাজিস্ট্রেটের ভ্রাম্যমাণ আদালতে হাজির করা হবে বলে নৌপুলিশ জানায়।নৌপুলিশের ওসি বেল্লাল হোসেন বলেন, গোপন সংবাদের ভিত্তিতে অভিযান চালিয়ে দুর্গাপুর এলাকার মাঝেরচর থেকে ২৫ জনকে আটক করা হয়েছে। তাদের ভ্রাম্যমাণ আদালতের মাধ্যমে সাজা প্রদান করা হবে বলে তিনি জানান।",20/9/2020,country-news
বরিশালে ট্রলিচাপায় নারীর মৃত্যু,"বরিশালের হিজলায় ট্রলিচাপায় মারুফা বেগম (৬০) নামে এক নারীর মৃত্যু হয়েছে। এ ঘটনায় গুরুতর আহত হয়েছেন নিহতের স্বামী সমির লতিয়া (৭০)।



আহতকে উপজেলা স্বাস্থ্য কমপ্লেক্সে ভর্তি করা হয়েছে। হতাহতারা হিজলার হরিনাথাপুর এলাকার বাসিন্দা।হিজলা থানার ওসি অসীম কুমার সিকদার জানান, বৃহস্পতিবার সকালে হরিনাথপুর বাজার সংলগ্ন সড়কে হাঁটতে বের হন তারা। এ সময় একটি ট্রলি তাদের চাপা দিয়ে চলে যায়। গুরুতর আহত অবস্থায় তাদের উদ্ধার করে হাসপাতালে নিয়ে যাওয়া হলে মারুফা বেগমকে চিকিৎসক মৃত ঘোষণা করেন। 
",20/9/2020,country-news
হিজলায় কৃষক লীগ নেতার ওপর হামলা,"হিজলা উপজেলা কৃষক লীগের যুগ্ম সাধারণ সম্পাদক সৈয়দ মঞ্জুর মোর্শেদ টিটুর ওপর হামলার অভিযোগ পাওয়া গেছে। সোমবার সকাল ১০টায় উপজেলার সদর ইউনিয়নের দুর্গাপুর বাজার সংলগ্ন তার নিজস্ব মাছের ঘেরে এই ঘটনা ঘটে।



আহত মঞ্জুর জানান, সরকারী জমি লিজ নিয়ে তৈরি করা মাছের ঘেরে তার শ্রমিকরা কাজ করছিলেন। এসময় এলাকার চিহ্নিত সন্ত্রাসী মোক্তার হোসেন তার দলবল নিয়ে কাজে বাধা দিচ্ছে বলে খবর আসে। তখন তিনি ও তার ভাই শামসুর আরেফিন টিপু ঘটনাস্থলে গেলে দুইজনকে লাঠিসোটা দিয়ে মারধর করে মোক্তার। এতে দুই জন আহত হন। আহতরা হিজলা উপজেলা স্বাস্থ্য কমপ্লেক্সে চিকিৎসাধীন।অভিযুক্ত মোক্তার হোসেন বলেন, আমাদের জমি জবর দখল করে ক্ষমতার অপব্যবহার করে মঞ্জুর মাছের ঘের নির্মাণ করেছে। ওই জমি দখল মুক্ত করতে গেলে হাতাহাতির ঘটনা ঘটে। এ ঘটনায় হিজলা থানায় মামলার প্রস্তুতি চলছে বলে জানিয়েছেন ভুক্তভোগী।
",20/9/2020,country-news
"হিজলায় গণধর্ষণ, গ্রেফতার ৬","হিজলায় দুই সন্তানের জননীকে গণধর্ষণের অভিযোগ পাওয়া গেছে। রোববার রাতে উপজেলার গৌরবদী ইউনিয়নের ৯নং ওয়ার্ডের কাকুরিয়া গ্রামে এই ঘটনা ঘটে। এ ঘটনায় ৬ অভিযুক্তকে গ্রেফতার করেছে পুলিশ। ধর্ষিতা ওই এলাকার জেলে আলী হোসেনের স্ত্রী।



মামলা সূত্রে জানা যায়, ৩০ মে রাতে ভূক্তভোগী মহিলা তার দুই সন্তান নিয়ে ঘরে ঘুমিয়ে ছিলেন। এসময় তার স্বামী মাছ শিকারে নদীতে অবস্থান করছিল। এই সুযোগে ওই এলাকার ৬ বখাটে তার ঘরে প্রবেশ করে পালাক্রমে ধর্ষণ করেন।রোববার সকালে ঘটনা জানাজানি হলে ধুলখোলা ফাঁড়ির ইনচার্জ এসআই বশির অভিযান চালিয়ে মোস্তফা ব্যাপরীর ছেলে মনির ব্যাপারী (১৮), রমিজ রাঢ়ীর ছেলে সুমন রাঢ়ী (২০), কাদির আকনের ছেলে আলামিন (১৭), আহম্মদ জমাদ্দারের ছেলে বাকের জমাদ্দার (২৫),কাঞ্চন দেওয়ানের ছেলে আনিস (২৪) ও জাকির দেওয়ানকে (২০) আটক করেন। এরপর ভুক্তভোগী বাদী হয়ে সোমবার সকালে মামলা করেন।হিজলা থানার ওসি অশীম কুমার সিকদার জানান, তাদের বিরুদ্ধে আইনানুগ ব্যবস্থা নেয়া হবে। আটকদের বরিশাল কারাগারে পাঠানোর প্রস্তুতি চলছে।",20/9/2020,country-news
"জেলেদের জালে ইলিশ কম, বেড়ে গেছে দাম","আগে জেলেদের জালে ঝাঁকে ঝাঁকে বড় আকারের রূপালী ইলিশ ধরা পড়লেও হঠাৎ করে তা কমে গেছে; যে কারণে সেই প্রভাব পড়েছে ইলিশের দামেও।



গত দুই দিনের ব্যবধানে প্রতি মণ গ্রেডের (বড় সাইজের) ইলিশের দাম ১০ হাজার টাকা বৃদ্ধি পেয়েছে। গত এক সপ্তাহ ধরে বরিশাল মোকামে প্রতিদিন গড়ে ৩ থেকে সাড়ে ৩ হাজার মণ ইলিশ এলেও এখন আসছে মাত্র ১ থেকে দেড় হাজার মণ। এ কারণে দামেও এমন হেরফের পরিলক্ষিত হচ্ছে।বরিশাল জেলা মৎস্য অফিসার (হিলসা) বিমল চন্দ্র দাস এ তথ্যের সত্যতা নিশ্চিত করেছেন। তিনি বলেন, পূর্ণিমার জো কেটে যাওয়ায় এখন তেমন একটা মাছ পড়ছে না। তবে আবার অমাবস্যা এলেই ইলিশ ধরা পড়বে। দু’দিন আগেও ইলিশের দাম কম ছিল। কিন্তু সরবরাহ অপেক্ষা চাহিদা বেশি হওয়ায় এখন ইলিশের দাম বেড়ে গেছে।গত শনিবার বরিশালের ইলিশ মোকামের পাইকারি বাজারে ২২ হাজার টাকা মণ দরে বিক্রি হয়েছে কেজি ওজনের ইলিশ। এ হিসাবে প্রতি কেজি ইলিশের দাম পড়েছে ৫শ’ থেকে সাড়ে ৫শ’ টাকা। গত কয়েক বছরের মধ্যে এটিই ছিল ইলিশের সর্বনিম্ন বাজারদর। সাগরে ধরা পড়া বিপুল পরিমাণ ইলিশ মোকামে আসার পাশাপাশি স্থানীয় বাজারে ক্রেতার অভাব আর ভারতে ইলিশ পাচার বন্ধ থাকায় এ পরিস্থিতির সৃষ্টি হয়েছিল; যা গত বুধবার পর্যন্ত স্থায়ী ছিল। কিন্তু গত দুই দিনের এই কেজি ওজনের ইলিশ বিক্রি হয়েছে মণপ্রতি ৩২ হাজার টাকা দরে।কারণ হিসেবে জানা গেছে, আগের মতো ইলিশ ধরা পড়ছে না জেলেদের জালে। যার কারণে সরবরাহ অপেক্ষা চাহিদা কমে গেছে।সরেজমিন শুক্রবার নগরীর পোর্টরোড ইলিশ মোকামে গিয়ে দেখা যায়, এক কেজি সাইজের ইলিশ পাইকারি প্রতি মণ ৩২ হাজার টাকা, যা আগে প্রতি মণ বিক্রি হয়েছে ২০ থেকে ২২ হাজার টাকায়। ৫শ’ থেকে ৮শ’ গ্রামের প্রতি মণ ২৮ হাজার, যা আগে বিক্রি হয়েছে ১৮ হাজার টাকায়। প্রতি মণ জাটকা (৩শ’ থেকে ৪শ’ গ্রাম পর্যন্ত) ১৬ হাজার টাকা; যা আগে বিক্রি হয়েছে মাত্র ১০ হাজার টাকা দরে।পোর্ট রোডের আড়তদার তালুকদার এন্টারপ্রাইজের স্বত্বাধিকারী মো. কবির হোসেন বলেন, গত দুই দিন মোকামে সাগরের ইলিশের আমদানি কমে গেছে। তাই দাম অনেক বেড়ে গেছে।মহিপুর মৎস্য বন্দরে ইলিশ বিক্রি করতে আসা কলাপাড়ার ধানখালী ইউনিয়নের গোলবুনিয়া গ্রামের জেলে আবদুল আজিজ বলেন, আলীপুর-মহিপুর মৎস্য বন্দর গত এক সপ্তাহ জমজমাট ছিল। প্রচুর পরিমাণের ইলিশ নিয়ে অনেক ট্রলার ভিড়ত। কিন্তু গত দুই দিন ধরে মাছ পড়ছে না। তাই ট্রলারের সংখ্যাও কমে গেছে।মহিপুর মোকামের বেশ কয়েকজন আড়তদার জানান, আগের মতো ইলিশ জালে ধরা পড়ছে না। যার কারণে ইলিশের চাহিদা বৃদ্ধি পেয়েছে। দামও কয়েকগুণ বেড়ে গেছে। তবে খুব শিগগিরই অনেক ইলিশ ধরা পড়বে। তখন আবার দাম কমে যাবে।বরিশাল নগরীর পোর্টরোড ইলিশ মোকামের কয়েকজন আড়তদার জানালেন ইলিশ কম ধরা পড়ায় দাম বেড়েছে।",20/9/2020,country-news
বরিশালে টিফিনের টাকায় গাছের চারা রোপণ,"লাল-সবুজ উন্নয়ন সংঘের উদ্যোগে টিফিনের টাকায় সারা দেশে এক লাখ চারা বিতরণের লক্ষ্যে বরিশাল বিভাগীয় কর্মসূচির উদ্বোধন করা হয়েছে। মঙ্গলবার বিকাল ৩টায় নগরীর জিলা স্কুলে জেলা প্রশাসক এসএম অজিয়র রহমান এ কর্মসূচির উদ্বোধন করেন।



কর্মসূচিতে ওই স্কুলে গাছের চারা রোপণ ও পথচারীদের মধ্যে চারা বিতরণের মধ্য দিয়ে কার্যক্রমের সূচনা করেন জেলা প্রশাসক। এ সময় বিশেষ অতিথি ছিলেন অতিরিক্ত জেলা প্রশাসক (রাজস্ব) শহিদুল ইসলাম, জিলা স্কুলের প্রধান শিক্ষক (ভারপ্রাপ্ত) বেগম হিরো রোকসানা, যুগান্তরের সাংবাদিক সাঈদুর রহমান পান্থ, সংগঠনের বরিশাল শাখার উপদেষ্টা মো. কালিমুল্লাহ প্রমুখ।অনুষ্ঠানের সঞ্চালনায় ছিলেন লাল-সবুজ উন্নয়ন সংঘের প্রতিষ্ঠাতা ও সভাপতি কাওসার আলম সোহেল। তিনি বলেন, প্রাকৃতিক ভারসাম্য রক্ষায় আমরা দেশব্যাপী গাছের চারা বিতরণ ও রোপণ কার্যক্রম চালিয়ে যাচ্ছি। ইতোমধ্যে এ সংগঠনের উদ্যোগে ২৫ জেলায় কর্মসূচি পালন করা হয়েছে।",20/9/2020,country-news
মাছের আড়তে কাজ করে চলছে ক্রিকেটার আলমের সংসার,"বরিশালে মাছের আড়তে কাজ করে সংসার চালাতে হচ্ছে বাংলাদেশ শারীরিক প্রতিবন্ধী ক্রিকেট দলের খেলোয়াড় আলম খানকে। শারীরিক প্রতিবন্ধী ক্রিকেটে দেশের প্রতিনিধিত্ব করা আলমের জীবন এখন দুর্বিষহ।



জাতীয় দলের হয়ে খেললেও গত ৫ বছরে পারিশ্রমিক হিসেবে এক টাকাও পাননি বলে জানিয়েছেন ক্রিকেটার আলম খান। পরিবারের জন্য এখন দুই বেলা খাবার জোগাতে কাজ করতে হচ্ছে মাছের আড়তে।আলম জানান, অনেকে মনে করেন আমরা তামিম-মুশফিকদের মতো বেতন পাই কিন্তু আসলে তো তা নয়। অর্থ সংকটের কারণে প্রতিদিনই এখন মাছের আড়তে ছুটতে হচ্ছে।বিদেশের মাটিতেও আলম খানের অসাধারণ নৈপুণ্যে বহুবার জয় পেয়েছে বাংলাদেশ শারীরিক প্রতিবন্ধী ক্রিকেট দল। ক্রিকেট খেলে বিভিন্ন সাফল্যের পাশাপাশি দেশের জন্য সুনাম বয়ে এনেছেন তিনি এবং শারীরিক প্রতিবন্ধী দল। যেখানে জাতীয় দলের ক্রিকেটারদের যশ-অর্থ কোনো কিছুরই অভাব নেই, সেখানে সম্মান প্রতিপত্তি যশ-অর্থ কোনোটাই জোটেনি আলম খানের।বাবা কালু খান ছিলেন সংসারের উপার্জনক্ষম ব্যক্তি। ছোট একটি দোকান ভাড়া নিয়ে বরিশাল নগরীতে খাবার হোটেল চালাতেন তিনি। ওই দোকানের আয় দিয়ে সংসার চলত। ফুসফুসে ক্যান্সারে আক্রান্ত হয়ে ২০১৮ সালে মারা যান বাবা। বাবার মৃত্যুতে সব এলোমেলো হয়ে যায় আলমের। ঘোর অন্ধকার নেমে আসে পরিবারে, থমকে যায় আলমের জীবন। পাঁচ সদস্যের সংসারের দায়িত্ব এসে পড়ে তার কাঁধে।অনেক কষ্টে নগরীর পোর্ট রোডের একটি মাছের আড়তে কাজ পান আলম। সংসার চালাতে হিমশিম খেতে হয় প্রতি মাসেই। শারীরিক প্রতিবন্ধী হয়েও পরিবারের দুই বেলা খাবার জোগাতে কঠোর পরিশ্রম করতে হচ্ছে জাতীয় দলে লাল-সবুজের প্রতিনিধিত্ব করা আলমকে।২০১৫ থেকে ২০১৮ সাল পর্যন্ত বাংলাদেশ শারীরিক প্রতিবন্ধী ক্রিকেট দলের অধিনায়কত্ব করা আলম খানের নেতৃত্বে দেশ ও বিদেশের মাটিতে ১১টি ম্যাচ খেলেছে দলটি। এর মধ্যে ৭টিতেই জয় পেয়েছে বাংলাদেশ। দেশের হয়ে লাল-সবুজ জার্সিতে গত পাঁচ বছরে ভারত, ইংল্যান্ড, পাকিস্তান ও আফগানিস্তানের সঙ্গে একাধিক ম্যাচ খেলেছেন আলম। পারফরম্যান্স ছিল বেশ ভালো।আলম খান ভারাক্রান্ত কণ্ঠে বলেন, সবাই বাইরে থেকে মনে করে আমরা জাতীয় দলে খেলি, খেলতে যাই বিদেশে। আমাদের ভেতরের কষ্টটা কেউ দেখে না। জাতীয় দলের হয়ে খেললেও গত পাঁচ বছরে পারিশ্রমিক হিসেবে এক টাকাও পাইনি। কত কষ্ট করে চলতে হয়, তা কেউ জানে না। জানি না সামনে কী হবে। টাকার অভাবে ক্রিকেটকে ঘিরে আমার সব স্বপ্ন হারিয়ে যাবে কিনা- এখন সেই শঙ্কায় থাকি।বরিশাল নগরীর পোর্ট রোডের মাহিমা এন্টারপ্রাইজের মাছের আড়তের মালিক নীরব হোসেন টুটুল বলেন, কয়েক বছর ধরে তার আড়তে আলম কাজ করছেন। ঝড়বৃষ্টির মধ্যেও আলম কাজে এসেছেন। কাজে ফাঁকি দেননি কখনও, সৎ ও নিষ্ঠাবান তিনি। ক্রিকেটের প্রতি প্রবল আগ্রহ তার। ক্রিকেটের জন্য রীতিমতো সংগ্রাম করতে হচ্ছে আলমকে।বরিশাল নগরীর বাসিন্দা ও জাতীয় ক্রিকেট দলের খেলোয়াড় কামরুল ইসলাম রাব্বি বলেন, আলম আমার পছন্দের মানুষ। কিশোর বয়সে তার সঙ্গে টেপটেনিসে অনেক খেলেছি। বাধাবিপত্তি পেরিয়ে জীবনে যে অনেক দূর এগোনো যায়, আলম তার বড় প্রমাণ।বরিশাল বিভাগীয় ক্রিকেট দলের কোচ ও সাবেক ক্রিকেটার তাসরিকুল ইসলাম টোটাম বলেন, প্রায় দেড় দশক ধরে তাকে আমি চিনি। আলম যখন কিশোর ছিল মাঝে-মধ্যে আমার কাছে এসে ব্যাটিং-বোলিং নিয়ে নানা প্রশ্ন করত। তাকে বলে দিলে মাঠের এক পাশে গিয়ে নিজে নিজেই দীর্ঘক্ষণ সেগুলো প্র্যাকটিস করত। এভাবে একা একাই অনুশীলন করে ব্যাটিং বোলিংয়ে উন্নতি করতে থাকে। শারীরিক প্রতিবন্ধী আলম এখন যে ক্রিকেট বলে এত নিখুঁতভাবে স্ট্রোক খেলতে পারে, সেটি না দেখলে বোঝা যাবে না।",20/9/2020,country-news
সরকার মানুষের অধিকার রক্ষা করছে না: বিএনপির যুগ্ম মহাসচিব,"বিএনপি যুগ্ম মহাসচিব ও বরিশাল মহানগর বিএনপি সভাপতি অ্যাডভোকেট মজিবর রহমান সরোয়ার বলেছেন, বর্তমান সরকার ক্ষমতায় আসার পূর্বে দেশবাসীর সামনে কমেন্টমেন্ট করে এসেছিলেন তারা ক্ষমতায় এসে ক্রসফায়ার উঠিয়ে নেবেন। পরবর্তীতে তারা সরকারে এসে নিজেদের ওয়াদা ভুলে গেছেন। বর্তমান সরকার ডিজিটাল ও ক্রসফায়ারের নামে মানুষের অধিকার কেড়ে নিয়েছে।



তিনি বলেন, সরকার ভোট ও জনগণের সরকার হলে এদেশে এধরনের কাজ করতে সাহস পেত না। তারা এদেশের মানুষের মৌলিক ভোটের অধিকার কেড়ে নিয়ে সরকারে বসে বেপরোয়া হয়ে গেছে কাউকে কোনো জবাবদিহি করছে না। তাদের পক্ষে দেশের জনগণের কোনো রায় না থাকার কারণে মানুষকে খুন-গুম করে ক্ষমতা আঁকড়ে বসে মানুষের অধিকার রক্ষা করছে না। আমরা সরকারের এসব কর্মকাণ্ডের তীব্র নিন্দা জানাই।আন্তর্জাতিক গুম দিবস উপলক্ষে রোববার বিকালে মজিবর রহমান সরোয়ার এসব কথা বলেন।বরিশাল বিএম কলেজ ও সরকারি বরিশাল কলেজ ছাত্রদল নেতা ফিরোজ খান কালু ও মিরাজ খানের খানের বাসায় এসে গুম হয়ে যাওয়া দুই সহোদরের মাতা ফিরোজা বেগমকে সান্ত্বনা দেয়া ও কালু এবং মিরাজের জন্য দোয়া-মোনাজাত করার পূর্বে তিনি এসব কথা বলেন।অ্যাডভোকেট মজিবর রহমান সরোয়ার বলেন, কালু ও মিরাজের মা জানে না তার দুই সন্তান কোথায় কীভাবে আছে। তারা কী বেঁচে আছে নাকি মারা গেছে- এই সরকারের সময় সেই কথা জানার অধিকার থেকে বঞ্চিত হয়েছেন দুই ছেলে হারানো মা।এ সময় মজিবর রহমানের আসার সংবাদ পেয়ে আগে-ভাগেই উপস্থিত হন মহানগর বিএনপি নেতা মাহফুজুর রহমান, সাবেক যুবদল নেতা খন্দকার গোলাম মোস্তফা, মহানগর ছাত্রদল সম্পাদক হুমাউন কবীর, সিনিয়র সহ-সভাপতি তরিকুল ইসলাম তারেক, সাংগঠনিক সম্পাদক এনামুল হাসান তছলিমসহ বিভিন্ন দলীয় অঙ্গসংগঠনের নেতারা।উল্লেখ্য, ২০১২ সালের ৩ এপ্রিল মিরাজ খান ও ২৪ আগস্ট বড়ভাই ফিরোজ খান কালু চট্টগ্রাম থেকে নিখোঁজ হন। এরপর থেকে আজ পর্যন্ত তাদের কোনো খোঁজ পাননি মা ফিরোজা বেগম।",20/9/2020,country-news
উপজেলা চেয়ারম্যানের বিরুদ্ধে মামলা করায় ধর্ষিতা এলাকা ছাড়া,"বিয়ের প্রলোভন দেখিয়ে টানা ৩ বছর ধরে কাঁঠালিয়া উপজেলা চেয়ারম্যানের লালসার শিকার তরুণীকে এবার পরিবারসহ এলাকা ছাড়তে হল। ধর্ষক উপজেলা চেয়ারম্যানের বিরুদ্ধে মামলা করায় নিজের বাড়িঘর ছেড়ে আরেক জেলায় গিয়েও নিরাপত্তা হুমকিতে রয়েছেন ঝালকাঠির কাঁঠালিয়া উপজেলার ওই তরুণী।



রোববার সকালে বরিশাল প্রেস ক্লাবে সংবাদ সম্মেলন করে এমন অভিযোগ করেছেন ধর্ষিতা তরুণী। তার অভিযোগ কাঁঠালিয়া উপজেলা চেয়ারম্যান এমাদুল হক মিলন অব্যাহত হুমকি এবং বাড়িতে লোক পাঠিয়ে ঘরছাড়া হতে বাধ্য করেছেন।সংবাদ সম্মেলনে নির্যাতিতা তরুণী বলেন, ২০১৭ সালে এসএসসি পাস করে কাঁঠালিয়া উপজেলার ভাইস চেয়ারম্যান এমাদুল হক মনিরের কাছে পারিবারিক দৈন্যতার কথা তুলে ধরে চাকরির আবেদন করেন। সেখান থেকে মুঠোফোনে আলাপ জমে প্রেমে পড়েন কিশোরী। ২০১৭ সালের ৩ এপ্রিল কাঁঠালিয়া থেকে কিশোরীকে নিয়ে বরিশালের সোবাহান কমপ্লেক্সের ব্যবসায়ী মিঠু সিকদারের আগরপুর রোডের বাসায় ওঠেন উপজেলা ভাইস চেয়ারম্যান মনির।তিনি বলেন, এটি মিঠুর পারিবারিক বাসভবন বললেও পরে বুঝতে পারেন তাকে নিয়ে ব্যাচেলর বাসায় উঠেছে। সেখানে আটকে রেখে বন্ধুর সহায়তায় তরুণীকে ধর্ষণ করেন মনির। এ ঘটনায় মানসিকভাবে ভেঙে পড়লে উপজেলা ভাইস চেয়ারম্যান এমাদুল হক মনির তার বন্ধুর মাধ্যমে একজন হুজুর এনে কয়েকটি কাগজে স্বাক্ষর নিয়ে মেয়েটিকে জানান- তাদের বিয়ে হয়ে গেছে।সংবাদ সম্মেলনে ওই তরুণী অভিযোগ করেন, ভাইস চেয়ারম্যান থেকে উপজেলা চেয়ারম্যান নির্বাচিত হন এমাদুল হক মিঠু। তিনি চলতি বছরের জুলাই মাস পর্যন্ত ঢাকা, বরিশালসহ বিভিন্ন স্থানে নিয়ে ধর্ষণ করেন তরুণীকে। তবে আগস্ট মাসে বিয়ের কাগজপত্র দেখতে চাইলে এমাদুল হক মিঠু ওই তরুণীকে জানিয়ে দেন- প্রকৃতপক্ষে তাদের কোনো বিয়েই হয়নি।এ ঘটনায় গত ২৫ আগস্ট বরিশাল নারী ও শিশু নির্যাতন দমন ট্রাইব্যুনালে মামলা দায়ের করেন ওই তরুণী। তাতে উপজেলা চেয়ারম্যান মনির এবং তার বন্ধু মিঠু সিকদারকে আসামি করা হয়েছে।ওই তরুণী অভিযোগ করেন, মামলা দায়েরের পর ধর্ষণের ঘটনাটি ধামাচাপা দিতে বরিশাল জেলা আইনজীবী সমিতির সাবেক সভাপতি অ্যাডভোকেট সৈয়দ ওবায়দুল্লাহ সাজু সালিশের চেষ্টা করেন। এদিকে উপজেলা চেয়ারম্যান মামলার খবর পেয়ে তরুণীর বাড়িতে লোক পাঠিয়ে হুমকি দিয়ে আসেন। ভয়ে তরুণী এলাকাছাড়া হয়ে বাকেরগঞ্জ উপজেলার ফরিদপুরে আত্মীয়ের বাসায় অবস্থান নিয়েছেন বলেও জানানো হয়।অপরদিকে তরুণীর সংবাদ সম্মেলনে করা অভিযোগ মিথ্যা এবং ষড়যন্ত্র বলে দাবি করেছেন উপজেলা চেয়ারম্যান মনির। রোববার নিজ এলাকায় পাল্টা সংবাদ সম্মেলনে তিনি এ দাবি করেন।",20/9/2020,country-news
উপজেলা চেয়ারম্যানের বিরুদ্ধে ধর্ষণ মামলা,"চাকরি ও বিয়ের প্রলোভন দেখিয়ে ধর্ষণের অভিযোগে ঝালকাঠির কাঁঠালিয়া উপজেলা চেয়ারম্যান ও উপজেলা আওয়ামী লীগের সাধারণ সম্পাদক এমদাদুল হক মনিরের বিরুদ্ধে বরিশালে ধর্ষণ মামলা দায়ের করা হয়েছে। ওই উপজেলার ৩ নম্বর ওয়ার্ডের আমুয়া গ্রামের এক তরুণী (২২) বাদী হয়ে মঙ্গলবার দুপুরে বরিশাল নারী ও শিশু নির্যাতন দমন ট্রাইব্যুনালে এ মামলা দায়ের করেন।



ট্রাইব্যুনালের বিচারক আবু শামীম আজাদ শুনানি শেষে আগামী ৪ অক্টোবরের আগে অভিযোগ তদন্ত করে প্রতিবেদন দাখিলের জন্য কোতোয়ালি মডেল থানার ওসিকে নির্দেশ দিয়েছেন।মামলায় চেয়ারম্যান মনির ছাড়াও তাকে সহযোগিতার অভিযোগে ওই উপজেলার জাঙ্গালিয়া এলাকার মিঠু সিকদার নামে আরও একজনকে আসামি করা হয়েছে।মামলায় অভিযোগ করা হয়, বাদী ২০১৭ সালে এইচএসসি পাস করে তৎকালীন ভাইস চেয়ারম্যান এমদাদুল হক মনিরের কাছে চাকরির জন্য যান ওই তরুণী। তাকে চাকরির প্রলোভন দেখিয়ে প্রথমে প্রেম এবং পরে বিয়ের প্রস্তাব দেয়। পরবর্তীতে কাগজে স্বাক্ষর নিয়ে বিয়ে হয়েছে দাবি করে বরিশাল নগরীর আগরপুর রোডের একটি ভাড়া বাসায় নিয়ে তাকে একাধিকবার ধর্ষণ করেন তিনি।সম্প্রতি তাকে স্ত্রী হিসেবে অস্বীকার করে চেয়ারম্যান মনির। এ ঘটনায় নির্যাতিতা নারী নিজে বাদী হয়ে ট্রাইব্যুনালে মামলা দায়ের করেন। এ ঘটনার সুষ্ঠু বিচার দাবি করেন তিনি ও তার মা।জেলা আইনজীবী সমিতির সাবেক সম্পাদক ও বাদীর আইনজীবী আবুল কালাম আজাদ বলেন, ট্রাইব্যুনালের বিচারক আবু শামীম আজাদ মামলাটি আমলে নিয়ে শুনানি শেষে আগামী ৪ অক্টোবরের মধ্যে অভিযোগ তদন্ত করে প্রতিবেদন দেয়ার জন্য কোতোয়ালি মডেল থানার ওসিকে নির্দেশ দিয়েছেন। এ বিষয়ে উপজেলা চেয়ারম্যান এমদাদুল হক মনির বলেন, তাকে রাজনৈতিকভাবে হেয়প্রতিপন্ন করতে এই ধরনের মামলা দায়ের করা হয়েছে। তিনি আইনের প্রতি শ্রদ্ধাশীল।",20/9/2020,country-news
বরিশালে কলেজছাত্রীর নদীতে ঝাঁপ দিয়ে আত্মহত্যার চেষ্টা,"বরিশাল-পটুয়াখালী মহাসড়কের শহীদ আবদুর রব সেরনিয়াবাত (দপদপিয়া) সেতু থেকে কীর্তনখোলা নদীতে ঝাঁপ দিয়ে আত্মহত্যার চেষ্টা চালিয়েছে স্বর্ণা আক্তার মীম (১৬) নামের এক কলেজছাত্রী। এ সময় প্রত্যক্ষদর্শী একজন জেলে তাকে উদ্ধার করে প্রশাসনের সহায়তায় হাসপাতালে ভর্তি করেন।



সোমবার দুপুর সোয়া ২টার দিকে বরিশাল সদর উপজেলাধীন দপদপিয়া সেতু এলাকায় এ ঘটনা ঘটে।মিম পিরোজপুর জেলার স্বরূপকাঠির সুটিয়াকাঠি গ্রামের কাঠ ব্যবসায়ী আ. মালেকের সন্তান ও স্বরূপকাঠির ফজিলা রহমান মহিলা কলেজের দ্বাদশ শ্রেণির ছাত্রী।ওই কলেজছাত্রীর বোন ইভা জানান, সোমবার সকাল ১০টার দিকে সে নিজ বাড়ি থেকে বের হয়। পরে প্রেমঘটিত কারণে প্রেমিকের সঙ্গে অভিমান করে দুপুর সোয়া ২টার দিকে আত্মহত্যার চেষ্টায় সেতুর ওপর থেকে কীর্তনখোলা নদীতে ঝাঁপ দেয়।কিশোরীকে উদ্ধারকারী আজিজ খলিফা (৬২) জানান, বেলা ২টার দিকে সেতুর নিচ বরাবর কীর্তনখোলা নদীতে মাছ ধরছিলেন তিনি। এ সময় সেতুর ওপর থেকে বোরকা পরিহিত ওই শিক্ষার্থী নদীতে ঝাঁপ দেয়। নদীর তীব্র স্রোতে ভেসে যাওয়া অবস্থায় তিনি মেয়েটিকে উদ্ধার করেন এবং নদী তীরবর্তী এলাকার গাজী বাড়িতে নিয়ে যান। সেখানকার বাসিন্দারা ওই শিক্ষার্থীকে প্রাথমিক চিকিৎসা প্রদান করে তার পরিবার ও থানায় খবর দেন। পরে পুলিশ ওই শিক্ষার্থীকে হাসপাতালে ভর্তি করে।স্থানীয় গাজী বাড়ির বাসিন্দা মো. সুমন (২৬) জানান, প্রাথমিক চিকিৎসার পরে জিজ্ঞাসাবাদে ওই শিক্ষার্থী জানিয়েছে, সে তার প্রেমিককে নিয়ে শহীদ আবদুর রব সেরনিয়াবাত সেতুতে ঘুরতে আসেন। দীর্ঘদিনের প্রেম থাকলেও ইদানীং প্রেমিক তার সঙ্গে সম্পর্ক চলমান রাখতে অপারগতা প্রকাশ করেন। এ নিয়ে তাদের কথাকাটাকাটির একপর্যায়ে নদীতে ঝাঁপিয়ে আত্মহত্যার চেষ্টা করে শিক্ষার্থী মীম। তবে মেয়েটি নদীতে ঝাঁপিয়ে পড়ার সঙ্গে সঙ্গেই ছেলেটি পালিয়ে যায় বলে জানিয়েছেন সুমন।বরিশাল কোতোয়ালি মডেল থানা পুলিশ জানায়, প্রাথমিক তথ্যে ধারণা করা হচ্ছে, প্রেমঘটিত কোনো কারণে মেয়েটি আত্মহত্যার চেষ্টা করেছিল। বর্তমানে মেয়েটি শেরেবাংলা মেডিকেল কলেজ হাসপাতালে পুলিশি হেফাজতে চিকিৎসাধীন রয়েছে।",20/9/2020,country-news
অটোরিকশায় চোরাই গরু-ছাগল নিয়ে পালানোর সময় ২ চোর আটক,"চুরি হওয়া একটি গরু ও দুটি ছাগল সিএনজিচালিত অটোরিকশা করে নিয়ে পালানোর সময় দুই যুবককে আটক করেছে বরিশাল মেট্রোপলিটনের এয়ারপোর্ট থানার পুলিশ সদস্যরা। এ সময় চুরির কাজে ব্যবহৃত অটোরিকশাটি জব্দ করা হয়েছে।



রোববার এয়ারপোর্ট থানার ওসি জাহিদ বিন আলম জানান, বরিশাল নগরের কাশিপুর এলাকা দিয়ে অটোরিকশায় করে একটি গরু ও দুটি ছাগল নিয়ে পালানোর সময় স্থানীয়দের বিষয়টি সন্দেহ হয়। পরে তারা এয়ারপোর্ট থানা পুলিশে বিষয়টি জানান।খোঁজ নিয়ে জানা গেছে, গরু ও ছাগলগুলো চুরি করে অটোরিকশায় সামিরুল ইসলাম (১৯) ও সিহাব কাজী (১৯) নামে দুই যুবক পালিয়ে যাচ্ছিলেন। গত ২২ আগস্ট নগরের ইছাকাঠি শেরেবাংলা সমবায় ইন্সটিটিউটের সামনের মাঠ থেকে গরু ও ছাগলগুলোকে চুরি করেন ওই দুই যুবক। চুরি হওয়া গরুটি ইছাকাঠী এলাকার বাসিন্দা মাইদুল ইসলাম ও ছাগল দুটি পার্শ্ববর্তী মো. আলমগীর ভূঁইয়ার। এ ঘটনায় মামলা দায়ের পর আটক দুইজনকে আদালতের মাধ্যমে কারাগারে পাঠানো হয়েছে।",20/9/2020,country-news
চোলাইমদ তৈরি-বিক্রির দায়ে নারীর ৫ বছরের কারাদণ্ড,"বরিশালে চোলাইমদ তৈরি করে বিক্রি করার অপরাধে এক নারী মাদক কারবারিকে পাঁচ বছরের কারাদণ্ড দিয়েছেন আদালত। পাশাপাশি ১০ হাজার টাকা জরিমানা অনাদায়ে আরও ছয় মাসের কারাদণ্ড দেয়া হয়েছে।



বরিশালের দ্বিতীয় অতিরিক্ত দায়রা জজ মাহবুব আলম রোববার এ রায় দেন। দণ্ডপ্রাপ্ত নারী হলেন আশা গোমেজ। তিনি বরিশালের বাকেরগঞ্জ উপজেলার পাদ্রিশিবপুর ইউনিয়নের দক্ষিণ মাঝগ্রাম এলাকার লিমন গোমেজের স্ত্রী।আদালত ও মামলা সূত্রে জানা গেছে, দণ্ডপ্রাপ্ত ওই নারীর বিরুদ্ধে ২০১১ সালের ১৯ আগস্ট বরিশালের বাকেরগঞ্জ থানায় মামলা দায়ের করেন মাদকদ্রব্য নিয়ন্ত্রণ অধিদফতরের পরিদর্শক হাওলাদার মোহাম্মদ সিরাজুল ইসলাম।মামলার অভিযোগে তিনি বলেন, মদ তৈরি করে বিক্রি করার খবর পেয়ে তার বাড়িতে অভিযান চালিয়ে ৪০ লিটার চোলাইমদ ও মদ তৈরির উপকরণ উদ্ধার করা হয়। এ ঘটনায় দায়েরকৃত মামলার অধিদফতরের এসআই আবদুর রব তদন্তে সত্যতা পেয়ে একই সালের ৯ সেপ্টেম্বর আসামি আশার বিরুদ্ধে চার্জশিট দাখিল করেন। আদালত সাতজনের সাক্ষ্যগ্রহণ শেষে এ রায় দেন।",20/9/2020,country-news
বরিশালে সাইকেল লেন করাসহ বিভিন্ন দাবিতে সাইকেল র‌্যালি,"বরিশাল নগরীর সড়কে সাইকেল লেন করা, নগরীর অভ্যন্তরে বেদখল হয়ে যাওয়া খালগুলো দখল ও দূষণমুক্ত করার দাবিতে মানববন্ধন ও সাইকেল র‌্যালি করেছে লাল-সবুজ সোসাইটি সংগঠনের তরুণ-তরুণী সদস্যরা। সোমবার বেলা ১১টায় নগরীর প্রাণকেন্দ্র সদর রোডে এ কর্মসূচি পালিত হয়।



লাল-সবুজ সোসাইটি সংগঠনের সভাপতি অনিন্দ্য সুন্দর বসাকের সভাপতিত্বে মানববন্ধন কর্মসূচিতে বক্তব্য রাখেন মো. ইয়াসিন, সুমাইয়া ইসরাত, নিশিকা রিয়া, নাঈম হোসেন খান প্রমুখ।এ সময় তরুণ সদস্যরা বলেন, নগরীর উন্নয়ন বিষয়ক পরিকল্পনার কথা ও সিদ্ধান্তগুলো নগরবাসীকে পরিষ্কারভাবে অবহিত করতে হবে। এছাড়া সামান্য বৃষ্টি হলে নগরীর বিভিন্ন সড়ক পানির তলে নিমজ্জিত হয়ে যায়, এ থেকে নগরবাসীকে মুক্ত করতে হবে। দীর্ঘদিন যাবত ড্রেনেজ ব্যবস্থা উন্নয়নের পাশাপাশি পানি নিষ্কাশনের জন্য শহরের ভিতর থাকা খালগুলো দখলকারীদের কাছ থেকে উদ্ধার করা ও সংস্কারের দাবি তুলে ধরেন তারা।একই সময় উক্ত মানববন্ধন থেকে নগরীতে একটি সাইকেল লেন করার দাবি জানান নগর কর্তৃপক্ষের কাছে। পরে নগরীর বিভিন্ন সড়কে সাইকেল র‌্যালি করেন তরুণ-তরুণীরা।",20/9/2020,country-news
বরিশাল বিশ্ববিদ্যালয়ের কেন্দ্রীয় মসজিদ উদ্বোধন,"বৃহস্পতিবার আসর নামাজ আদায়ের মাধ্যমে উদ্বোধন করা হয়েছে বরিশাল বিশ্ববিদ্যালয়ের কেন্দ্রীয় মসজিদের কার্যক্রম। উদ্বোধন শেষে বাদ আসর ২০০৪ সালের ২১ আগস্টের গ্রেনেড হামলায় নিহতদের স্মরণে এবং প্রধানমন্ত্রী শেখ হাসিনাসহ অন্যান্য আহতদের জন্য বিশেষ দোয়া ও মোনাজাত করা হয়।



কেন্দ্রীয় মসজিদ উদ্বোধন এবং ২১ আগস্ট স্মরণে আয়োজিত দোয়া ও মোনাজাতে উপস্থিত ছিলেন বরিশাল বিশ্ববিদ্যালয়ের উপাচার্য প্রফেসর ড. মো. ছাদেকুল আরেফিন।প্রায় সাত কোটি টাকা ব্যয়ে নির্মিত তিন তলাবিশিষ্ট অত্যাধুনিক এ মসজিদটির নির্মাণ কাজ শুরু হয়েছিল ২০১৮ সালের জানুয়ারি মাসে।",20/9/2020,country-news
বরিশালের সড়কে সড়কে পানি,"অমাবস্যা জোয়ারের কারণে সাগরের পানির উচ্চতা বৃদ্ধি এবং উজানের পানির ঢলের চাপে কীর্তনখোলা নদীর পানি বেড়ে যাওয়ায় বরিশাল নগরীর বিভিন্ন এলাকা জোয়ারের পানিতে তলিয়ে গেছে। কীর্তনখোলায় মৌসুমের রেকর্ড জোয়ারের পানি বৃদ্ধিতে অস্বাভাবিক পরিস্থিতির সৃষ্টি হয়েছে বরিশালে।



নদীর পানি বিপৎসীমা অতিক্রম করায় তলিয়ে গেছে নগরীর অপেক্ষাকৃত নিম্নাঞ্চল। প্রায় প্রতিদিনই বাড়ছে পানির উচ্চতা আর জলমগ্ন হয়ে পড়ছে বরিশাল নগরীর নতুন নতুন এলাকা। ডুবে গেছে পাড়া-মহল্লার রাস্তাঘাট। এমনকি বাসাবাড়িতে পর্যন্ত ঢুকে পড়েছে পানি।রোববার থেকে অস্বাভাবিক জোয়ারের পানিতে যেন প্রাণ ফিরে পেয়েছে নগরীর মৃতপ্রায় খালগুলো। যেসব এলাকায় এখনও খালের অবশিষ্টাংশ টিকে রয়েছে, এমনসব এলাকায় এই ভোগান্তি বেশি।তবে সবচেয়ে দুর্ভোগে রয়েছেন শহর রক্ষা বাঁধসংলগ্ন বাসিন্দারা। জলমগ্ন হয়ে পড়া এসব পরিবার রয়েছে দারুণ কষ্টে। এছাড়া খাল বা ড্রেনের পানি থেকে পানিবাহিত রোগব্যাধি ছড়িয়ে পড়ার আশঙ্কাও সৃষ্টি হয়েছে।অন্যদিকে এ বছরের মধ্যে সবচেয়ে বেশি পানি বৃদ্ধির রেকর্ড সৃষ্টি হয়েছে কীর্তনখোলায়। এ অবস্থায় আবহাওয়া অনুকূলে না যাওয়া পর্যন্ত পানি বন্দিদশা সহসাই কাটছে না বলে জানিয়েছেন সংশ্লিষ্টরা।সরেজমিন দেখা গেছে, বরিশাল শহর রক্ষা বাঁধসংলগ্ন স্টেডিয়াম কলোনি, কেডিসি, নামারচর, ভাটারখাল, পোর্টরোড, শ্রীনাথ চ্যাটার্জি লেন, বগুড়া রোড, পলাশপুর, রসুলপুরের পাড়া-মহল্লা নদীতে জোয়ার আসার সঙ্গে সঙ্গেই জলমগ্ন হয়ে পড়ছে। নতুন করে জলমগ্ন হচ্ছে সাগরদী, রুপাতলী হাউজিং, আলেকান্দা, কাউনিয়া, ভাটিখানার বসতবাড়ি-রাস্তাঘাট। যদিও ভাটার টানে আবার পানি নেমে যাচ্ছে দ্রুতই। তবে রেখে যাচ্ছে ভোগান্তি এবং ক্ষয়ক্ষতির ছাপ।শ্রীনাথ চ্যাটার্জি লেনের বাসিন্দা এনায়েত করিম বলেন, বাড়িঘরে থাকার উপায় নেই। রান্না-বান্না সব চৌকির ওপরই সারতে হচ্ছে। তারা কলোনিতে দীর্ঘদিন যাবত বাস করলেও জলমগ্ন হয়ে পড়ার এমন অবস্থা আগে কখনও দেখেননি।ভাটারখালের বাসিন্দা হকার হায়দার আলী জানান, গত ৩ দিন ধরে দুই দফা অস্বাভাবিক জোয়ারের কবলে পড়ছেন। ঘর থেকে বাইরে বেরুতেও বেগ পেতে হচ্ছে। আয় রোজগারও বন্ধের পথে। দ্রুত এ পরিস্থিতির উন্নতি না ঘটলে অর্থনৈতিকভাবে আরও ক্ষতিগ্রস্ত হওয়ার আশঙ্কা তার।এদিকে পানিতে তলিয়ে ক্ষতিগ্রস্ত হয়েছে উল্লেখিত এলাকার রাস্তাঘাট। বিটুমিনের আবরণ সরে গিয়ে বেরিয়ে পড়েছে বালু-পাথরের আস্তরণ। হতশ্রী রূপধারণ করা এসব এলাকার সড়কগুলো সংস্কারে সংশ্লিষ্ট জনপ্রতিনিধিদের প্রতি দাবি জানিয়েছেন তারা।ক্ষতিগ্রস্ত ভাটিখানা এলাকার বাসিন্দা শহিদুল ইসলাম স্বপন জানান, গত ৩ দিন যাবত জোয়ার আসার সঙ্গে সঙ্গেই সংলগ্ন খাল উপচে তলিয়ে যাচ্ছে রাস্তাঘাট। গত জুলাই মাসেও এমন পরিস্থিতির সৃষ্টি হয়েছিল। ফলে এলাকার মূল সড়কটি ব্যাপকভাবে ক্ষতিগ্রস্ত হয়েছে। যদিও ওই এলাকার জনপ্রতিনিধির এ বিষয়ে কোনো মাথাব্যথা আছে বলে তার মনে হচ্ছে না। এখন পর্যন্ত এ বিষয়ে তার গৃহীত কোনো পদক্ষেপ যেমন দেখা যায়নি, তেমনি তাকে দেখা যায়নি ক্ষতিগ্রস্ত এলাকা পরিদর্শনেও।এ বিষয়ে গণপূর্ত বিভাগের নির্বাহী প্রকৌশলী জেরাল্ড অলিভার গুডা জানান, বিটুমিন দিয়ে তৈরি সড়কের মূল শত্রু হচ্ছে পানি। কার্পেটিং রাস্তার ক্ষেত্রেও একই বিষয় বিদ্যমান।তিনি বলেন, সড়কে পানি জমার স্থান থেকেই মূলত ‘পচনের’ সৃষ্টি হয়। আর সড়ক হারায় তার বাইন্ডিং ক্যাপাসিটি (ধরে রাখার শক্তি)। তাই যোগাযোগ ব্যবস্থা সচল রাখতে যত দ্রুত সম্ভব পানি অপসারণ এবং ভাঙা স্থান সংস্কারের বিষয়ে মতামত ব্যক্ত করেছেন তিনি।বরিশাল পানি উন্নয়ন বোর্ড সূত্র জানায়, গত ৩ দিনে কীর্তনখোলায় রেকর্ড ৪৫ সেন্টিমিটার পানির প্রবাহ বৃদ্ধি পেয়েছে, যা এ বছরের মধ্যে সর্বোচ্চ। সর্বশেষ গত জুলাই মাসে সর্বোচ্চ ৩০ সেমি. পানি বৃদ্ধি পেয়েছিল কীর্তনখোলায়। বর্তমানে নদীর পানি বিপৎসীমার ৩.০০ মিটারে অবস্থান করছে। যার স্বাভাবিক অবস্থায় থাকার কথা ছিল ২.৫৫ মিটার। পানির প্রবাহ বৃদ্ধি পেয়েছে বরিশাল বিভাগের অন্যান্য নদ-নদীতেও।অমাবস্যার জোয়ার এবং বৃষ্টির কারণে পানি বৃদ্ধির বিষয়টি উল্লেখ করে শিগগিরই এ অবস্থা থেকে উত্তরণ ঘটবে বলে জানিয়েছে পাউবো সূত্র।",20/9/2020,country-news
"বরিশালে ২৬ নতুন করোনা রোগী শনাক্ত, মৃত্যু ১","বরিশালে নতুন করে ২৬ জন করোনা আক্রান্ত ব্যক্তি শনাক্ত হয়েছেন। এ নিয়ে জেলায় মোট ২৮৬৩ জন করোনায় আক্রান্ত হলেন। ২৪ ঘণ্টায় মৃত্যুবরণ করেছেন একজন।



জেলায় এখন পর্যন্ত করোনায় আক্রান্ত হয়ে ৫২ জন মৃত্যুবরণ করেছেন। পাশাপাশি সুস্থতা লাভ করেছেন ৪৩ জন। অদ্যাবধি বরিশাল জেলায় মোট ২০৭৫ জন ব্যক্তি করোনা থেকে সুস্থ হয়ে বাড়ি ফিরেছেন।সোমবার রাতে জেলা প্রশাসনের মিডিয়া সেল সূত্রে এসব তথ্য নিশ্চিত করা হয়েছে।শেরেবাংলা মেডিকেল কলেজ থেকে প্রাপ্ত রিপোর্ট অনুযায়ী নতুন করে শনাক্তদের মধ্যে আগৈলঝাড়া উপজেলায় ১ জন স্বাস্থ্যকর্মীসহ ৫ জন, বাবুগঞ্জ উপজেলায় ২ জন, বানারীপাড়া উপজেলায় ১ জন, উজিরপুর উপজেলায় ১ জন, মেহেন্দিগঞ্জ উপজেলায় ১ জন, গৌরনদী উপজেলায় ১ জন রয়েছেন।এছাড়া বরিশাল নগরীর সাগরদী এলাকার ৩ জন, সদর রোড এলাকার ২ জন, মুন্সী গ্যারেজ, বিএম কলেজ রোড, নতুনবাজার, কাশীপুর, বৈদ্যপাড়া, মেডিকেল স্টাফ কোয়ার্টার এলাকার ১ জন করে ৬ জন, এনএসআইয়ের ১ সদস্য, শেরেবাংলা মেডিকেল কলেজ হাসপাতালের ২ নার্স, ১ জন স্টাফসহ মোট ২৬ জন করোনায় আক্রান্ত হয়েছেন।",20/9/2020,country-news
বরিশালে মাদ্রাসাছাত্রের রহস্যজনক মৃত্যু,"বরিশাল নগরীর পলাশপুরে মো. ইমন নামের ১১ বছর বয়সী শিশুর রহস্যজনক মৃত্যু হয়েছে। পরিবারের পক্ষ থেকে ঘটনাটি স্বাভাবিক মৃত্যু দাবি করলেও এলাকাবাসীর দাবি অপমৃত্যু। তাকে ঘরের মধ্যে গলায় ফাঁস দেয়া ঝুলন্ত অবস্থায় উদ্ধার করা হয়েছে বলে দাবি প্রত্যক্ষদর্শীদের।



নিহত মো. ইমন ৫ নম্বর ওয়ার্ডের ৮নং গুচ্ছগ্রামের বাসিন্দা মো. নাসির উদ্দিনের পুত্র। সে স্থানীয় একটি মাদ্রাসার ছাত্র বলে জানিয়েছেন পরিবারের স্বজনরা। তার মৃত্যু নিয়ে পরিবার ও প্রত্যক্ষদর্শীদের পাল্টাপাল্টি বক্তব্যের কারণে বিষয়টি নিয়ে রহস্যের সৃষ্টি হয়েছে। এমনকি থানা পুলিশও ঘটনাটি রহস্যজনক মনে করছে।পরিবারের সদস্যরা জানিয়েছেন, ইমন দুপুরে পুকুরে অনেক সময় ধরে গোসল করে বাসায় ফিরে আসে। এর কয়েক ঘণ্টা পর বাসায় এসে জ্ঞান হারিয়ে মেঝেতে পড়ে যায়। শব্দ পেয়ে রান্না ঘরে থাকা মা ছুটে গিয়ে তাকে উদ্ধার করেন। পরে স্থানীয়দের সহযোগিতায় পার্শ্ববর্তী ফার্মেসিতে নিয়ে গেলে সেখান থেকে শিশুটিকে হাসপাতালে পাঠানো হয়। সন্ধ্যার দিকে তাকে শেবাচিম হাসপাতালে নিয়ে গেলে চিকিৎসক মৃত ঘোষণা করেন।তবে স্থানীয় কয়েকজন প্রত্যক্ষদর্শী জানিয়েছেন, ঘরের মধ্যে ইমনের গলায় ফাঁস দেয়া লাশ উদ্ধার করেন তার স্বজনরা। এ সময় তার দুই পা ভাঁজ করা এবং শরীর ঝুলন্ত অবস্থায় ছিল। ওই অবস্থা থেকে তাকে উদ্ধার করে পার্শ্ববর্তী ফার্মেসিতে নিয়ে যান স্বজনরা। কিন্তু এটি আত্মহত্যার ঘটনা বুঝতে পেরে ফার্মেসি থেকে ডাক্তার মেহেদি নামে পরিচিত ব্যক্তি তাকে দ্রুত হাসপাতালে নিয়ে যাওয়ার পরামর্শ দেন এবং সেখানে নিয়ে গেলে চিকিৎসক সন্ধ্যা সাড়ে ৬টার দিকে শিশুটিকে মৃত ঘোষণা করেন।সূত্রগুলো আরও জানিয়েছে, শিশুটির কবুতর পালার শখ ছিল কিন্তু তার পরিবার সে বিষয়টি মেনে নেয়নি। এ নিয়ে পরিবারের সদস্যরা তাকে গাল মন্দও করেন। এর কিছুক্ষণ পরেই ইমনের লাশ উদ্ধার করা হয়। তবে এটি প্রকৃত আত্মহত্যা কিনা সে বিষয়টি সম্পর্কে অবগত না হলেও এটি অপমৃত্যু বলে দাবি প্রত্যক্ষদর্শীদের।এ প্রসঙ্গে ঘটনাস্থল পরিদর্শন করা মহানগরীর কাউনিয়া থানার এসআই মো. বাশার বলেন, আমরা আত্মহত্যার খবর পেয়ে ঘটনাস্থল পরিদর্শন করেছি। কিন্তু সেখানে গিয়ে লাশ পাওয়া যায়নি। আমরা যাওয়ার আগেই লাশ হাসপাতালে নিয়ে গেছেন স্বজনরা। এটি আত্মহত্যা নাকি স্বাভাবিক মৃত্যু সেটা বোঝা যাচ্ছে না। তবে ময়নাতদন্ত করা হলে মৃত্যুর সঠিক কারণ জানা যাবে।",20/9/2020,country-news
যাত্রীবাহী পারাবাত লঞ্চের ধাক্কায় সুরভী ক্ষতিগ্রস্ত,"বরিশাল আধুনিক নৌ-টার্মিনাল বন্দরে ঢাকা-বরিশাল নৌরুটের বিলাসবহুল লঞ্চ এমভি পারাবাত-১২ এর ধাক্কায় এমভি সুরভী-৮ ক্ষতিগ্রস্ত হয়েছে। লঞ্চ বার্দিং (ভেড়ানোর) করার সময় এ দুর্ঘটনা ঘটে। মঙ্গলবার ভোরে লঞ্চ দুটিতে সংঘর্ষ লাগলে আতঙ্ক ছড়িয়ে পড়ে যাত্রীদের মধ্যে।



দুর্ঘটনায় সুরভী-৮ লঞ্চের দোতলার একাংশ ক্ষতিগ্রস্ত হয়েছে। তবে যাত্রীদের কেউ হতাহত হননি। এ তথ্য নিশ্চিত করেছেন সুরভী-৮ লঞ্চের ডাইভার সিরাজুল ইসলাম।প্রত্যক্ষদর্শী ঢাকা-বরিশাল রুটের একটি লঞ্চের মাস্টার নাম প্রকাশ না করার শর্তে বলেন, সুরভী-৮ লঞ্চ ঘাটে যাত্রী নামাচ্ছিল। ভোর পৌনে ৫টার দিকে পারাবাত-১২ আকস্মিক সুরভীকে ধাক্কা দেয়। এতে দুই লঞ্চের যাত্রীদের মধ্যে অস্থিরতা দেখা দেয়। সুরভীর দোতলায় বেশ ক্ষতি হয়েছে।তিনি বলেন, পারাবাত বরাবরই বেপরোয়াভাবে চলাচল করছে।এ ব্যাপারে নৌ-নিরাপত্তা ও ট্রাফিক ব্যবস্থাপনা বিভাগ বরিশালের সহকারী পরিচালক শহিদুল ইসলাম বলেন, ভোর পৌনে ৫টার দিকে বরিশাল নৌবন্দরে বার্দিং করা সুরভী-৮ লঞ্চের ওপর হঠাৎ আঘাত হানে পারাবাত-১২। বিআইডব্লিটিএ বিষয়টি খতিয়ে দেখছে বলে জানান সহকারী পরিচালক শহিদুল।সুরভী লঞ্চ কর্তৃপক্ষ দাবি করেছে, পারাবাত-১২ বেপরোয়া গতিতে তাদের লঞ্চের ওপর আছড়ে পড়ে। এতে লঞ্চের দোতলার সামনের আন্নিতে আঘাতের ফলে লঞ্চটির দোতলার বেসিন, বাথরুম ভেঙে গেছে।অপরদিকে পারাবাত-১২ লঞ্চ কর্তৃপক্ষ জানিয়েছে, ঘাট এলাকায় তীব্র স্রোতের কারণে নিয়ন্ত্রণ হারিয়ে এ ঘটনা ঘটেছে। তবে কোনো যাত্রী আহত হয়নি।",20/9/2020,country-news
"বরিশালে নদীর পানি বিপৎসীমার উপরে, নিম্নাঞ্চল প্লাবিত","অবিরাম বৃষ্টিতে বিপর্যস্ত হয়ে পড়েছে বরিশাল নগরীর জনজীবন। সঙ্গে জোয়ারের পানি ঢুকে পড়ে নিমজ্জিত হয়ে পড়েছে নগরীর নিম্নাঞ্চল। বৃষ্টির পানির সঙ্গে জোয়ারের পানি একাকার হয়ে জনদুর্ভোগ পৌঁছেছে চরমে।



একই অবস্থা বিরাজ করছে জেলার বিভিন্ন উপজেলায়। প্লাবিত হয়েছে গোটা দক্ষিণাঞ্চলের নিম্নাঞ্চল ও চরাঞ্চল।এদিকে বিপৎসীমা অতিক্রম করেছে কীর্তনখোলার পানির প্রবাহ। ফলে নদী তীরবর্তী মানুষের মাঝে বিরাজ করছে আতঙ্ক। আর এমন অবস্থা আরও দুই তিনদিন বজায় থাকতে পারে বলে আশঙ্কা প্রকাশ করেছেন সংশ্লিষ্টরা।৩-৪ দিনের টানা বৃষ্টি ও নদীতে জোয়ার আসার সঙ্গে সঙ্গে ডুবে যায় বরিশাল নগরীর অধিকাংশ নিম্নাঞ্চল। ফলে চরম ভোগান্তিতে পড়েন নগরবাসী।খোঁজ নিয়ে জানা গেছে, সাগরদীর দরগাহবাড়ি, ধান গবেষণা রোড, দক্ষিণ আলেকান্দার ব্যাপ্টিস্ট মিশন রোড, মুনসুর কোয়ার্টার, শ্রীনাথ চ্যাটার্জি লেন, বগুড়া রোড, নবগ্রাম রোড, কেডিসি বস্তি এলাকা, পোর্ট রোড ও পলাশপুরের নিম্নাঞ্চল, ভাটারখালসহ বেশ কয়েকটি এলাকার রাস্তাঘাট বৃষ্টির পানিতে তলিয়ে যায়। শহরের বর্ধিতাংশ হিসেবে পরিচিত নগরীর কাশীপুর, টিয়াখালী, লাকুটিয়া, রুপাতলীরও বেশ কিছু অংশ নিমজ্জিত হয় জোয়ারের পানিতে। আকস্মিক এমন ঘটনায় ভোগান্তিতে পড়েন এসব এলাকার বাসিন্দা এবং পথচারীরা। তবে সন্ধ্যা নাগাদ ভাটা শুরুর সঙ্গে সঙ্গে নেমে যায় পানির স্তর।বরিশাল পানি উন্নয়ন বোর্ড সূত্র জানিয়েছে, খারাপ আবহাওয়া এবং উজানের ঢলে বরিশালের বেশ কয়েকটি নদীর পানির প্রবাহ বিপৎসীমা অতিক্রম করেছে।পাউবোর গেজ রিডার আবু রহমান জানান, দেশের পশ্চিমাঞ্চলে চলমান বন্যার পানি দক্ষিণাঞ্চলের নদ-নদী দিয়ে সাগরে নামছে। বর্তমানে কীর্তনখোলার পানি বিপৎসীমার ১০ সেন্টিমিটার অতিক্রম করে ২.৬৬ মিটারে বইছে। স্বাভাবিক অবস্থায় এই প্রবাহ থাকে ২.৫৫ মিটারে। সর্বশেষ চলতি বছরের সদ্য সমাপ্ত জুলাই মাসে বেড়েছিল কীর্তনখোলার পানি। সেই মাসে সর্বোচ্চ ৩০ সেন্টিমিটার পর্যন্ত পানির প্রবাহ বেড়েছিল কীর্তনখোলায়। আর সেসময় নিমজ্জিত হয়ে পড়ে বরিশালের বিস্তীর্ণ অঞ্চল। ক্ষতি হয়েছিল মৌসুমী ফসলেরও। যদিও তেমন সম্ভাবনা এখনও নেই বলে আশ্বস্ত করেছেন পাউবোর কর্মকর্তা।বরিশাল আবহাওয়া অধিদফতরের জ্যেষ্ঠ পর্যবেক্ষক হুমায়ুন কবির জানান, মৌসুমী বায়ু প্রবাহের কারণে এখন যে বৃষ্টিপাত হচ্ছে সেটা স্বাভাবিক পর্যায়ে রয়েছে। যদিও নদীবন্দরে ৩নং সতর্কতা সংকেত দেখিয়ে যেতে বলা হয়েছে। এমন আবহাওয়া আরও ২ থেকে ৩ দিন বিরাজ করতে পারে বলে জানিয়েছেন এই কর্মকর্তা।",20/9/2020,country-news
বরিশালে র‌্যাব-পুলিশসহ আরও ১৯ জন করোনায় আক্রান্ত,"প্রাণঘাতী করোনাভাইরাসে গত ২৪ ঘণ্টায় বরিশালে র‌্যাব-পুলিশ ও স্বাস্থ্যকর্মীসহ নতুন করে আরও ১৯ জন আক্রান্ত হয়েছেন। এ নিয়ে জেলায় মোট আক্রান্ত ২ হাজার ৮৩৭ জন। একই সময়ে আক্রান্ত ৫০ জন রোগী সুস্থতা লাভ করেছেন। এ নিয়ে জেলায় মোট সুস্থ ২ হাজার ৩২ জন।



রোববার রাতে বরিশাল জেলা প্রশাসনের মিডিয়া সেল থেকে এসব তথ্য নিশ্চিত করে জানানো হয় গত ২৪ ঘণ্টায় জেলায় করোনা আক্রান্ত হয়ে মৃত্যুবরণকারী কোনো রোগীর তথ্য পাওয়া যায়নি। ফলে জেলায় করোনা আক্রান্ত হয়ে মৃত্যুবরণকারীর সংখ্যা রয়েছে মোট ৫১ জনে।বরিশাল শেরেবাংলা মেডিকেল কলেজ থেকে প্রাপ্ত রিপোর্ট অনুযায়ী গত ২৪ ঘণ্টায় নতুন আক্রান্তদের মধ্যে উজিরপুর উপজেলার ৪ জন, মুলাদী উপজেলার ২ জন, আগৈলঝাড়া উপজেলার ১ জন, বাকেরগঞ্জ উপজেলার ১ জন, বরিশাল সিটি কর্পোরেশন অধিভুক্ত আলেকান্দা এলাকার ৩ জন, সাগরদী এলাকার ২ জন, চাঁদমারি এলাকার ১ জন, শেরেবাংলা মেডিকেল কলেজ হাসপাতালের ২ জন নার্স, বরিশাল মেট্রোপলিটন পুলিশের ১ জন, জেলা পুলিশের ১ জন, র‌্যাব-৮-এ কর্মরত ১ জনসহ মোট ১৯ জন।বরিশাল জেলা প্রশাসক এসএম অজিয়র রহমান জানান, রিপোর্ট পাওয়ার পরপরই ওই ১৯ জন রোগীর অবস্থান অনুযায়ী তাদের লকডাউন করা হয়েছে। তাদের আশপাশের বসবাসের অবস্থান নিশ্চিত করে লকডাউন করার প্রক্রিয়া চলছে।গত ১২ এপ্রিল থেকে এ পর্যন্ত জেলার বাবুগঞ্জ উপজেলায় ১০৩ জন, সদর উপজেলায় শেরেবাংলা মেডিকেল কলেজ হাসপাতালের চিকিৎসক, নার্স ও শেরেবাংলা মেডিকেল কলেজের শিক্ষার্থীসহ ২ হাজার ৬৩ জন, উজিরপুর উপজেলায় ১৫০ জন, বাকেরগঞ্জ উপজেলায় ১১৮ জন, মেহেন্দীগঞ্জ উপজেলায় ৪৭ জন, হিজলা উপজেলায় ৪৮ জন, বানারীপাড়া উপজেলায় ৬৭ জন, মুলাদী উপজেলায় ৬৯ জন, গৌরনদী উপজেলায় ১০০ জন, আগৈলঝাড়া উপজেলায় ৭২ জন করে মোট ২৮৩৭ জন করোনা আক্রান্ত রোগী শনাক্ত হয়েছেন।",20/9/2020,country-news
বাসদের অক্সিজেন ব্যাংকে যুক্ত হল ৪টি কনসেন্ট্রটর,"বরিশালে বাসদের অক্সিজেন ব্যাংকে যুক্ত হল চারটি অত্যাধুনিক অক্সিজেন কনসেন্ট্রটর। ‘অক্সিজেনের অভাবে ঝড়ে যাবে না কোনো প্রাণ’ এ স্লোগান নিয়ে করোনা মহামারী প্রতিরোধে বাসদ গঠিত ফ্রি অক্সিজেন ব্যাংকে আমেরিকা প্রবাসী চিকিৎসক ও গবেষক বরিশালের সন্তান মো. আনোয়ারুল হক বন্ধুদের সহায়তায় চারটি অক্সিজেন কনসেন্ট্রটর প্রদান করেন।



সোমবার দুপুর ১২টায় নগরীর ফকিরবাড়ি রোডের বাসদ কার্যালয়ে ডা. আনোয়ারুল হকের বোন বরিশাল ইসলামিয়া কলেজের অবসরপ্রাপ্ত অধ্যাপিকা ফয়জুন্নাহার শেলী অক্সিজেন কনসেন্ট্রটরগুলো বাসদ নেতাদের কাছে হস্তান্তর করেন।এ সময় উপস্থিত ছিলেন বাসদের বরিশাল জেলা আহবায়ক ইঞ্জিনিয়ার ইমরান হাবিব রুমন, সদস্য সচিব ডা. মনীষা চক্রবর্তীসহ অন্যরা।ডা. মনীষা চক্রবর্তী বলেন, কনসেন্ট্রটর মেশিনে রিফিল বদলানোর প্রয়োজন হবে না, শুধু বিদ্যুৎ থাকলেই বাতাস থেকে অক্সিজেন নিয়ে সরবরাহ করে। অক্সিজেন কনসেন্ট্রটর মেশিনগুলো বরিশালে এই প্রথম আনা হয়েছে।",20/9/2020,country-news
"তুচ্ছ ঘটনাকে কেন্দ্র করে হামলা, মামলা করে বিপাকে পরিবার","তুচ্ছ ঘটনাকে কেন্দ্র করে ছোট ভাইয়ের প্রতিপক্ষের লোকজন বড় ভাই ও তার স্ত্রীর ওপর হামলা চালিয়েছে। এ ঘটনায় মামলা করেও বিপাকে পড়েছে পরিবারটি। মামলা তুলে নিতে প্রতিপক্ষের লোকজন চাপ দিচ্ছে বলে অভিযোগ করেছেন ভুক্তভোগী।



ঘটনাটি বরিশালের মেহেন্দিগঞ্জের উলানিয়া গ্রামের। এ ঘটনায় মেহেন্দিগঞ্জ থানায় মামলা করেন ভুক্তভোগী সাইদুল মাতুব্বর। মামলার এজাহারে তিনি উল্লেখ করেন, ছোট ভাই নিরব হোসেনের সঙ্গে একটি মোবাইলের কাভার নিয়ে বিরোধ হয় একই এলাকার ফয়সাল দপ্তরির আত্মীয় সোহাগের। এর জের ধরে গত ১৮ এপ্রিল সোহাগ, ফয়সাল দপ্তরি ও তার লোকজন নিরব হোসেনের ওপর হামলার উদ্দেশ্যে তাদের বাড়িতে আসে। নিরবকে না পেয়ে তারা বাড়িতে হামলা ভাংচুর ও নিরবের বড় ভাই সাইদুল মাতুব্বরকে মারধর ও ভাবী রেহেনা বেগমকে গুরুতর আহত করে। মামলায় রেহেনা বেগমের গলার চেইন ও মোবাইল ফোন ছিনিয়ে নেয়া এবং বাড়িঘর ভাংচুর করার অভিযোগ আনা হয়েছে। গত ২২ এপ্রিল মেহেন্দিগঞ্জ থানায় মামলা দায়ের করেন রেহেনার স্বামী সাইদুল ইসলাম মাতুব্বর। তবে এখন পর্যন্ত কোনো আসামি গ্রেফতার হয়নি। মামলার বাদীর অভিযোগ, ফয়সাল দপ্তরির বাবা রহমান দপ্তরি স্থানীয় প্রভাবশালীদের নিয়ে মামলা প্রত্যাহারের জন্য তাকে চাপ দিচ্ছেন। তবে রহমান দপ্তরি এসব অভিযোগ মিথ্যা বলে দাবি করেন। তিনি যুগান্তরকে বলেন, একটি মারামারির ঘটনা ঘটেছিল। এ ঘটনায় মামলা হলে স্থানীয় জনপ্রতিনিধিদের মাধ্যমে নিষ্পত্তি করার চেষ্টা করেছিলাম। তারা মানেনি। তবে আমরা কোনো রকম চাপ প্রয়োগ কিংবা হুমকি দেইনি। ",20/9/2020,country-news
বরিশালের ইমাম লাঞ্ছনাকারী সেই চেয়ারম্যানসহ ৩ জন গ্রেফতার,"উপবৃত্তির টাকা আত্মসাতের অভিযোগে বরিশালের মেহেন্দিগঞ্জে একটি মাদ্রাসার অফিস সহকারীকে মারধর ও জুতার মালা পরিয়ে হেনস্থা করার ঘটনায় ইউনিয়ন চেয়ারম্যান মো. মোস্তফা রাঢ়ীসহ তিনজনকে গ্রেফতার ক‌রে‌ছে থানা পু‌লিশ।



বৃহস্পতিবার রাত পৌ‌নে ৯ টায় বিষয়‌টি নি‌শ্চিত ক‌রে‌ছেন জেলা‌ পুলিশের অতিরিক্ত সুপার মো. নাঈমুল হক।‌তি‌নি জানান, সন্ধ্যা ৬ টায় মুলাদী পৌর এলাকা থেকে ওই ঘটনার দা‌য়েরকৃত মামলার মূল অভিযুক্ত দরিচর খাজুরিয়া ইউনিয়ন চেয়ারম্যান মোহাম্মদ মোস্তফা রাঢ়ী ও সাবেক মেম্বার সাত্তার শিকদারকে ‌গ্রেফতার করা হয়।এরআগে এ ঘটনার সঙ্গে জড়িত থাকা বজলু আকন নামে একজনকে বৃহস্পতিবার সকা‌লে গ্রেফতার করেছে পুলিশ। যিনি মামলার এজাহার ভূক্ত আসামী বলে জানিয়েছেন মেহেন্দিগঞ্জ থানার ভারপ্রাপ্ত কর্মকর্তা (ওসি) আবিদুর রহমান। 
পাশাপাশি বাকীদের গ্রেফতারে অভিযান অব্যাহত রয়েছে বলে জানান তিনি।এর আগে উপবৃত্তির টাকা আত্মসাতের অভিযোগে বরিশালের মেহেন্দিগঞ্জে একটি মাদ্রাসার অফিস সহকারীকে মারধর ও জুতার মালা পরিয়ে হেনস্থা করার ঘটনায় মামলা দা‌য়ের করা হয়।থানায় মামলাটি দায়ের করেছেন মেহেন্দিগঞ্জ উপজেলার দরিচর-খাজুরিয়া দাখিল মাদ্রাসার ওই অফিস সহকারী শহিদুল ইসলাম আলাউদ্দিন।মামলায় দরিচর-খাজুরিয়া ইউনিয়নের চেয়ারম্যান মো. মোস্তফা রাঢ়ী, স্থানীয় ৮ নম্বর ওয়ার্ডের বর্তমান মেম্বার শহীদ দেওয়ান, সাবেক মেম্বার ইউনুস বয়াতি ওরফে কামরুজ্জামান, ৭ নম্বর ওয়ার্ডের সাবেক মেম্বার আব্দুস ছত্তার সিকদারসহ দশজনকে নামধারী ও আরো ৫/৬ জনকে অজ্ঞাত আসামী করা হয়েছে।
",20/9/2020,country-news
বরিশালে ইমামকে জুতার মালা পরিয়ে লাঞ্ছনা,"বরিশালের মেহেন্দিগঞ্জ উপজেলার দড়িরচর খাজুরিয়া দাখিল মাদ্রাসার কেরানি ও মসজিদের ইমামকে জুতার মালা পরিয়ে লাঞ্ছিত করার ঘটনা ঘটেছে।



বুধবার বিকালে স্থানীয় ইউনিয়ন পরিষদের চেয়ারম্যান মোস্তফা রাঢ়ি এই ঘটনা ঘটান।ইতিমধ্যে এ ঘটনার একটি ভিডিও সামাজিক যোগাযোগমাধ্যমে ছড়িয়ে পড়লে নিন্দার সৃষ্টি হয়।জানা গেছে, উপবৃত্তির টাকা আত্মসাতের অভিযোগে শহিদুল ইসলামকে ওরফে আলাউদ্দিন হুজুরের বিচারের নামে তার দু'হাত বেঁধে জুতার মালা পরিয়ে ছবি তুলেন স্থানীয় ইউনিয়ন পরিষদ চেয়ারম্যানসহ কয়েকজন মেম্বার। এরপর তাকে আটকে রাখেন তারা।ভিডিওতে দেখা গেছে, আলাউদ্দিনের গলায় জুতার মালা পরান চেয়ারম্যান মোস্তফা রাঢ়ি। এসময় চেয়ারম্যানকে পাশে দাঁড়িয়ে ধূমপান করতে দেখা যায়। পরে তার নির্দেশে ইমামের মাথার টুপিও খুলে নেয়া হয়। চেয়ারম্যান মোস্তফা রাঢ়িকে অশ্লীল কথা বলতেও শোনা গেছে ভিডিওতে। এ ব্যাপারে ইউনিয়ন পরিষদ চেয়ারম্যান মোস্তফা রাঢ়ি যুগান্তরকে জানান, মেম্বার শফি দেওয়ান, ফিরোজ মেম্বারসহ স্থানীয় গণ্যমান্য বজলু আকন, আবুল বয়াতি ও কামরুজ্জামানের উপস্থিতিতে এই বিচার করা হয়েছে।তিনি বলেন, আলাউদ্দিন হুজুর উপবৃত্তির ৪ হাজার ৮০০ টাকা আত্মসাত করেন। এছাড়া ইন্স্যুরেন্সের ২০ লাখ টাকা আত্মসাতের অভিযোগও রয়েছে তার বিরুদ্ধে। তাকে প্রাথমিকভাবে উপবৃত্তির টাকা ফেরত দিতে বলা হয়। না দিলে তাকে জুতার মালা পরানো হবে বিচারের রায় হলে তিনি জুতার মালা পরতে রাজি হন।আইনের আশ্রয় না নিয়ে তারা কেন এই ঘটনা ঘটালেন এমন প্রশ্নের জবাবে ইউপি চেয়ারম্যান বলেন, যা করে ফেলেছি তা বলে আর লাভ কী?এ বিষয়ে মেহেন্দিগঞ্জ থানার ওসি আবিদুর রহমান যুগান্তরকে বলেন, তারা অভিযোগ পাননি, তবে ভিডিও ছড়িয়ে পড়ায় ঘটনাস্থলে পুলিশ পাঠিয়েছেন জড়িতদের গ্রেফতারের জন্য।",20/9/2020,country-news
মেহেন্দিগঞ্জে স্কুলছাত্রের আত্মহত্যা,"বরিশালের মেহেন্দিগঞ্জে ফাঁস দিয়ে জুনায়েদ রহমান নাজিম (১৩) নামে এক কিশোর আত্মহত্যা করেছে। বুধবার বেলা সাড়ে ১২টার দিকে মেহেন্দিগঞ্জ পৌরসভার ১নং ওয়ার্ডস্থ চর হোগলা এলাকায় এ ঘটনা ঘটে।



কিশোর জুনায়েদ রহমান নাজিম ওই এলাকার বাসিন্দা মুস্তাফিজুর রহমান মানিক মুন্সির দ্বিতীয় পুত্র। সে স্থানীয় সরকারি পাতারহাট মুসলিম মডেল মাধ্যমিক বিদ্যালয়ের ষষ্ঠ শ্রেণির ছাত্র ছিল।মেহেন্দিগঞ্জ থানার ওসি আবিদুর রহমান জানান, ‘পারিবারিক কলহের জের ধরে জুনায়েদ আত্মহত্যা করেছে বলে স্বজনরা দাবি করেছে। সে নিজ ঘরে ফ্যানের সঙ্গে ফাঁস দেয়। পরে তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে দায়িত্বরত চিকিৎসক মৃত বলে ঘোষণা করেন।ওসি বলেন, পরিবারের পক্ষ থেকে অভিযোগ না থাকায় লাশ দাফনের জন্য অনুমতি দেয়া হয়েছে। থানায় একটি অপমৃত্যু মামলা দায়ের করা হয়েছে।",20/9/2020,country-news
আম্পানের প্রভাবে বরিশালে নদীতে ডুবে তরুণের মৃত্যু,"ঘূর্ণিঝড় আম্পানের প্রভাবে ঝড়ো বাতাসে বরিশালের মেহেন্দিগঞ্জ উপজেলায় নদীতে ডুবে ইমন (১৬) নামে এক তরুণের মৃত্যু হয়েছে। নদীতে গোসল করতে নেমে নিখোঁজ হয় সে।



ইমন মেহেন্দিগঞ্জ উপজেলার দরিচর-খাজুরিয়া ইউনিয়নের ৪ নম্বর ওয়ার্ডের বাসিন্দা।বুধবার রাতে জেলা পুলিশের অতিরিক্ত সুপার মো. নাঈমুল হক জানান, ইমন বুধবার বিকালে নদীতে গোসল করতে গিয়ে আম্পানের প্রভাবে ঝড়ো বাতাসের কবলে পড়ে ডুবে যায়। পরে রাত ১০টার দিকে তার লাশ নদীতে ভেসে উঠে।",20/9/2020,country-news
মুলাদীতে লঞ্চের ধাক্কায় নিখোঁজ শ্রমিকের লাশ উদ্ধার,"মুলাদীতে লঞ্চের ধাক্কায় ট্রলার থেকে নদীতে পড়ে নিখোঁজ শ্রমিক ওসমান ফকিরের মরদেহ উদ্ধার করেছেন ফায়ার সার্ভিসের ডুবুরিরা।



বৃহস্পতিবার সকাল সাড়ে ৮টার দিকে উপজেলার নাজিরপুর ইউনিয়নের সাহেবেরচর এলাকায় আড়িয়াল খাঁ নদী থেকে তার মরদেহ উদ্ধার করা হয়।ওসমান ফকির (৩০) পিরোজপুর জেলার রাজাপুর উপজেলার ইন্দুরপাশা গ্রামের বেল্লাল ফকিরের ছেলে। তিনি সহকর্মীদের সঙ্গে ট্রলারে করে গাছ নিয়ে পিরোজপুরের কাউখালী থেকে নারায়ণগঞ্জের উদ্দেশ্যে যাচ্ছিল।জানা যায়, বুধবার ভোর রাত ৪টার দিকে ট্রলারটি সাহেবেরচর এলাকায় পৌঁছলে ঢাকা থেকে ছেড়ে আসা টরকী-গৌরনদীগামী একটি লঞ্চ ট্রলারকে ধাক্কা দেয়।ওই সময় ঘুমিয়ে থাকা শ্রমিক ওসমান নদীতে পড়ে নিখোঁজ হয়। বুধবার সারাদিন খোঁজাখুঁজি করে উদ্ধারে ব্যর্থ হয়। পরে বৃহস্পতিবার সকালে বরিশাল থেকে আসা ফায়ার সার্ভিসের ডুবুরিরা তার মরদেহ উদ্ধার করে।মুলাদী থানার ওসি ফয়েজ উদ্দীন মৃধা ঘটনার সত্যতা স্বীকার করে জানান, মরদেহ উদ্ধার করে হাসপাতাল মর্গে পাঠানো হয়েছে। তদন্তপূর্বক যথাযথ ব্যবস্থা গ্রহণ করা হবে।",20/9/2020,country-news
বরিশালে সন্তানদের সঙ্গে অভিমান করে বাবার আত্মহত্যা,"বরিশালের মুলাদীতে ছেলেদের সঙ্গে অভিমান করে ট্যাবলেট খেয়ে আত্মহত্যা করেছেন আব্দুর রহিম সরদার (৬০) নামে এক বাবা। মঙ্গলবার সকাল ১০টার দিকে উপজেলার গাছুয়া ইউনিয়নের পূর্বহোসনাবাদ গ্রামে এ ঘটনা ঘটে।



রহিম সরদারের স্ত্রী লাইজু বেগম জানান, তার স্বামী দীর্ঘ দিন ধরে গ্যাস্টিক আলসার রোগে ভুগছিলেন। কয়েক দিন ধরে ডাক্তারের কাছে নিয়ে যাওয়ার জন্য তিনি ছেলেদের অনুরোধ করেন। করোনা পরিস্থিতি স্বাভাবিক হলে ছেলেরা ঢাকায় নিয়ে তাকে ডাক্তার দেখাবে বলে আশ্বাস দেয়। কিন্তু এখনই ডাক্তারের কাছে না নেয়ায় আব্দুর রহিম সরদার ক্ষিপ্ত হন এবং মঙ্গলবার সকালে চালের মধ্যে থাকা ফটাকসিন ট্যাবলেট খেয়ে অসুস্থ হয়ে পড়েন। সাড়ে ১০টার দিকে ছেলেরা উদ্ধার করে মুলাদী হাসপাতালে নিয়ে আসলে কর্তব্যরত ডাক্তার তাকে মৃত ঘোষণা করেন। এ ব্যাপারে মুলাদী থানার ওসি ফয়েজ উদ্দীন মৃধা জানান, পরিবারের কোনো আপত্তি না থাকায় লাশ দাফনের অনুমতি দেয়া হয়েছে। 
",20/9/2020,country-news
বরিশালে স্বামীর সঙ্গে কলহের জেরে স্ত্রীর আত্মহত্যা,"বরিশালের মুলাদীতে স্বামীর সঙ্গে কলহের জেরে ফারজানা আক্তার (২০) নামের এক গৃহবধূ আত্মহত্যা করেছেন। বৃহস্পতিবার রাত ৮টার দিকে উপজেলার সদর রোডের সূর্যমুখী বিউটি পার্লারে এ ঘটনা ঘটে।



এক সন্তানের জননী ফারজানা আক্তার মুলাদী সদর ইউনিয়নের ইলাহি মল্লিকের মেয়ে এবং ভাড়ায় চালিত মোটরসাইকেল চালক ইমন হাওলাদারের স্ত্রী। তিনি উপজেলা সদরের একটি বাসায় ভাড়া থাকতেন।নিহতের স্বজনরা জানান, বৃহস্পতিবার সকালে ফারজানার সঙ্গে তার স্বামীর বাকবিতণ্ডা হয়। পরে সে বাসা থেকে তার ব্যবসা প্রতিষ্ঠান সূর্যমুখী পার্লারে যায়। রাত ৮টার দিকে সে ফটাকসিন ট্যাবলেট খেয়ে অসুস্থ হয়ে পড়লে পার্শ্ববর্তী দোকানদাররা তাকে মুলাদী হাসপাতালে নিয়ে গেলে কর্তব্যরত ডাক্তার তাকে বরিশাল শেবাচিম হাসপাতালে নেয়ার নির্দেশনা দেন। পরে গাড়িতে উঠানোর আগেই ফারজানা মৃত্যুর কোলে ঢলে পড়েন। এ ঘটনায় মুলাদী থানা পুলিশ লাশ উদ্ধার করে মর্গে প্রেরণ করে এবং জিজ্ঞাসাবাদের জন্য ফারজানার স্বামী ইমন হাওলাদারকে আটক করে।",20/9/2020,country-news
মুলাদীতে ধর্ম মন্ত্রণালয়ের অনুদানের চেক হস্তান্তর,"মুলাদী উপজেলার মসজিদ, মন্দির, মাদ্রাসা ও হতদরিদ্র পরিবারের জন্য ধর্ম মন্ত্রণালয়ের অনুদানের প্রায় ২০ লাখ টাকার চেক হস্তান্তর করা হয়েছে।



রোববার দুপুর ১২টায় উপজেলা নির্বাহী অফিসারের কার্যালয়ে উপজেলা ভাইস চেয়ারম্যান কাজী মাইনুল আহসান সবুজ ধর্ম মন্ত্রণালয় থেকে প্রাপ্ত চেক উপজেলা নির্বাহী অফিসার শুভ্রা দাসের কাছে হস্তান্তর করেন।এ অনুদানের বিষয়ে সার্বিক সহযোগিতা করেন আওয়ামী লীগের কেন্দ্রীয় নেতা ও বিশিষ্ট ব্যবসায়ী কাজী মিজানুর রহমান মিন্টু।উপজেলা নির্বাহী অফিসার শুভ্রা দাস জানান, ধর্ম বিষয়ক মন্ত্রণালয় থেকে উপজেলার চরকালেখান গলইভাঙ্গা জামে মসজিদ, বড়পাতারচর কাজী বাড়ি জামে মসজিদসহ ২১টি মসজিদের প্রতিটিতে ৫০ হাজার টাকা, মুলাদী এহসানিয়া সিটি জামে মসজিদ, মুলাদী পশ্চিম বাজার জামে মসজিদসহ ৯টি মসজিদের প্রতিটিতে ৪০ হাজার টাকা, দড়িচর লক্ষ্মীপুর রাধা গোবিন্দ জিওর আশ্রম মন্দিরে ৩ লাখ টাকা, মজুমদার বাড়ি দুর্গা ও কালী মন্দির, বেইলি ব্রিজ শ্রী শ্রী দুর্গা মন্দিরসহ ৮টি মন্দিরের প্রতিটিতে ১৫ হাজার টাকা এবং বীর মুক্তিযোদ্ধা কাজী মোকাম্মেল হোসেন, বিউটি বেগম, কাজী এনামুল হক, সবুজ সরদারসহ ১২টি দরিদ্র পরিবারের প্রত্যেককে ২০ হাজার টাকা করে বরাদ্দ দেয়া হয়।এ সময় উপজেলা চেয়ারম্যান তারিকুল হাসান খান মিঠু উপস্থিত ছিলেন। ধর্ম মন্ত্রণালয় থেকে টাকা পেয়ে উপজেলার মসজিদ-মন্দির কমিটির সভাপতি-সম্পাদক এবং হতদরিদ্র পরিবারগুলো প্রধানমন্ত্রী শেখ হাসিনা ও কেন্দ্রীয় আওয়ামী লীগ নেতা কাজী মিজানুর রহমান মিন্টুর প্রতি কৃতজ্ঞতা প্রকাশ করেন।",20/9/2020,country-news
গোডাউনে পড়ে আছে প্রধানমন্ত্রীর পাঠানো সহায়তার চাল,"বরাদ্দ আসার ১৫ দিন পরেও প্রধানমন্ত্রীর বিশেষ সহায়তার ১০ টাকা কেজি দরের চাল পায়নি মুলাদী পৌরসভার ৩৫ হাজার মানুষ। কী কারণে এই দেরি তারও কোন সঠিক ব্যাখ্যা দিতে পারছে না কেউ।



পৌর মেয়র বলছেন, ‘আরো অন্তত ১০ দিন আগে দরিদ্র মানুষের তালিকা জমা দেয়া হয়েছে উপজেলা নির্বাহী কর্মকর্তার দফতরে। তারা কেন কার্যক্রম শুরু করছে না সেটা তারাই বলতে পারবে।’আর উপজেলা নির্বাহী কর্মকর্তা (ইউএনও) বলছেন, ‘কাজ চলছে। নিয়মানুযায়ী চলতি মাসের মধ্যে এই চাল দিতে হবে আমাদের। আশা করছি ২/৩ দিনের মধ্যেই শুরু করতে পারবো বিতরণের কাজ।’চাল বিতরণে বিলম্ব প্রশ্নে ভেতর থেকে পাওয়া খবর অনুযায়ী, দুই জনপ্রতিনিধির তালিকা সমন্বয়য়ের চেষ্টা করতে গিয়েই সাহায্য বঞ্চিত হচ্ছে অসহায় মানুষ।প্রথা অনুযায়ী পৌর এলাকার জন্য প্রধানমন্ত্রীর বিশেষ বরাদ্দের চাল বিতরণের নিয়ন্ত্রন পৌর পরিষদের হাতে থাকার কথা থাকলেও ইউএনও চাইছেন পৌর পরিষদের পাশাপাশি উপজেলা পরিষদকেও মূল্যায়ন করতে। ফলে মেয়র আর উপজেলা চেয়ারম্যানের তালিকা সমন্বয় করার চেষ্টার কারণেই নাকি চরম দুর্যোগের এই মুহূর্তেও গোডাউনেই পরে আছে গরিব মানুষের জন্য প্রধানমন্ত্রীর পাঠানো সহায়তার চাল।ক্ষমতায় আসার আগে দেশের মানুষকে ১০ টাকা কেজি দরে চাল দেয়ার প্রতিশ্রুতি দিয়েছিলেন বর্তমান প্রধানমন্ত্রী শেখ হাসিনা। সে অনুযায়ী ৪ বছর আগে দেশে শুরু হয় ১০ টাকা কেজি দরে দরিদ্র মানুষের মধ্যে সরকারিভাবে চাল বিক্রি।প্রধানমন্ত্রীর ঘোষণা অনুযায়ী, শুরু হওয়া এই কার্যক্রমকে তাই শেখ হাসিনার সহায়তা বলেই জানে মানুষ। শুরু থেকে এই চাল দেয়া হত কেবলমাত্র ইউনিয়ন পর্যায়ে। উপজেলা পরিষদের মাধ্যমে ইউনিয়ন এবং ওয়ার্ড পর্যায়ে বিক্রি হত চাল। সঠিকভাবে বন্টন প্রশ্নে দরিদ্র মানুষের একটি তালিকাও করা হত আগেভাগে।তালিকা করার দায়িত্বে থাকা কমিটির প্রধান সংশ্লিষ্ট উপজেলার নির্বাহী কর্মকর্তা। সদস্য সচিব হিসেবে উপজেলা খাদ্য পরিদর্শক থাকার পাশাপাশি স্থানীয় সংসদ সদস্য, পৌর মেয়র এবং উপজেলা চেয়ারম্যানের প্রতিনিধিসহ কমিটির মোট সদস্য ৭।শুরু থেকেই কেবল ইউনিয়ন এবং ওয়ার্ড পর্যায়ে এই চাল বিক্রি হওয়ায় খুব একটা ভূমিকা ছিল না পৌর পরিষদের। পৌর এলাকার জন্য কখনো কোন বরাদ্দও আসেনি।চলমান করোনা দুর্যোগে বিষয়টি নজরে আসে প্রধানমন্ত্রী শেখ হাসিনার। দরিদ্র মানুষের সহায়তায় পৌর শহরগুলোতেও ১০ টাকা কেজি দরের চাল বিক্রির নির্দেশনা দেন তিনি। সেই অনুযায়ী বরিশালের মুলাদী পৌরসভাতেও আসে চাল বরাদ্দের চিঠি।গত ২৫ এপ্রিল ৪৮ মেট্রিকটন চাল বরাদ্দের চিঠি পাওয়ার কথা জানান উপজেলা খাদ্য পরিদর্শক মোহাম্মদ শামসুদ্দিন। দেশের অন্যসব পৌর এলাকায় যেখানে বর্তমানে সরকারিভাবে আসা এই বিশেষ বরাদ্দের বিতরণ চলছে পুরোদমে সেখানে মুলাদী পৌরসভায় চোখে পড়েনি কোন উদ্যোগ। দু’মাসেরও বেশি সময় ধরে চলা সরকারি ছুটি এবং দোকানপাট বন্ধ থাকার কারণে দেশজুড়ে যখন অভাবের হাহাকার ঠিক তখন প্রধানমন্ত্রীর পক্ষ থেকে বিশেষ বরাদ্দ আসার ১৫ দিন পরও কেন তা বিতরণ হয়নি খোঁজ নিতে গিয়ে মেলে খুশি অখুশি আর তালিকা নিয়ে টানা-হেচড়ার খবর। যে কারণে হাতের নাগালে থাকা চাল জুটছে না অসহায় মানুষের ভাগ্যে।মুলাদী পৌরসভার মেয়র শফিকুজ্জামান রুবেল বলেন, ‘যতদূর জানি মোট ৪৮ মেট্রিকটন চাল এসেছে ২ হাজার ৪০০ মানুষের জন্য। কম করে হলেও ১২ হাজার মানুষ উপকৃত হবে মাননীয় প্রধানমন্ত্রীর এই উপহারে। ইউএনও মহোদয় আমার কাছে তালিকা চাওয়ার পর গত ৩০ এপ্রিল আমি ২ হাজার ১০১ জনের একটি তালিকা তার কাছে পাঠিয়েছি। এদের মধ্যে ৫০০ জনের তালিকা দিয়েছেন আমাদের সংসদ সদস্য মহোদয়। মোট ২ হাজার ৪০০ জনের নাম তালিকাভুক্ত হওয়ার কথা থাকলেও ৩শ’ জনের নাম আমি দেইনি। যেহেতু কমিটিতে আরো একজন জনপ্রতিনিধি রয়েছেন এবং সভাপতি হিসেবে ইউএনও সাহেবেরও কিছু অবলিগেশন থাকতে পারে তাই ৩শ’ নাম ফাঁকা রেখেছি।’আরেক প্রশ্নের জবাবে তিনি বলেন, ‘বিগত ৪ বছর ধরে উপজেলা পরিষদের মাধ্যমে দরিদ্রদের মধ্যে বিতরণ হচ্ছে ১০ টাকা কেজি দরের চাল। এবারের এই বরাদ্দ শুধুমাত্র পৌর এলাকার জন্য। স্বাভাবিকভাবেই চাল বিতরণের তালিকা করার কথা পৌর পরিষদের। এখানে অন্য কারো হস্তক্ষেপ থাকার সুযোগ নেই। তারপরও আমি এমপি মহোদয়ের পাঠানো ৫শ’ জনের তালিকা এরমধ্যে অর্ন্তভ‚ক্ত করেছি। ৩শ’ নাম ফাঁকাও রেখেছি। তারপরও কেন চাল বিতরণ হচ্ছে না সেটা উপজেলা প্রশাসন বলতে পারবে।’বিষয়টি সর্ম্পকে জানতে চাইলে মুলাদীর উপজেলার নির্বাহী কর্মকর্তা শুভ্রা দত্ত বলেন, ‘প্রাপ্ত তালিকার যাচাই বাছাই চলছে বর্তমানে। এই কাজ শেষ হলে বিতরণ শুরু করবো আমরা।’অন্যান্য পৌর এলাকায় যেখানে বিতরণ শুরু হয়ে গেছে এবং পৌরসভার তালিকা এসেছে আরো অন্তত ১০ দিন আগে সেখানে যাচাই-বাছাইয়ে এতো দেড়ি কেন জানতে চাইলে তিনি বলেন, ‘জনপ্রতিনিধিদের দেয়া তালিকা নিয়ে জটিলতার কারণে বিলম্ব হচ্ছে।’পরিচয় গোপন রাখার শর্তে উপজেলা নির্বাহী কর্মকর্তার কার্যালয়ের একটি সূত্র জানায়, ‘পৌর এলাকার জন্য বিশেষ বরাদ্দ আসা এই চালের তালিকা প্রশ্নে উপজেলা চেয়ারম্যানের হস্তক্ষেপের কারণে সৃষ্টি হয়েছে জটিলতার। চেয়ারম্যান চাইছেন তার দেয়া তালিকার সিংহভাগ থাকুক চূড়ান্ত তালিকায়। এদিকে এমপি ও মেয়র মিলে পাঠিয়েছেন ২ হাজার ১০১ জনের নাম। ফলে জটিলতায় পড়েছেন ইউএনও। কাকে খুশি রাখবেন আর কে অখুশি হবে সেই টানাপোড়েনেই বিলম্ব হচ্ছে বিতরণে। নিয়মানুযায়ী পৌর এলাকার জন্য আসা বরাদ্দ প্রশ্নে পূর্ণ ক্ষমতার অধিকারী পৌর পরিষদ। কিন্তু তালিকা নিয়ে সৃষ্ট জটিলতার কারণে দুর্ভোগ পোহাচ্ছে মানুষ।’এ প্রসঙ্গে কথা বলতে উপজেলা চেয়ারম্যান তারিকুল হাসান মিঠুর মোবাইলে বেশ কয়েকবার ফোন দিলেও তিনি তা ধরেননি।বরিশালের জেলা প্রশাসক এস.এম অজিয়ার রহমান বলেন, ‘তালিকা নিয়ে স্থানীয় জনপ্রতিনিধিদের দ্বন্দ্বের বিষয়টি আমিও অবগত। তবে যেহেতু ইউএনও কমিটির প্রধান তাই তার সিদ্ধান্তই চূড়ান্ত। আশা করছি যে ২/৩ দিনের মধ্যে সব জটিলতা সামলে সেখানে মাননীয় প্রধানমন্ত্রীর বিশেষ বরাদ্দের সহায়তা বিতরণ শুরু হবে।’",20/9/2020,country-news
মুলাদীতে চাল নিতে আসা জেলের হাত ভেঙে দিলেন ইউপি চেয়ারম্যান,"মুলাদীতে নাজিরপুর ইউপি চেয়ারম্যান ও তার লোকজন চাল নিতে আসা জেলেদের ওপর হামলা চালিয়েছে। তারা এক হতদরিদ্র জেলের হাত ভেঙে দিয়েছেন বলে অভিযোগ পাওয়া গেছে।



বৃহস্পতিবার বেলা ১১টার দিকে উপজেলার নাজিরপুর ইউনিয়ন পরিষদ চত্বরে এ হামলার ঘটনা ঘটে। ওই সময় আরও ১০ জেলে আহত হয়েছেন বলে জানান স্থানীয়রা।জানা গেছে, কিছুদিন আগে নাজিরপুর ইউনিয়নের ১০-১২ জন জেলে নাজিরপুর ইউপি চেয়ারম্যান আবু হাসানাত জাপানের বিরুদ্ধে চাল বিতরণের অনিয়মের অভিযোগ এনে উপজেলা নির্বাহী অফিসারের কাছে বিচার দাবি করেন। জেলেদের অভিযোগের ভিত্তিতে উপজেলা নির্বাহী অফিসার শুভ্রা দাস সিনিয়র উপজেলা মৎস্য অফিসার মাহমুদুল হাসানকে তদন্তের নির্দেশ দিলে তিনি অভিযোগের সত্যতা পান এবং গত ২২ এপ্রিল তদন্ত প্রতিবেদন জমা দেন।তদন্ত প্রতিবেদনের আলোকে উপজেলা নির্বাহী অফিসার নাজিরপুর ইউপি চেয়ারম্যানকে কারণ দর্শানোর নোটিশ দিলে তিনি ক্ষিপ্ত হন এবং অভিযোগকারী জেলেদের দেখে নেয়ার হুমকি দেন। উপজেলা মৎস্য অফিসারের নির্দেশে অভিযোগকারী জেলেরা বৃহস্পতিবার বেলা ১১টার দিকে নাজিরপুর ইউনিয়ন পরিষদের চত্বরে চাল নিতে যান।এ সময় ৪০ কেজির স্থলে ২৭/২৮ কেজি চাল দেয়ায় জেলেরা প্রতিবাদ করলে ইউপি চেয়ারম্যান ও তার লোকজন হামলা চালায়। হামলায় ওই ইউনিয়নের চিলমারী গ্রামের মকবুল খানের ছেলে কবির খানের হাত ভেঙ্গে যায়। এ ছাড়া মকবুল খান, শওকত সরদার, তুহিন সরদার, সানাউল্লাহ খান, আমির সরদার, লালমিয়া খান, মঞ্জু বেপারী, জসিম খানসহ কমপক্ষে ১০ জন আহত হন।স্থানীয়রা আহতদের উদ্ধার করে মুলাদী হাসপাতালে ভর্তি করলে কর্তব্যরত ডাক্তার কবির খানকে বরিশাল শেবাচিম হাসপাতালে প্রেরণ করেন।এ ঘটনায় মকবুল খান বাদী হয়ে ইউপি চেয়ারম্যানসহ ১০ জনের বিরুদ্ধে মুলাদী থানায় লিখিত অভিযোগ দায়ের করেন।এ ব্যাপারে নাজিরপুর ইউপি চেয়ারম্যান আবু হাসানাত জাপান জেলেদের ওপর হামলার বিষয়টি অস্বীকার করে জানান, কিছু জেলে ইউনিয়ন পরিষদে হামলা চালিয়ে তার লোকজনদের আহত করেছে।মুলাদী থানার ওসি ফয়েজ উদ্দীন মৃধা জানান, নাজিরপুর ইউনিয়ন পরিষদের ঘটনায় ইউপি চেয়ারম্যান ও সাধারণ জেলেরা পাল্টাপাল্টি অভিযোগ করেছেন। তদন্তপূর্বক যথাযথ ব্যবস্থা গ্রহণ করা হবে।",20/9/2020,country-news
বরিশালে গাছচাপায় শ্রমিকের মৃত্যু,"বরিশালের মুলাদীতে গাছচাপায় মকিম খান (৪৫) নামে এক শ্রমিকের মৃত্যু হয়েছে।



সোমবার উপজেলার চরকালেখান ইউনিয়নের দক্ষিণ গাছুয়া গ্রামের মুজাম্মেল পাইকের বাড়িতে এ দুর্ঘটনা ঘটে।নিহত মকিম খান উপজেলার গাছুয়া ইউনিয়নের পূর্ব হোসেনাবাদ গ্রামের কাদের খানের ছেলে।মুলাদী থানার ওসি ফয়েজ উদ্দীন মৃধা জানান, মকিম খান চুক্তিতে গাছ কাটতে গিয়ে পুকুরের মধ্যে গাছের চাপা পড়ে মারা যান। নিহতের পরিবারের কোনো আপত্তি না থাকায় লাশ ময়নাতদন্ত ছাড়াই দাফনের ব্যবস্থা করা হয়েছে।",20/9/2020,country-news
মুলাদিতে মোবাইলে যুবককে ডেকে নিয়ে গলা কেটে হত্যা,"বরিশালের মুলাদিতে রাতের আঁধারে মোবাইল ফোনে ইমরান হোসেন (২৫) নামে বিদেশ ফেরত এক যুবককে ডেকে নিয়ে জবাই করে হত্যা করেছে দুর্বৃত্তরা।



বৃহস্পতিবার সকালে উপজেলার আমানতগঞ্জ বাজারের কাছে বিল থেকে তার লাশ উদ্ধার করে পুলিশ। এ ঘটনায় জিজ্ঞাসাবাদের জন্য পুলিশ ৪ জনকে আটক করেছে।ইমরান হোসেন আমানতগঞ্জ বাজার এলাকায় আলতাফ হোসেন দফাদারের ছেলে। কয়েক মাস আগে ইমরান কাতার থেকে দেশে আসেন। করোনা পরিস্থিতির কারণে তিনি আটকা পড়েন।নিহতের স্বজনরা জানান, বুধবার রাত ১১টার দিকে খাওয়ার পরে সে ঘুমাতে গেলে মোবাইল ফোনে একটি কল আসে। ওই সময় ইমরান মোবাইল ফোনে কথা বলতে বলতে ঘর থেকে বের হন। রাত ১২টার দিকে ইমরান ঘরে না ফিরলে তার পিতা-মাতা মোবাইল ফোনে যোগাযোগের চেষ্টা করে ব্যর্থ হন।বৃহস্পতিবার সকালে স্থানীয়রা আমানতগঞ্জ বাজারের কাছে বিলের মধ্যে ইমরানের গলাকাটা লাশ দেখতে পান। খবর পেয়ে বরিশালের অতিরিক্ত পুলিশ সুপার নাইমুল হক, মুলাদী সার্কেল এএসপি আনিসুজ্জামান, মুলাদী থানার ওসি ফয়েজ উদ্দীন মৃধাসহ পুলিশ বৃহস্পতিবার সকাল ৯টার দিকে লাশ উদ্ধার করে।মুলাদী থানার ওসি ফয়েজ উদ্দীন মৃধা জানান, ঘটনার সঙ্গে জড়িত সন্দেহে উত্তর বালিয়াতলী গ্রামের মালেক বেপারীর পুত্র আরিফ, মজনু মীরের পুত্র সজিব, আলম খলিফার পুত্র সোহেল খলিফা এবং আলাউদ্দিন সরদারের কলেজপড়ুয়া মেয়ে আফরোজাকে আটক করে।হত্যার রহস্য উদঘাটন করতে জিজ্ঞাসাবাদ চলছে।",20/9/2020,country-news
"হঠাৎ ঝড়ো হাওয়ায় ডুবল নৌকা, যুবক নিখোঁজ","বরিশালের মুলাদী উপজেলায় হঠাৎ ঝড়ো হাওয়ায় নৌকাডুবির ঘটনায় আলাউদ্দিন সরদার (৩০) নামে এক যুবক নিখোঁজ হয়েছেন।



শনিবার সন্ধ্যা সাড়ে ৭টার দিকে ঝড়ো হাওয়ায় মৃধারহাট লঞ্চঘাট এলাকায় এ ঘটনা ঘটে। রোববার সকালে বরিশাল থেকে ফায়ার সার্ভিসের ডুবুরিরা ঘটনাস্থলে এসে উদ্ধারকাজ চালাচ্ছেন বলে জানা গেছে।নিখোঁজ আলাউদ্দিন সরদার গাছুয়া ইউনিয়নের পূর্বহোসনাবাদ গ্রামের ছিডু সরদারের ছেলে। তিনি এলাকায় ঘর ওয়্যারিংয়ের কাজ করতেন।প্রত্যক্ষদর্শীরা জানান, শনিবার মৃধারহাট নদীর উত্তরপাড়ে ঘর ওয়্যারিংয়ের কাজ শেষে আলাউদ্দিন সরদার উত্তর গাছুয়া থেকে বাড়ি ফিরছিলেন। সন্ধ্যার দিকে ৮-১০ জন লোকের সঙ্গে ছোট নৌকায় মৃধারহাট নদী পার হওয়ার সময় আকস্মিক ঝড়ো হাওয়ায় নৌকাটি ডুবে যায়। এ সময় অন্যরা সাঁতরে পাড়ে উঠতে পারলেও আলাউদ্দিন সরদার নিখোঁজ হন।চরকালেখান ইউনিয়ন পরিষদের সদস্য সাইফুল ইসলাম রুস্তুম জানান, ট্রলারের ঢেউয়ে নৌকাটি ডুবে যায় এবং আলাউদ্দিন সরদার সাঁতার না জানার কারণে ডুবে নিখোঁজ হন।মুলাদী থানার ওসি ফয়েজউদ্দিন মৃধা জানান, রাতেই ঘটনাস্থলে পুলিশ পাঠানো হয়েছে। রোববার সকালে বরিশাল থেকে ফায়ার সার্ভিসের ডুবুরি এনে নিখোঁজের উদ্ধার চালানো হচ্ছে।",20/9/2020,country-news
মুলাদীতে বসতঘরে বোমা নিক্ষেপ,"বরিশালের মুলাদীতে রাতের আঁধারে বসতঘরে বোমা নিক্ষেপ করেছে দুর্বৃত্তরা।



রোববার রাতে উপজেলার সফিপুর ইউনিয়নের মধ্য চরমালিয়া গ্রামের দেলোয়ার বেপারীর বসতঘরে দুর্বৃত্তরা ২টি বোমা নিক্ষেপ করে।দেলোয়ার বেপারী জানান, রোববার রাতে কে বা কারা ঘরের দরজার সামনে পরপর ২টি বোমা বিস্ফোরণ ঘটায়। এতে ঘরের মধ্যে থাকা নারী ও শিশুরা আতঙ্কিত হয়ে পড়ে। পরবর্তীকালে দরজা খুলে বাইরে এসে তিনি কাউকে দেখতে না পেয়ে বিষয়টি মুলাদী থানা পুলিশকে অবহিত করেন।মুলাদী থানার এসআই সাইফুল ইসলাম ঘটনাস্থল পরিদর্শন করেন এবং বোমার আলামত জব্দ করেন। এ ঘটনায় দেলোয়ার বেপারীর স্ত্রী আইরিন সুলতানা বাদী হয়ে অজ্ঞাতদের আসামি করে মুলাদী থানায় মামলা দায়ের করেছেন।এ ব্যাপারে মুলাদী থানার ওসি ফয়েজ উদ্দীন মৃধা ঘটনার সত্যতা নিশ্চিত করে জানান, বোমা নিক্ষেপের সঙ্গে জড়িতদের আইনের আওতায় এনে দৃষ্টান্তমূলক শাস্তির ব্যবস্থা করা হবে।",20/9/2020,country-news
"মুলাদী হাসপাতালে অগ্নিকাণ্ড, অল্পে রক্ষা পেলেন রোগীরা","মুলাদীতে হাসপাতালে অগ্নিকাণ্ডের ঘটনা ঘটেছে। গত বুধবার রাত সোয়া ২টার দিকে হাসপাতালের তৃতীয় তলায় এ ঘটনা ঘটে।



এতে রোগীদের মাঝে আতঙ্ক ছড়িয়ে পড়লেও বড় কোনো দুর্ঘটনা ঘটেনি বলে দাবি করেছে হাসপাতাল কর্তৃপক্ষ।হাসপাতালের এক কর্মচারী জানান, বুধবার রাত আনুমানিক সোয়া ২টার দিকে লেবেল সিঁড়ির কাছে আগুন দেখতে পেয়ে রোগীরা আতঙ্কিত হয়ে পড়েন এবং সিঁড়ি দিয়ে দৌড়ে নিচে নেমে যান। পরে হাসপাতালের কর্মকর্তা-কর্মচারীরা এবং স্থানীয়রা আগুন নিয়ন্ত্রণে আনেন।উপজেলা স্বাস্থ্য ও পরিবার পরিকল্পনা কর্মকর্তা ডা. মো. সাইয়েদুর রহমান জানান, হাসপাতালের সিঁড়ির কাছে রাখে ডাস্টবিনে কেউ বিড়ি-সিগারেটের অংশবিশেষ ফেলে যান। ধারণা করা হচ্ছে ওই আগুন থেকেই সিঁড়িতে অগ্নিকাণ্ডের ঘটনা ঘটেছে। তবুও বিষয়টির তদন্ত চলছে।",20/9/2020,country-news
মুলাদীতে কন্যাসন্তান জন্ম দেয়ায়...,"বরিশালের মুলাদীতে পর পর ৩টি কন্যা সন্তান জন্ম দেয়ায় ফুফাতো ভাইকে দিয়ে ধর্ষণের নাটক সাজিয়ে স্ত্রীকে তাড়ানোর চেষ্টা চালিয়েছে স্বামী।



উপজেলার চরকালেখান ইউনিয়নের লক্ষ্মীপুর গ্রামের মজিবুর খানের পুত্র ইসমাইল খান ধর্ষিতা অপবাদ দিয়ে স্ত্রী সাবিনা ইয়াসমিনকে বাড়ি থেকে তাড়িয়ে দেয়ার চেষ্টা চালায়।এ ঘটনায় স্ত্রী মুলাদী থানায় অভিযোগ দায়ের করলে পুলিশ ইসমাইল খানকে আটক করে।জানা গেছে, প্রায় ১০ বছর আগে ইসমাইল খানের সঙ্গে পূর্ব চরকালেখান গ্রামের লাল চান সরদারের মেয়ে সাবিনা ইয়াসমিনের বিয়ে হয়। বিয়ের পর থেকে ইসমাইল তার শ্বশুরের কাছ থেকে বিভিন্ন অজুহাতে টাকা-পয়সা হাতিয়ে নেয়। পরে তাদের দাম্পত্য জীবনে পর পর তিনটি কন্যা সন্তানের জন্ম হলে পারিবারিক কলহ সৃষ্টি এবং ইসমাইল তার স্ত্রীকে বাড়ি থেকে তাড়ানোর চেষ্টা চালিয়ে ব্যর্থ হয়।গত ২৮ ফেব্রুয়ারি ইসমাইল তার ফুফাতো ভাই আরিফ হাওলাদারের কাছে মোবাইল ফোন রেখে চরমোনাই মাহফিলে যায়। ওই রাতেই আরিফ মোবাইল ফোনের চার্জার নেয়ার অজুহাতে ইসমাইল খানের ঘরে যায়। ২৯ ফেব্রুয়ারি ইসমাইল মাহফিল থেকে ফিরে এসে তার স্ত্রীর কাছে আরিফ এসেছিল কিনা জানতে চায়।চার্জার নিতে আসার বিষয়টি স্বীকার করলে তাকে আরিফের বিরুদ্ধে ধর্ষণের অভিযোগ আনার জন্য চাপ প্রয়োগ করে। স্বামীর কথামতো সাবিনা তার ফুফাতো ভাসুর আরিফের বিরুদ্ধে ধর্ষণের অভিযোগ আনলে ইসমাইল ও আরিফ দু'জনে মিলে ধর্ষণের বিষয়টি এলাকায় ছড়িয়ে দেয়।পরবর্তী সুচতুর ইসমাইল ধর্ষিতা স্ত্রীকে গ্রহণ করবে না জানিয়ে সাবিনাকে ঘর থেকে বের করে দেয়। এ ঘটনায় সাবিনা প্রকৃত রহস্য তুলে ধরে রোববার রাতে মুলাদী থানায় অভিযোগ দায়ের করেন। পুলিশ সোমবার সকালে ইসমাইলকে আটক করে।মুলাদী থানার ওসি ফয়েজ উদ্দীন মৃধা ঘটনার সত্যতা স্বীকার করে জানান, স্ত্রীকে বাড়ি থেকে বের করার উদ্দেশে ইসমাইল তার ফুফাতো ভাই আরিফকে নিয়ে পরিকল্পিতভাবে ধর্ষণের নাটক সাজিয়েছে। ইসমাইলকে গ্রেফতার করা হয়েছে এবং আরিফকে গ্রেফতারের চেষ্টা চলছে।",20/9/2020,country-news
মুলাদী হাসপাতালের বারান্দায় রেখে যাওয়া প্রতিবন্ধীর সন্তান প্রসব,"বরিশালের মুলাদীতে উপজেলা স্বাস্থ্য কমপ্লেক্সের বারান্দায় রেখে যাওয়া মানসিক প্রতিবন্ধী নারী সন্তান প্রসব করেছে।



বুধবার সকাল ১০টার দিকে হাসপাতালে ডাক্তার-নার্সদের তত্ত্বাবধানে মানসিক প্রতিবন্ধী নারী কন্যা সন্তানের জন্ম দেয়।মুলাদী উপজেলা স্বাস্থ্য ও পরিবার পরিকল্পনা কর্মকর্তা ডা. মো. সাইয়েদুর রহমান জানান, বুধবার সকালে কে বা কারা সন্তানসম্ভবা এক মানসিক প্রতিবন্ধী নারীকে হাসপাতালের বারান্দায় রেখে যায়। বিষয়টি হাসপাতালের নার্স ও স্টাফদের নজরে আসলে তারা অজ্ঞাত পরিচয় লিখে তাকে হাসপাতালে ভর্তি করে দেয়। পরে সকাল ১০টার দিকে ডাক্তার-নার্সদের তত্ত্বাবধানে হাসপাতালের কেবিনে ওই নারী সন্তানের জন্ম দেয়।সন্তান জন্মের পর নারী ও সদ্যজাত সন্তান সুস্থ রয়েছে। সন্তানটি বর্তমানে হাসপাতালের নার্স হামিদা বেগমের তত্ত্বাবধানে রয়েছে। বিষয়টি উপজেলা সমাজসেবা অফিসকে অবহিত করা হয়েছে।সংবাদ পেয়ে মুলাদী উপজেলা নির্বাহী অফিসার শুভ্রা দাস ও মুলাদী থানা ওসি ফয়েজ উদ্দীন মৃধা হাসপাতালে মানসিক প্রতিবন্ধী নারীকে দেখতে যান।উপজেলা সমাজসেবা অফিসার উত্তম কুমার জানান, আগৈলঝাড়া উপজেলার বেবি হোমের কর্তৃপক্ষকে জানানো হয়েছে। থানা পুলিশের মাধ্যমে ২-১ দিনের মধ্যেই কন্যা সন্তানটিকে বেবি হোমে প্রেরণ করা হবে।উপজেলা নির্বাহী অফিসার শুভ্রা দাস জানান, প্রতিবন্ধী নারীর সন্তানটিকে কেউ দত্তক নিতে চাইলে বেবি হোমে হস্তান্তরের পর আদালতের মাধ্যমে দত্তক নিতে পারবেন।",20/9/2020,country-news
বরিশালে বখাটের উত্ত্যক্তে গৃহবধূর আত্মহত্যা,"বরিশালের মুলাদীতে এক বখাটের উত্ত্যক্ত সহ্য করতে না পেরে সুমী আক্তার (১৯) নামে এক গৃহবধূ আত্মহত্যা করেছে বলে অভিযোগ পাওয়া গেছে।



সোমবার উপজেলার মুলাদী সদর ইউনিয়নের কুতুবপুর গ্রামের আবুল কালামের মেয়ে সুমী আক্তার বাড়িতে ওষুধ খেয়ে অসুস্থ হয়ে পড়লে বরিশাল শেবাচিম হাসপাতালে নেয়ার পথে সন্ধ্যা ৭টার দিকে তার মৃত্যু হয়। সুমীর বাবা আবুল কালাম জানান, ৫-৬ মাস আগে তার মেয়ের সঙ্গে নাজিরপুর ইউনিয়নের খোরশেদ চৌকিদারের ছেলে রাজুর বিয়ে হয়। বিয়ের পর থেকে কুতুবপুর গ্রামের সবুজ চৌকিদারের বখাটে ছেলে মামুন চৌকিদার মোবাইল ফোনসহ বিভিন্নভাবে সুমীকে উত্ত্যক্ত শুরু করে। বিষয়টি মামুনের অভিভাবকদের অবহিত করলেও মামুন প্রেমের প্রস্তাব দিয়ে সুমীকে উত্ত্যক্ত করতে থাকে। কয়েকদিন মামুন মোবাইল ফোনে সুমীর স্বামী রাজুকে জানায় বিয়ের আগেই তাদের প্রেমের সম্পর্ক ছিল। বিষয়টি রাজু তার স্ত্রীর কাছে জানতে চাইলে সুমী প্রতিবাদ জানায় এবং ক্ষোভে-দুঃখে সোমবার বিকালে বিষাক্ত ট্যাবলেট খেয়ে ফেলে।পরে বাড়ির লোকজন সুমীকে মুলাদী হাসপাতালে নিয়ে আসলে অবস্থা আশঙ্কাজনক হওয়ায় কর্তব্যরত ডাক্তার তাকে বরিশাল শেবাচিম হাসপাতালে প্রেরণ করে। হাসপাতালে নেয়ার পথে সুমী মারা যায়। স্থানীয়রা বিষয়টি ধামাচাপা দেয়ার জন্য মঙ্গলবার সকালে সুমীর লাশ দাফনের কার্যক্রম শুরু করে। সংবাদ পেয়ে মুলাদী থানা পুলিশ সুমীর বাড়ি থেকে লাশ উদ্ধার করে ময়নাতদন্তের জন্য প্রেরণ করে। এ ব্যাপারে মুলাদী থানার ওসি ফয়েজ উদ্দীন মৃধা জানান, উত্ত্যক্তকারী বখাটেকে গ্রেফতারের চেষ্টা চলছে।",20/9/2020,country-news
বরিশালে প্রশাসনকে ‘ম্যানেজ’ করে নদীতে ড্রেজার বসিয়ে বালু উত্তোলন,"বরিশালের মুলাদীতে প্রশাসনকে ম্যানেজ করে আড়িয়ালখাঁ, জয়ন্তী ও নয়াভাঙ্গনী নদীতে ড্রেজার বসিয়ে অবৈধভাবে বালু উত্তোলন করছে প্রভাবশালীরা।



মুলাদী উপজেলায় কোনো বালু মহাল না থাকলেও ব্যবসায়ীরা অবৈধ উপায়ে নদী থেকে বালু উত্তোলন করে তাদের ব্যবসা চালিয়ে যাচ্ছেন। অপরিকল্পিতভাবে নদী থেকে বালু উত্তোলন করায় নদীভাঙন বৃদ্ধি পেতে পারে বলে আশঙ্কা প্রকাশ করেছেন বিশেষজ্ঞরা। উপজেলার আড়িয়ালখাঁ, জয়ন্তী ও নয়াভাঙ্গনী তিনটি বড় নদী। প্রতিবছরই বর্ষায় তিন নদীর ভাঙনে অনেক বাড়িঘর নদীগর্ভে বিলীন হয়ে যায়। ভাঙন রোধে এ সব নদী থেকে বালু উত্তোলন নিষিদ্ধ করা হলেও উপজেলা ও থানা প্রশাসনকে ম্যানেজ করে মুলাদী উপজেলার পার্শ্ববর্তী মাদারীপুর জেলার কালকিনি উপজেলার রায়নন্দপুর গ্রামের মৃত হাসু হাওলাদারের ছেলে আব্দুল হক হাওলাদার, আজিজ হাওলাদারের ছেলে স্বপন হাওলাদারসহ বেশ কয়েকজন ড্রেজার ব্যবসায়ী আড়িয়ালখাঁ নদীর আলীমাবাদ এলাকায় ড্রেজার বসিয়ে বালু উত্তোলন করছেন। এদের সঙ্গে যুক্ত হয়েছেন মুলাদীর ড্রেজার ব্যবসায়ীরা। বালু ব্যবসায়ীরা জয়ন্তী নদীর চরমালিয়া, কৃষ্ণপুর, মৃধারহাট, চরবাটামারা এলাকায় ড্রেজার বসিয়ে বালু উত্তোলন করছেন। ওই ব্যবসায়ীরা আড়িয়ালখাঁ নদীর মিয়ারচর, সাহেবেরচর, বানীমর্দন, মনষাগঞ্জ, নন্দীরবাজার; নয়াভাঙ্গনী নদীর মোল্লারবাজার, খাসেরহাট, পৈক্ষা নমরহাট এলাকাসহ বিভিন্ন এলাকায় ড্রেজার দিয়ে বালু উত্তোলন করে নিচ্ছে। অবৈধভাবে বালু উত্তোলন করায় নদীভাঙন বৃদ্ধি পেতে পারে এবং উপজেলার রামচরবাজার, বাজারসংলগ্ন স্বাস্থ্য কমপ্লেক্স, ঈদগাহ মাঠ, এবিআর মাধ্যমিক বিদ্যালয়, আলীমাবাদ সরকারি প্রাথমিক বিদ্যালয়, সাইক্লোন শেল্টারসহ অনেক বসতভিটা নদীগর্ভে বিলীন হতে পারে। অবৈধভাবে বালু উত্তোলন করে নিয়ে একশ্রেণির মানুষ কোটি কোটি টাকা হাতিয়ে নিচ্ছে, অপরদিকে সাধারণ মানুষ তাদের ভিটেমাটি নিয়ে নদী ভাঙনের হুমকির মুখে পড়েছে। নদী থেকে বালু উত্তোলন বন্ধের দাবিতে আলীমাবাদ গ্রামের মনির হোসেন বরিশাল জেলা প্রশাসক ও মুলাদী থানা অফিসার ইনচার্জের কাছে লিখিত আবেদন জানালেও প্রশাসনের পক্ষ থেকে কোনো ব্যবস্থা গ্রহণ করা হচ্ছে না। এ ব্যাপারে ড্রেজার ব্যবসায়ী আব্দুল হক হাওলাদার জানান, সাধারণ মানুষের মাঝে পুকুর, ডোবা ভরাটের জন্য ভিটি বালুর ব্যাপক চাহিদা রয়েছে। তাই প্রশাসনকে ম্যানেজ করেই আমাদের বালু উত্তোলন করতে হচ্ছে। মুলাদী থানার ওসি ফয়েজ উদ্দীন মৃধা ড্রেজার ব্যবসায়ীদের সঙ্গে সমঝোতার বিষয়টি অস্বীকার করে জানান, অবৈধ ড্রেজার বসানোর সংবাদ পেলেই তাদের আটক করে আইনের আওতায় আনা হবে। মুলাদী উপজেলা নির্বাহী অফিসার শুভ্রা দাস জানান, অত্র উপজেলায় কোনো বালু মহাল নেই। অবৈধভাবে বালু উত্তোলনকারীদের বিরুদ্ধে দ্রুত ব্যবস্থা গ্রহণ করা হবে।",20/9/2020,country-news
বরিশালের ফেরিঘাটের পল্টুন ডুবে নদীতে ট্রাক,"বরিশাল মুলাদীর মীরগঞ্জ ফেরিঘাটের পল্টুন ডুবে বিদ্যুতের খুঁটিবোঝাই ট্রাক নদীতে পড়ে যায়। ফলে হিজলা, মুলাদী, কজিরহাটসহ ৩টি উপজেলার সঙ্গে বরিশালের গাড়ি চলাচল বিচ্ছিন্ন হয়ে পড়ে।



শনিবার সকাল ৮টায় বরিশাল থেকে পল্লী বিদ্যুতের খুঁটি নিয়ে ফেরি পার হয়ে মুলাদী আসার পথে মুলাদী প্রান্তে ফেরি থেকে উপরে ওঠার সময় হঠাৎ ট্রাক থেমে যায়। এ সময় ট্রাকভর্তি খুঁটির চাপে পল্টুন ডুবে ট্রাক নদীতে পড়ে যায়। সকাল ১০টায় সড়ক ও জনপদ বিভাগের সুপারভাইজার রফিকুল ইসলাম জানান, পল্টুন উদ্ধারকারী ক্রেন বানারীপাড়া উপজেলায় অবস্থান করছে। ক্রেন এসে পৌঁছলে পল্টুন উদ্ধার করে ফেরিঘাটের গাড়ি চলাচল স্বাভাবিক হবে। তবে বিকাল ৫টায় বানারীপাড়া থেকে ক্রেন মীরগঞ্জ ফেরিঘাটে এসে পৌঁছে উদ্ধার কাজ শুরু করেছে।",20/9/2020,country-news
অবৈধ কারেন্ট জালসহ আটক ৯,"বরিশালের উজিরপুরে অভিযান চালিয়ে ১৪ হাজার ১৩০ মিটার অবৈধ ও নিষিদ্ধ কারেন্ট জাল জব্দ করেছে র‌্যাব-৮ এর সদস্যরা। পাশাপাশি এ সময় ঘটনার সঙ্গে জড়িত ৯ জনকে আটকও করা হয়েছে।



এ ঘটনায় র‌্যাব-৮ এর সিপিএসসির ডিএডি মো. আব্বাস উদ্দিন বাদী হয়ে বৃহস্পতিবার উজিরপুর মডেল থানায় সুরক্ষা ও সংরক্ষণ আইনে একটি মামলা দায়ের করেন।দুপুরে বিষয়টি নিশ্চিত করে এক সংবাদ বিজ্ঞপ্তিতে র‌্যাব জানায়, বুধবার রাতে গোপন সংবাদের ভিত্তিতে র‌্যাব-৮ এর বিশেষ একটি দল উজিরপুর থানাধীন হারতা বাজারে অভিযান চালায়।র‌্যাবের উপস্থিতি টের পেয়ে পালানোর চেষ্টা করার সময় র‌্যাব সদস্যরা ৯ জনকে আটক করে, যারা নিষিদ্ধ কারেন্ট জাল কেনাবেচার সঙ্গে জড়িত ছিলেন।আটককৃতরা হলেন- গোপালগঞ্জের কোটালিপাড়া থানাধীন হরিণাহাটি এলাকার মো. ফারুক গাজী (৫৫), হারুন অর রশিদ (৫৮), আ. ছালাম গাজী (৫৫), আ. মজিদ সর্দার (৬২), উত্তরপাড় এলাকার মো. ওসমান তালুকাদার (৫০), সীতাইকুন্ড এলাকার মো. আতাউর কাজী (৫৭), বরিশালের উজিরপুর উপজেলার হারতা এলাকার শামসুল হক বাহাদুর (৫২), দীপক রায় (৪০) এবং যুগিরকান্দা এলাকার অরুণ দাস (৩৫)।তাদের দেয়া তথ্য অনুযায়ী, টিনশেডের একটি দোকান থেকে ৯টি প্লাস্টিকের বস্তার ভেতর থেকে ১৫৭ কেজি কারেন্ট জাল জব্দ করা হয়। সেখানে মোট ১৪ হাজার ১৩০ মিটার নিষিদ্ধ কারেন্ট জাল রয়েছে, যার আনুমানিক মূল্য ১ লাখ ৫৭ হাজার টাকা।",20/9/2020,country-news
বিচারবহির্ভূত হত্যাকাণ্ড বন্ধের আহ্বান রাশেদ খান মেননের,"বাংলাদেশের ওয়ার্কার্স পার্টির সভাপতি জননেতা রাশেদ খান মেনন হত্যা প্রচেষ্টার ২৮তম বার্ষিকী পালন করেছে পার্টির উজিরপুর শাখা। সোমবার বিকাল ৪টায় সাতলা হাইস্কুল অ্যান্ড কলেজের হল রুমে আলোচনা সভায় সভাপতিত্ব করেন পার্টির উপজেলা সভাপতি ফায়জুল হক বালী ফারাহীন।



সভায় ভিডিও কনফারেন্সের মাধ্যমে বক্তব্যে ওয়ার্কার্স পার্টির সভাপতি রাশেদ খান মেনন এমপি বলেন, ১৯৯২ সালের ১৭ আগস্ট ঘাতকের বুলেট আমাকে আপনাদের মাঝ থেকে কেড়ে নিতে চেয়েছিল কিন্তু আল্লাহর অশেষ রহমতে ও আপনাদের দোয়া এবং ভালোবাসায় দীর্ঘ চিকিৎসার পর ১৯৯৩ সালের ১০ জানুয়ারি আপনাদের মাঝে ফিরে এসেছিলাম। তাই বাংলাদেশের রাজনীতি থেকে সব ধরনের সন্ত্রাস নির্মূল করতে এবং বিচারবহির্ভূত হত্যাকাণ্ড বন্ধ করার জন্য ওয়ার্কার্স পার্টির লড়াই অব্যাহত রাখতে পার্টির নেতাকর্মীদের আহ্বান জানান তিনি।আলোচনা সভায় বক্তব্য রাখেন- উপজেলা ওয়ার্কার্স পার্টির সাধারণ সম্পাদক ও উপজেলা ভাইস চেয়ারম্যান সীমা রানী শীল, উপজেলা পার্টির নেতা এইচএম হারুন, বিমল চন্দ্র করাতী, মঞ্জুর আলম, জাহিদ হোসেন খান ফারুক, সুমন পান্ডে, কুমার আকাশ, রফিকুল ইসলাম, ইউনিয়ন নেতা আলমগীর হোসেন মৃধা, সম্রাট মজুমদার, জালাল বিশ্বাস প্রমুখ।",20/9/2020,country-news
নানা বাড়ি বেড়াতে গিয়ে পানিতে ডুবে শিশুর মৃত্যু,"বরিশালের উজিরপুর উপজেলায় নানা বাড়ি বেড়াতে এসে পুকুরের পানিতে ডুবে সুমাইয়া আক্তার নামে (১০) একটি শিশুর মৃত্যু হয়েছে। সুমাইয়া বাবুগঞ্জ উপজেলার রমজানকাঠী গ্রামের হাফিজ উদ্দিনের মেয়ে।



রোববার রাতে উজিরপুর মডেল থানার ওসি জিয়াউল আহসান বিষয়টি নিশ্চিত করেন।তিনি জানান, উজিরপুর উপজেলার বড়াকোঠা ইউনিয়নের সাকরাল গ্রামে নানা বাড়িতে মায়ের সঙ্গে বেড়াতে আসে সুমাইয়া। রোববার দুপুরে খেলার সময় সবার অগোচরে সে বাড়ির পাশের একটি পুকুরে পড়ে যায়। তাকে না পেয়ে পরিবারের সদস্যরা অনেক খোঁজাখুঁজির পর পুকুরের পানিতে ভাসতে দেখেন। পরে তাকে উদ্ধার করে স্থানীয় উপজেলা স্বাস্থ্য কমপ্লেক্স হাসপাতালে নিয়ে গেলে কর্তব্যরত চিকিৎসক শিশুটিকে মৃত বলে ঘোষণা করেন।",20/9/2020,country-news
বরিশালে বিদ্যুতের তার ছিঁড়ে নারীর মৃত্যু,"বরিশালের উজিরপুর উপজেলায় বিদ্যুতের তার ছিঁড়ে জাকিয়া বেগম (৫৫) নামে এক নারীর মৃত্যু হয়েছে। বুধবার সন্ধ্যায় উপজেলার গুঠিয়া ইউনিয়নের বান্না গ্রামে এ দুর্ঘটনা ঘটে।



জাকিয়া বেগম ওই গ্রামের বাসিন্দা ও অবসরপ্রাপ্ত পুলিশ সদস্য রুহুল মিয়ার স্ত্রী। স্থানীয়রা জানায়, বুধবার বিকালে ঘর থেকে বের হন জাকিয়া বেগম। কিছুক্ষণ পর তার স্বামী দেখতে পান, বাড়ির পাশের বিদ্যুতের ছেঁড়া তারের সঙ্গে আটকে আছেন তার স্ত্রী। এরপর স্থানীয়রা তাকে মৃত অবস্থায় উদ্ধার করে। বানারীপাড়া পল্লী বিদ্যুতের এজিএম মতিউর রহমান জানান, বিষয়টি খতিয়ে দেখা হচ্ছে। উজিরপুর মডেল থানার ওসি জিয়াউল আহসান ঘটনার সত্যতা নিশ্চিত করেন।",20/9/2020,country-news
উজিরপুরে স্কুলছাত্রী ৬ মাসের অন্তঃসত্ত্বা ধর্ষক গ্রেফতার,"বরিশালের উজিরপুরে বিয়ের প্রলোভন দেখিয়ে একাধিকবার ধর্ষণের ঘটনায় অষ্টম শ্রেণির ছাত্রী ৬ মাসের অন্তঃসত্ত্বা হয়েছে বলে অভিযোগ পাওয়া গেছে। এ ঘটনায় বুধবার ওই নাবালিকা ছাত্রীর মা বাদী হয়ে ধর্ষককে আসামি করে উজিরপুর মডেল থানায় ধর্ষণ মামলা করেছেন। অভিযুক্ত ধর্ষক আগুন বালীকে (২১) বুধবার বিকালে গ্রেফতার করে বৃহস্পতিবার আদালতে হাজির করলে তাকে বরিশাল জেলহাজতে পাঠান আদালত। আগুন বালী উপজেলার শোলক ইউনিয়নের কচুয়া গ্রামের ইদ্রিছ বালীর ছেলে। উজিরপুর মডেল থানার ওসি জিয়াউল আহসান এ তথ্য নিশ্চিত করেছেন।



মামলার বরাত দিয়ে ওসি জানান, অভিযুক্ত আগুন বালী কচুয়া মাধ্যমিক বিদ্যালয়ের অষ্টম শ্রেণি পড়ুয়া ছাত্রীকে বিভিন্ন সময় মোবাইল ফোনে অশ্লীল ভিডিও পাঠায় ও কুপ্রস্তাব দিয়ে আসছিল। এতে ছাত্রী রাজি না হওয়ায় আগুন বালী তাকে বিয়ের প্রতিশ্রুতি দেয়। ৭ মাস আগে ছাত্রীর বাবা-মা বাড়িতে না থাকার সুযোগে তাদের ঘরে ঢুকে জোরপূর্বক ধর্ষণ করে। এরপর ছাত্রী তাকে বিয়ের কথা বললেই আগুন টালবাহানা শুরু করে এবং ঘটনা ধামাচাপা দেয়ার জন্য ছাত্রীর সঙ্গে যোগাযোগ বন্ধ করে দেয়। দিনে দিনে ছাত্রীর শরীরের অবস্থার অবনতি দেখে মা আকলিমা বিষয়টি জানার চেষ্টা করলে ছাত্রী ওই লম্পটের সব অপকর্ম মায়ের কাছে স্বীকার করে। বিষয়টি জানার পর ছাত্রীর পরিবার অসহায় হয়ে পড়ে। উপায়ন্তর না পেয়ে অসহায় ছাত্রীর মা আকলিমা বেগম বাদী হয়ে বুধবার উজিরপুর মডেল থানায় মামলা করেন। উজিরপুর মডেল থানার এসআই মাহাবুব হোসেন বিকালে অভিযুক্ত ধর্ষক আগুন বালীকে গ্রেফতার করে এবং ভিকটিমকে উদ্ধার করে থানায় নিয়ে যায়।উজিরপুর মডেল থানার অফিসার ইনচার্জ জিয়াউল আহসান জানান, এ ঘটনায় মামলা হয়েছে। ইতোমধ্যে ধর্ষককে গ্রেফতার করে বরিশাল জেলহাজতে পাঠানো হয়েছে। ওই ছাত্রীকে স্বীকারোক্তিমূলক জবানবন্দির জন্য আদালতে পাঠানো হলে বিচারক তার ডাক্তারি পরীক্ষার জন্য শেবাচিম হাসপাতালে পাঠান।",20/9/2020,country-news
এমপি জ্যাকবের পিতার মৃত্যুবার্ষিকীতে আলোচনা সভা ও দোয়া মাহফিল,"ভোলার মনপুরায় এমপি জ্যাকবের পিতা সাবেক চরফ্যাশন-মনপুরা আসনের সাংসদ অধ্যক্ষ মিয়া মোহাম্মদ নজরুল ইসলামের ২৮তম মৃত্যুবার্ষিকী অনুষ্ঠিত হয়েছে।



বৃহস্পতিবার বেলা ১১টায় উপজেলা আওয়ামী লীগের উদ্যোগে দলীয় কার্যালয়ে আলোচনা সভার আয়োজন করা হয়। পরে বাদ জোহর হাজিরহাট মার্কাজ জামে মসজিদে সাবেক এমপির রুহের মাগফিরাত কামনা করে মিলাদ ও দোয়া অনুষ্ঠিত হয়।দোয়া ও মিলাদ পরিচালনা করেন হাজিরহাট মার্কাজ জামে মসজিদের ইমাম মুফতি মাওলানা মো. ইউসুফ।আলোচনা সভায় আওয়ামী লীগের সভাপতি ও উপজেলা চেয়ারম্যান শেলিনা আকতার চৌধুরীর সভাপতিত্বে এবং ছাত্রলীগ সম্পাদক সুমন ফরাজীর সঞ্চালনায় বক্তব্য রাখেন- উপজেলা আওয়ামী লীগের সম্পাদক ও ইউপি চেয়ারম্যান মো. জাকির হোসেন মিয়া, ইউপি চেয়ারম্যান ও আওয়ামী লীগ সহসভাপতি শাহরিয়ার চৌধুরী দীপক, যুগ্ম সাধারণ সম্পাদক ও ইউপি চেয়ারম্যান অলিউল্লা কাজল, মুক্তিযোদ্ধা কমান্ডার আবুল কাশেম মাতাব্বর, আওয়ামী লীগ যুগ্ম সম্পাদক মোশারেফ হোসেন মজনু ফরাজী, সাংগঠনিক সম্পাদক বায়জিদ কামাল, প্রেস ক্লাব সভাপতি মো. আলমগীর হোসেন, ছাত্রলীগ সভাপতি শামসুদ্দিন সাগর, যুবলীগ সম্পাদক মনিরুজ্জামান মনির, সহ-সভাপতি নিজামউদ্দিন হাওলাদার প্রমুখ।",20/9/2020,country-news
সাগরে ট্রলার ডুবে লালমোহনের দুই জেলে নিখোঁজ,"লালমোহন থেকে মাছ ধরতে গিয়ে গভীর সমুদ্রে ট্রলার ডুবে ২ জেলে নিখোঁজ হয়েছেন। উদ্ধার করা হয়েছে ৯ জেলেকে।



মঙ্গলবার ভোরে এ দুর্ঘটনা ঘটে। নিখোঁজ দুই জেলে হল লালমোহন ধলীগৌরনগর ইউনিয়নের ৮নং ওয়ার্ডের বাতিরখাল এলাকার শাজাহানের ছেলে বেল্লাল ও ৩নং ওয়ার্ডের বাউরিয়া গ্রামের আবদুল মন্নানের ছেলে সুমন।বুধবার এই রিপোর্ট লেখা পর্যন্ত জেলেদের কোনো সন্ধান পাওয়া যায়নি।জানা গেছে, মঙ্গলবার রাতে মেঘনা নদী সংলগ্ন লালমোহন ধলীগৌরগর ইউনিয়নের বাতিরখাল ঘাট থেকে স্থানীয় সামছুদ্দিন মাঝির মালিকানাধীন ট্রলার মাছ ধরার উদ্দেশে সমুদ্রে যায়।ট্রলারটি সমুদ্র থেকে ভোর রাতে মাছ ধরে ফেরার পথে বালিয়া নামক স্থানে প্রবল ঢেউয়ের কবলে উল্টে যায়। এতে ১১ জন মাঝিমাল্লা ছিল।৯ জনকে পার্শ্ববর্তী ট্রলার উদ্ধার করতে পারলেও ডুবে যাওয়া ট্রলারের কেবিনে থাকা বেল্লাল ও সুমনকে আর পাওয়া যায়নি। কেবিনে আটকে পড়ে তারা ট্রলারের সঙ্গে ডুবে যায়। ডুবে যাওয়া ট্রলারটিও উদ্ধার করা সম্ভব হয়নি।",20/9/2020,country-news
সমুদ্রে ট্রলার ডুবে লালমোহনের ২ জেলে নিখোঁজ,"ভোলার লালমোহন থেকে মাছ ধরতে গিয়ে গভীর সমুদ্রে ট্রলার ডুবে গিয়ে ২ জেলে নিখোঁজ হয়েছেন। উদ্ধার হয়েছেন ৯ জেলে। মঙ্গলবার ভোর রাতে এ ঘটনা ঘটে। বুধবার পর্যন্ত নিখোঁজ ট্রলার ও জেলেদের কোনো সন্ধান পাওয়া যায়নি।



নিখোঁজ দুই জেলে হল লালমোহন ধলীগৌরনগর ইউনিয়নের ৮নং ওয়ার্ডের বাতিরখাল এলাকার মো. শাজাহানের ছেলে বেল্লাল ও ৩নং ওয়ার্ডের বাউরিয়া গ্রামের আব্দুল মন্নানের ছেলে সুমন।জানা গেছে, মঙ্গলবার রাতে মেঘনা নদী সংলগ্ন লালমোহন ধলীগৌরগর ইউনিয়নের বাতিরখাল ঘাট থেকে স্থানীয় সামছুদ্দিন মাঝির মালিকানাধীন একটি ট্রলার মাছ ধরার উদ্দেশ্যে সমুদ্রে যায়। ট্রলারটি সমুদ্র থেকে ভোর রাতে মাছ ধরে ফেরার পথে বালিয়া নামক স্থানে প্রবল ঢেউয়ের কবলে পড়ে কাত হয়ে উল্টে যায়। এতে মোট ১১ জন মাঝি-মাল্লা ছিলেন। ৯ জনকে পার্শ্ববর্তী ট্রলার উদ্ধার করতে পারলেও ডুবে যাওয়া ট্রলারের কেবিনে থাকা বেল্লাল ও সুমনকে আর পাওয়া যায়নি। কেবিনে আটকে পড়ে তারা ট্রলারের সঙ্গে ডুবে যায়। ডুবে যাওয়া ট্রলারটিও উদ্ধার করা সম্ভব হয়নি।স্থানীয় মঙ্গলসিকদার পুলিশ তদন্ত কেন্দ্রের ইনচার্জ মো. ফারুক জানান, বাতিরখাল থেকে ছেড়ে যাওয়া একটি মাছ ধরা ট্রলার দক্ষিণ সমুদ্রে গিয়ে ডুবে যাওয়ার খবর পেয়ে ঘাট এলাকায় গিয়ে খোঁজখবর নেয়া হয়েছে। এতে ২ জন নিখোঁজ রয়েছেন বলে নিশ্চিত হওয়া গেছে। তারা ট্রলারের কেবিনে আটকা ছিলেন।

নিখোঁজ সুমনের মামা জসিম মাস্টার জানান, ডুবে যাওয়া ট্রলারটিতে মাঝি ছিলেন রফিক মাঝি। তিনি নতুন। যার কারণে সমুদ্রে গিয়ে ঢেউয়ের সঙ্গে লড়াই করতে পারেননি। কোনো বয়াও ছিল না। মঙ্গল সিকদার থেকে প্রায় ৫ ঘণ্টা সময় লাগে ঘটনাস্থলে যেতে। সেখানে গিয়ে নিখোঁজদের খুঁজতে কোনো সহযোগিতা করছে না ট্রলারের মালিক।",20/9/2020,country-news
চরফ্যাশনে কিশোরীর লাশ উদ্ধার,"চরফ্যাশন পৌরসভা ১নং ওয়ার্ডে বিলের মধ্য থেকে খাদিজা (১৪) নামের এক তরুণীর লাশ উদ্ধার করা হয়েছে।



পৌরসভার পশ্চিম মাথায় মফিজুল মিয়ার বাড়ি সংলগ্ন রাস্তার পাশে বিলে শনিবার সকালে একটি লাশ ভাসতে দেখে স্থানীয়রা লাশ দেখে জড়ো হতে থাকে। এ খবর সামাজিক যোগাযোগ মাধ্যম ফেসবুকে ছড়িয়ে পড়লে চরফ্যাশন থানা পুলিশ এসে ওই কিশোরীর লাশ উদ্ধার করে থানায় নিয়ে আসে।খাদিজা চরফ্যাশন উপজেলা জাহানপুর ইউনিয়ন ৯নং ওয়ার্ডের ফারুক মিয়ার মেয়ে।লাশ দেখতে আসা একাধিক নারী জানান, কিছুদিন পূর্বে পৌরসভা ১নং ওয়ার্ডে মফিজ মিয়ার বাড়ি ফুফুর বাসায় বেড়াতে এসেছিল মেয়েটি। দু’দিন আগে মেয়েটির বাবা এসে জাহানপুর বাড়িতে নিয়ে যায়।নিহত খাদিজার মামাতো বোন জানান, কিছুদিন আগে খাদিজার বাবা ঢাকায় তার স্বামীর নিকট দিয়ে আসে। ১০ দিন আগে ঢাকা থেকে খাদিজা পালিয়ে আবার চরফ্যাশনে চলে আসে। হঠাৎ এখানে খাদিজার লাশ পাওয়া গেল, কি থেকে এ ঘটনা ঘটেছে তা আমরা জানি না।চরফ্যাশন থানা অফিসার ইনচার্জ জানান, আমরা খবর পেয়ে কিশোরীর লাশ উদ্ধার করে থানায় এনেছি। লাশ ময়নাতদন্তের জন্য ভোলা পাঠানো হবে। তদন্ত সাপেক্ষে আশা করি মূল রহস্য উদঘাটন হবে।
",20/9/2020,country-news
খালুর বাড়ি থেকে তুলে নিয়ে কিশোরীকে গণধর্ষণ,"ভোলার মনপুরায় খালুর বাড়িতে বেড়াতে এসে গণধর্ষণের শিকার হয়েছে ১৬ বছরের এক কিশোরী। সোমবার রাতে এ ঘটনা ঘটে।



এ ঘটনায় পুলিশ বৃহস্পতিবার রাতে অভিযান চালিয়ে চারজনকে গ্রেফতার করে। শুক্রবার ওই কিশোরীকে দিয়ে শনাক্তকরণসহ পুলিশি জিজ্ঞাসাবাদ শেষে একজনকে ছেড়ে দেয়া হয়।মনপুরা থানার পরিদর্শক (তদন্ত) আবদুল্লাহ আল মামুন জানান, গত ঈদুল আজহায় ঢাকা থেকে মনপুরায় খালুর বাড়িতে বেড়াতে আসে ওই কিশোরী। সোমবার রাত ১০টায় উপজেলার মনপুরা ইউনিয়নের আন্দিরপাড় গ্রামে খালুর বাড়ি থেকে প্রকৃতির ডাকে সাড়া দিতে বের হলে মুখ বেঁধে তুলে নিয়ে যায় দুর্বৃত্তরা। মনপুরা মাধ্যমিক বিদ্যালয়ের নবনির্মিত চারতলা ভবনের দোতলায় নিয়ে ওই কিশোরীকে ৫ জন মিলে ধর্ষণ করে। পরে কূলাগাজী তালুক সরকারি প্রাথমিক বিদ্যালয়ের ভবনে নিয়ে ফের ধর্ষণসহ পাশবিক নির্যাতন চালানো হয়। মঙ্গলবার ভোরে ওই কিশোরীকে হাত ও পা বাঁধা অবস্থায় রেখে চলে যায়। পরে স্থানীয়রা এসে তাকে উদ্ধার করেন।এ ঘটনায় শুক্রবার ওই কিশোরী ৫ জনকে আসামি করে থানায় মামলা করেছে। তবে পুলিশ ঘটনার সঙ্গে জড়িত তিনজনকে গ্রেফতার করতে পারলেও অপর দুই আসামি পলাতক রয়েছে।গ্রেফতারকৃতরা হল- শাকিব, করিম ও জোবায়ের। শামীম ও রুবেল পলাতক রয়েছে। এদের সবার বাড়ি উপজেলার মনপুরা ইউনিয়নের বিভিন্ন ওয়ার্ডে।মনপুরা থানার ওসি সাখাওয়াত হোসেন যুগান্তরকে জানান, সোমবার কিশোরীকে তুলে নিয়ে গণধর্ষণ করা হয়। বৃহস্পতিবার পুলিশ খবর পেয়ে ৪ জনকে গ্রেফতার করে। শুক্রবার সকালে কিশোরী বাদী হয়ে ৫ জনকে আসামি করে মনপুরা থানায় মামলা করে। এর মধ্যে তিনজনকে গ্রেফতার করা হয়। অপর দুইজনকে ধরতে পুলিশি অভিযান অব্যাহত রয়েছে।",20/9/2020,country-news
চরফ্যাশনের প্রবীণ আওয়ামী লীগ নেতার পাশে এমপি জ্যাকব,"চরফ্যাশনের প্রবীণ আওয়ামী লীগ নেতাকে হাসপাতালে দেখতে গেলেন যুব ও ক্রীড়া মন্ত্রণালয়ের সংসদীয় স্থায়ী কমিটির সভাপতি আবদুল্লাহ আল ইসলাম জ্যাকব। বুধবার দুপুর ২টার দিকে ঢাকায় ধানমণ্ডি ইবনে সিনা হাসপাতালে তাকে দেখতে যান এমপি জ্যাকব।



জানা গেছে, চরফ্যাশন পৌরসভার কলেজপাড়ার বাসিন্দা ও পৌরসভার ৪নং ওয়ার্ড আওয়ামী লীগের সাবেক সভাপতি রুহুল আমিন গোলদার ঢাকায় ধানমণ্ডি ইবনে সিনা হাসপাতালে চিকিৎসাধীন রয়েছেন। বুধবার দুপুরে তাকে দেখতে যান এমপি জ্যাকব। এ সময় তিনি রুহুল আমিন গোলদারের চিকিৎসার খোঁজখবর নেন এবং আর্থিক সহায়তা প্রদান করে তার দ্রুত রোগমুক্তি কামনা করেন।অসুস্থ রুহুল আমিন গোলদারের ছেলে যুবলীগ নেতা ও চরফ্যাশন পৌরসভার কর্মকর্তা পাবেল গোলদার জানান, দীর্ঘদিন যাবত আমার বাবা বিভিন্ন রোগে ভুগছেন। এতদিন স্থানীয় ডাক্তারের পরামর্শে চিকিৎসা চলছিল। তার অবস্থার অবনতি দেখে মঙ্গলবার ঢাকায় ইবনে সিনা হাসপাতালে ভর্তি করি। এখানেই বাবার অপারেশন হবে। দুপুরে আবদুল্লাহ আল ইসলাম জ্যাকব এমপি হাসপাতালে বাবাকে দেখতে এসেছেন। আমি সবার কাছে বাবার দ্রুত সুস্থতার জন্য দোয়া কামনা করছি।",20/9/2020,country-news
ক্যান্সারে স্ত্রীর শরীরে পচন দেখে বৃদ্ধের আত্মহত্যা,"স্ত্রীর শরীরে বাসা বেঁধেছে ক্যান্সার। তার শরীরের বিভিন্ন স্থানে পচন দেখা গেছে। নিজেরও পেটের ব্যথা। এমন অবস্থায় মানসিক যন্ত্রণা সইতে না পেরে ভোলার দৌলতখানে মোতাহার হোসেন নামে ষাটোর্ধ্ব এক বৃদ্ধ বিষপানে আত্মহত্যা করেছেন।



মঙ্গলবার রাতে উপজেলার চরখলিফা ইউনিয়নের ৬নং ওয়ার্ডের দিদারউল্যাহ গ্রামের খলিল মালের বাড়িতে ঘটনাটি ঘটে। মোতাহার ওই বাড়ির মৃত মন্তাজের ছেলে।বুধবার সকালে পুলিশ ঘটনাস্থল থেকে লাশ উদ্ধার করে ময়নাতদন্তের জন্য ভোলা সদর হাসপাতালে প্রেরণ করেছে।মৃত মোতাহার হোসেনের স্বজনরা জানান, দীর্ঘদিন যাবত মোতাহার পেটের পীড়ায় ভুগছিলেন। এছাড়া তার স্ত্রী হাসিনা বেগমের দীর্ঘদিন ধরে ক্যান্সারে আক্রান্ত হয়ে শরীরের বিভিন্ন স্থানে পচন ধরেছে। এসব কারণে তিনি মানসিক যন্ত্রণায় ভুগছিলেন।এ ব্যাপারে দৌলতখান থানার এসআই নজরুল ইসলাম বলেন, বৃদ্ধের বিষপানের কারণ জানা যায়নি। তবে স্বজনরা জানিয়েছেন তার স্ত্রী দীর্ঘদিন ধরে দুরারোগ্য ব্যাধি ক্যান্সারে আক্রান্ত। তিনি নিজেও পেটের পীড়ায় ভুগছিলেন।",20/9/2020,country-news
স্বামীর কবরের পাশে শায়িত বীর মাতা মালেকা বেগম,"বীরশ্রেষ্ঠ শহীদ সিপাহী মোস্তফা কামালের মা বীরমাতা মালেকা বেগমের দাফন সম্পন্ন হয়েছে। মঙ্গলবার বাদ আসর সদর উপজেলার আলীনগর বীরশ্রেষ্ঠ মোস্তফা কামাল ঈদগাহ মাঠে তার জানাজা অনুষ্ঠিত হয়। জানাজা শেষে পারিবারিক কবরস্থানে তার স্বামীর কবরের পাশে তাকে দাফন করা হয়।



এর আগে বীর মাতা মালেকা বেগমের কফিনে ভোলা জেলা আওয়ামী লীগ, জেলা প্রশাসক, পুলিশ সুপার ও সেনাবাহিনীর ৭ পদাতিক ডিভিশনের সদস্যসহ বিভিন্ন মহল পুষ্পমাল্য অর্পন করেন। বীরমাতা মালেকা বেগমের মৃত্যুতে পুরো জেলা জুড়ে শোকের ছায়া নেমে এসেছে। এদিকে বীর মাতার মৃত্যুতে শোক প্রকাশ করেছেন আওয়ামী লীগের উপদেষ্টা পরিষদের সদস্য ও ভোলা-১ আসনের সংসদ সদস্য আলহাজ তোফায়েল আহমেদ, ভোলা-২ আসনের সংসদ সদস্য আলী আজম মুকুল, ভোলা-৩ আসনের সংসদ সদস্য নুরুন্নবী চৌধুরী শাওন, ভোলা জেলা প্রশাসক মোহাম্মদ মাসুদ আলম ছিদ্দিক, ভোলা জেলা পরিষদের চেয়ারম্যান ও জেলা আওয়ামী লীগের সাধারণ সম্পাদক আবদুল মমিন টুলু, পুলিশ সুপার সরকার মোহাম্মদ কায়সার, ভোলা সদর উপজেলা চেয়ারম্যান মো. মোশারেফ হোসেন, ভোলা জেলা মুক্তিযোদ্ধা সংসদের সাবেক কমান্ডার দোস্ত মাহামুদ, সাবেক ডেপুটি কমান্ডার শফিকুল ইসলাম প্রমুখ। মঙ্গলবার সকাল ৭টা ৪৫ মিনিটে এ বীর মাতা মালেকা বেগম ভোলা সদর উপজেলার আলীনগর ইউনিয়নের মৌটুপি গ্রামে নিজ বাড়িতে তিনি শেষ নিশ্বাস ত্যাগ করেন (ইন্নালিল্লাহি ওয়া ইন্না লিল্লাহে রাজিউন)। মৃত্যুকালে তার বয়স হয়েছিল ৯৬ বছর। দীর্ঘদিন তিনি বার্ধক্যজনিত রোগে ভুগছিলেন। সর্বশেষ গত ১৭ আগস্ট গুরুতর অসুস্থ হয়ে পড়লে তাকে ভোলা সদর হাসপাতালে ভর্তি করা হয়। পরে অবস্থার অবনতি ঘটলে মালেকা বেগমকে উন্নত চিকিৎসার জন্য ২০ আগস্ট সেনাবাহিনীর একটি হেলিকপ্টারযোগে ঢাকায় নিয়ে সিএমএইচ এর আইসিইউতে ভর্তি করা হয়। সেখানে চিকিৎসার পর গত কয়েক দিন আগে তাকে ভোলায় নিয়ে আসা হয়। অবশেষে আজ সকালে চিকিৎসাধীন অবস্থায় নিজ বাসভবনে তিনি ইন্তেকাল করেন।",20/9/2020,country-news
বীরশ্রেষ্ঠ মোস্তফা কামালের মা মারা গেছেন,"বীরশ্রেষ্ঠ মোস্তফা কামালের মা মালেকা বেগম মারা গেছেন (ইন্না লিল্লাহি ওয়া ইন্না ইলাইহি রাজিউন)। তার বয়স হয়েছিল ৯৬ বছর।



মঙ্গলবার সকাল সাড়ে ৭টার পর ভোলা সদর উপজেলার আলীনগর ইউনিয়নের মৌটুপি গ্রামে নিজের বাড়িতে তার মৃত্যু হয়।বীরশ্রেষ্ঠ মোস্তফা কামালের ভাতিজা সেলিম আহমেদ সংবাদমাধ্যমকে এ তথ্য নিশ্চিত করেছেন। জানা গেছে, মালেকা বেগম দীর্ঘদিন ধরেই কিডনি জটিলতা, রক্তশূন্যতাসহ বার্ধক্যজনিত বিভিন্ন সমস্যায় ভুগছিলেন। গত আগস্টে তাকে হেলিকপ্টারে ঢাকার সম্মিলিত সামরিক হাসপাতালে নিয়েও চিকিৎসা দিতে হয়েছিল। সেখান থেকে গত ৩ সেপ্টেম্বর ভোলার বাড়িতে ফেরেন মালেকা বেগম। তার পাঁচ দিনের মাথায় তিনি না ফেরার দেশে চলে গেলেন। বিকালে আসরের নামাজের পর স্থানীয় বীরশ্রেষ্ঠ ঈদগাহ মাঠে জানাজা শেষে পারিবারিক কবরস্থানে মালেকা বেগমকে দাফন করা হবে বলে জানান সেলিম আহমেদ।",20/9/2020,country-news
রোগী নিয়ে দালালের টানাটানি,"চরফ্যাশন উপজেলা সদরে ১শ’ শয্যার সরকারি হাসপাতালের জরুরি বিভাগসহ রোগীদের শয্যাগুলোতে দাপিয়ে বেড়াচ্ছে শতাধিক দালাল। সরকারি হাসপাতালে নিরাপত্তা ঝুঁকিতে রয়েছে রোগী ও স্বজনরা।



সোমবার বেলা সাড়ে ১১টায় গিয়ে এমন চিত্র দেখা গেছে হাসপাতাল ও হাসপাতাল রোডে। জানা যায়, প্রত্যন্ত গ্রাম থেকে আসা রোগীকে উন্নত চিকিৎসা আর কমমূল্যে নির্ভুল পরীক্ষা-নিরীক্ষার আশ্বাস দিয়ে ডায়াগনস্টিক সেন্টার আর ক্লিনিকগুলোতে বাগিয়ে নিতে তৎপর থাকে তারা।সম্প্রতি দুই দালাল রোগীর স্বজন শিশুকে ভুলিয়ে বালিয়ে সরকারি হাসপাতালের নির্জন কক্ষে নিয়ে ধর্ষণে চেষ্টা করেছে।মূলত সরকারি হাসপাতালকে ঘিরে গড়ে ওঠা বৈধ-অবৈধ ৩৫টি ডায়াগনস্টিক সেন্টার আর প্রাইভেট ক্লিনিকগুলো রোগী ধরার জন্য কমিশনের বিনিময়ে এসব দালাল পুষছেন।ডায়াগনস্টিক সেন্টার আর ক্লিনিকগুলো স্থানীয় প্রভাবশালীদের ছত্রছায়ায় গড়ে ওঠায় সরকারি হাসপাতাল কর্তৃপক্ষ এসব দালালদের সামনে অসহায় হয়ে পড়েছেন।ফলে সরকারি হাসপাতালে চিকিৎসা নিতে আসা রোগীরা আছেন নিত্যদুর্ভোগ আর বিড়ম্বনার মধ্যে। অনুসন্ধানে জানা গেছে, চরফ্যাশনে ২৯টি ডায়াগনস্টিক সেন্টার ও ৬টি প্রাইভেট ক্লিনিক আছে। যেগুলোর মধ্যে ৯টি অনুমোদনহীন।বাকি ২০টি ডায়াগনস্টিক সেন্টারের মধ্যে কোনটিই স্বাস্থ্য অধিদফতরের নিয়ম মেনে পরিচালিত হচ্ছে না। এসব ডায়াগনস্টিক সেন্টার ও ক্লিনিকগুলোর মধ্যে ৬টি প্রত্যন্ত হাটবাজারে এবং ২৯টি উপজেলা সদরের হাসপাতাল সড়কে গড়ে উঠেছে।১শ’ শয্যার উপজেলা সরকারি হাসপাতালের ২শ’ গজের মধ্যে এবং হাসপাতাল সড়কের দু’পাশজুড়ে এসব প্রতিষ্ঠান গড়ে ওঠায় সরকারি হাসপাতালগামী রোগীরা প্রায়ই গন্তব্য পর্যন্ত পৌঁছার আগেই দালালদের বহুমুখী টানাটানির মধ্যে পড়ে।টানাটানি শেষে কোনো রোগী সরকারি হাসপাতাল পর্যন্ত পৌঁছলেও সেখানে ওৎপেতে থাকেন ঝাঁকে ঝাঁকে দালাল। সকাল থেকে গভীর রাত পর্যন্ত তারা সরকারি হাসপাতালে আসা রোগীদের বিভ্রান্ত করে ডায়াগনস্টিক সেন্টার ও ক্লিনিকে বাগিয়ে নিয়ে যায়।এদের বিরুদ্ধে গ্রামের সহজ-সরল রোগীদের প্যাথলজি পরীক্ষা ও আধুনিক চিকিৎসার নামে সঠিকভাবে প্যাথলজি পরীক্ষা না করেই বিপুল অর্থ হাতিয়ে নেয়ার অভিযোগ রয়েছে। প্রত্যেকটি ডায়াগনস্টিক সেন্টার থেকে অনেক চিকিৎসকও দালালরা এসব প্যাথলজি থেকে কমিশন পেয়ে থাকেন বলে জানা গেছে।সরকারি হাসপাতালকে ঘিরে গড়ে উঠা এসব ডায়াগনস্টিক সেন্টার ও ক্লিনিকগুলোর বেশিরভাগই নেই স্বাস্থ্য অধিদফতরের নিয়মনীতি। নেই দক্ষ লোকবল ও উন্নতমানের যন্ত্রপাতি। সম্প্রতি একজন শিশু রোগী ভুল এবং ভুয়া রিপোর্ট দিয়ে অতিরিক্ত টাকা হাতিয়ে নেয়ার অভিযোগে হাসপাতাল রোডে গড়ে ওঠা জনসেবা ডায়াগনস্টিক সেন্টার মালিকের ৫০ হাজার টাকা জরিমানা করেছেন ভ্রাম্যমাণ আদালত।৬টি প্রাইভেট ক্লিনিকের মধ্যে মাত্র দুই একটি ক্লিনিক ১০ শয্যার লোকবল নিয়ে সঠিকভাবে পরিচালিত হলেও অপর প্রাইভেট ক্লিনিকগুলো স্বাস্থ্য অধিদফতরের নিয়মনীতি উপেক্ষা করে প্রভাব খাটিয়ে অস্বাস্থ্যকর পরিবেশে গড়ে তুলেছেন ২০/৩০ শয্যার প্রাইভেট ক্লিনিক।চরফ্যাশন হাসপাতালে টিএইচও ডা. শোভন বসাক দালালচক্রের দৌরাত্ম্যরে কথা স্বীকার করেন। তার দাবি, হাসপাতাল চত্বরে দালালদের উৎপাত ঠেকাতে উপজেলা প্রশাসন ও চরফ্যাশন থানা পুলিশকে চিঠি দিয়ে জানান হয়েছে। হাসপাতাল চত্বর থেকে দালাল নির্মূলের চেষ্টা চলছে।",20/9/2020,country-news
মনপুরায় মাদ্রাসাছাত্র নিখোঁজ,"ভোলার মনপুরা উপজেলায় বাড়ি থেকে হেফজখানায় যাওয়ার পথে এক মাদ্রাসাছাত্র নিখোঁজ হয়েছে।



সোমবার সকাল থেকে নিখোঁজ মাদ্রাসাছাত্রের সন্ধানে পরিবারের পক্ষ থেকে মাইকিং করা হচ্ছে।নিখোঁজ মাদ্রাসাছাত্রের নাম মোহাম্মদ হাসান (১২)। সে উপজেলার দক্ষিণ সাকুচিয়া ইউনিয়নের মো. জাফরের ছেলে। ওই ছাত্র নজির আহম্মদ মিয়া নুরানি ও হেফজখানা মাদ্রাসার হেফজ বিভাগের ছাত্র বলে জানিয়েছেন ওই মাদ্রাসার পরিচালক হাফেজ মো. মাহফুজুর রহমান দিনাজপুরী।নিখোঁজ হওয়া ছাত্রের বাবা মো. জাফর জানান, গত শনিবার সকালে বাড়ি থেকে মাদ্রাসায় যাওয়ার জন্য বের হয়ে যায়। কিন্তু সে মাদ্রাসায় যায়নি। ছেলেকে আত্মীয়স্বজনের বাড়িতে খুঁজে পাওয়া না যাওয়ায় মাইকিং করা হচ্ছে।দক্ষিণ সাকুচিয়া ইউনিয়ন পরিষদের চেয়ারম্যান অলি উল্লাহ কাজল জানান, নজির আহম্মদ মিয়া নুরানি ও হেফজখানা মাদ্রাসার হেফজ বিভাগের এক ছাত্র নিখোঁজ রয়েছে।মনপুরা থানার ওসি সাখাওয়াত হোসেন জানান, পরিবারের পক্ষে কেউ অভিযোগ করেনি। শুনেছি পরিবারের পক্ষে মাইকিং করা হচ্ছে।",20/9/2020,country-news
নিখোঁজ সাত জেলে উদ্ধার হয়নি ১০ দিনেও,"বঙ্গোপসাগরের গভীরে ভোলার চরফ্যাশন উপজেলার মাছধরার ট্রলারডুবির ঘটনার ১০ দিনেও উদ্ধার হয়নি নিখোঁজ সাত জেলে। শোকের মাতম বইছে পরিবারগুলোতে।



বৃহম্পতিবার দুপুরে দুলারহাট থানা সূত্রে জানা গেছে, গত ২৫ আগস্ট বেলা ১১টায় সমুদ্রে মাছধরার ওই ট্রলারটি ঘূর্ণিঝড়ে পড়ে ১৭ জন মাঝিমাল্লাসহ ডুবে যায়। ১০ জেলে উদ্ধার হলেও নিখোঁজ রয়েছেন সাত জেলে। ডুবে যাওয়া ওই ট্রলারের মালিক মুজিবনগর ইউনিয়নের সালাউদ্দিন মাঝি। তিনি জানান, ট্রলারটি নিয়ে জেলেরা সমুদ্রে গেলে ঝড়ের কবলে পড়ে ডুবে যায়। তবে কাছে থাকা অন্য একটি ট্রলার এসে ১০ জেলেকে উদ্ধার করতে পারলেও বাকি সাত জেলের এখন পর্যন্ত কোনো সন্ধান পাওয়া যায়নি।নিখোঁজ জেলেরা হলেন- মুজিবনগর ৮নং ওয়ার্ডের নজির আহমদের ছেলে আলমগীর (৩৫), বশির মাঝির ছেলে জাকির হোসেন (৩৭) আ. রব ফরাজির ছেলে আ. ছালাম (৪৫), মহিউদ্দিনের ছেলে আলি আজগর (২৫) চাঁদ মিয়ার ছেলে বাবুল (৪০) ও হাসেমের ছেলে আবু সর্দার (৪৫) এবং সামসুউদ্দিন (৪০)। নিখোঁজের স্বজনরা জানান, নিখোঁজ জেলেদের সন্ধানে এখন পর্যন্ত প্রশাসনের পক্ষ থেকে কোনো সহযোগিতা তারা পায়নি।চরফ্যাশন উপজেলার দুলারহাট থানার ওসি ইকবাল হোসেন বলেন, সমুদ্র থেকে ১০ জেলে উদ্ধার হলে কক্সবাজার থানাপুলিশ চরফ্যাশনের নিখোঁজ সাত জেলের বিষয়ে আমাদের একটি বার্তা পাঠায়। কক্সবাজার ও বাঁশখালী থানার বরাত দিয়ে তিনি জানান, কক্সবাজার সমুদ্র উপকূল থেকে প্রায় ৫ ঘণ্টা পথের গভীর সমুদ্রে ট্রলারটি ডুবে যায়। তবে ১০ জেলে উদ্ধার হলেও ৭ জেলে নিখোঁজ রয়েছেন। এ বিষয়ে উপজেলা মৎস্য কর্মকর্তা মারুফ হোসেন মিনার জানান, ট্রলারডুবির ঘটনায় নিখোঁজ জেলেরা ছয় মাসের ভেতর উদ্ধার না হলে বা ফিরে না এলে নিখোঁজ পরিবারকে সরকারি সহায়তা দেয়া হবে। চরফ্যাশন উপজেলা নির্বাহী কর্মকর্তা রুহুল আমিন বলেন, ট্রলারডুবির ঘটনায় নিখোঁজ জেলেদের সন্ধানে চট্টগ্রাম নৌবাহিনীর সঙ্গে আমাদের যোগাযোগ অব্যাহত রয়েছে।
",20/9/2020,country-news
"অপহরণের পর লঞ্চে নিয়ে স্কুলছাত্রীকে ধর্ষণ, যুবক গ্রেফতার","অপহরণের পর লঞ্চে নিয়ে স্কুলছাত্রীকে ধর্ষণের ঘটনায় চরফ্যাশন উপজেলার আসলামপুর ৭নং ওয়ার্ডের আবদুল্লাহকে (২২) গ্রেফতার করেছে পুলিশ। তাকে সোমবার দুপুরে জেলহাজতে প্রেরণ করা হয়েছে।



পুলিশ ও স্থানীয় সূত্রে জানা গেছে, শনিবার মাদ্রাজ ইউনিয়নের অষ্টম শ্রেণির স্কুলছাত্রীকে অপহরণ করে লঞ্চে ঢাকায় নিয়ে যায় আবদুল্লাহ। লঞ্চে জোরপূর্বক তাকে ধর্ষণ করে রোববার সকালে ঢাকার সদরঘাটে ছাত্রীকে একা রেখে পালিয়ে যায় সে। পরে ওই ছাত্রী তার মামার কাছে ফোন দেয়। মামা পুলিশের মাধ্যমে তাকে উদ্ধার করেছেন।এ ঘটনায় চরফ্যাশন থানায় মামলা করা হয়। মামলায় উপজেলার আসলামপুর ৭নং ওয়ার্ডের আবুগঞ্জ এলাকার আবদুল্লাহ (২২), সহযোগী হিসেবে তার বড় ভাই আব্বাস (৩৫) ও পিতা রফিকুল ইসলাম সর্দারকে আসামি করা হয়েছে। এর মধ্যে আবদুল্লাহ গ্রেফতার হলেও বাকিরা পলাতক রয়েছেন।চরফ্যাশন থানার ওসি মনির হোসেন মিয়া বলেন, অপহরণ ও ধর্ষণ মামলার আসামি আবদুল্লাহকে আটক করে সোমবার দুপুরে জেলহাজতে প্রেরণ করা হয়েছে। বাকি আসামি গ্রেফতারের চেষ্টা চলছে।",20/9/2020,country-news
"মারবেল খেলা নিয়ে মারামারি, শিশুকে পিটিয়ে হত্যা","ভোলার তজুমদ্দিন উপজেলায় মারবেল খেলাকে কেন্দ্র করে মো. শান্ত (১২) নামের এক শিশুকে পিটিয়ে হত্যা করা হয়েছে। শনিবার রাতে ঢাকায় নেয়ার পথে লঞ্চে তার মৃত্যু হয়। রোববার তার লাশ তজুমদ্দিনে আনা হয়।



নিহত শান্ত উপজেলার শম্ভুপুর ইউনিয়নের ৬নং ওয়ার্ডের মো. সিরাজের ছেলে।থানার অভিযোগ সূত্রে জানা যায়, শুক্রবার বিকালে উপজেলার শম্ভুপুর ইউনিয়নের ৬নং ওয়ার্ডের সিরাজের ছেলে শান্ত (১২) ও একই বাড়ির শফিউল্যাহর ছেলে জিহাদের (১০) সঙ্গে মারবেল খেলা নিয়ে মারামারি হয়। এ ঘটনাকে কেন্দ্র করে শান্তকে এলোপাথাড়ি মারপিট করে কবরস্থানে দেয়ালের সঙ্গে মাথা ঠুকে দেয় জিহাদের বাবা শফিউল্যাহ। এতে শান্ত জ্ঞান হারিয়ে ফেলে।এ অবস্থায় শান্তর বাবা সিরাজ ও মা রাবেয়া এগিয়ে আসলে তাদেরকেও মারপিট করে শফিউল্লাহ। পরে শিশু শান্তকে উদ্ধার করে তজুমদ্দিন হাসপাতালে নিয়ে আসে।হাসপাতালের চিকিৎসক ডা. নাসরিন ফাতেমা জানান, শিশুটি বমি করছিল। অবস্থা আশংকাজনক হওয়ায় তাকে উন্নত চিকিৎসার জন্য ভোলা সদর হাসপাতালে পাঠানো হয়েছে। ভোলায় তার অবস্থার উন্নতি না হওয়ায় শনিবার ঢাকায় রেফার করা হয়। পরে ঢাকা নেয়ার পথে লঞ্চে শান্ত মারা যায়।তজুমদ্দিন থানার ওসি এসএম জিয়াউল হক জানান, ময়নাতদন্তের জন্য লাশ মর্গে প্রেরণ করা হয়েছে। শান্তর পরিবার আমাদের কাছে লিখিত অভিযোগ করেছে। তদন্ত করে আইনানুগ ব্যবস্থা নেয়া হবে।",20/9/2020,country-news
ভোলায় শিক্ষক নেতা অধ্যক্ষ রফিকুলকে মরণোত্তর সম্মাননা,"বাংলাদেশ বেসরকারি শিক্ষক কর্মচারী ফোরামের কেন্দ্রীয় যুগ্ম মহাসচিব অধ্যক্ষ মো. রফিকুল ইসলামকে মরণোত্তর সম্মাননা প্রদান করা হয়েছে।



শনিবার বিকালে ভোলা শহরের বাংলাস্কুলের হল রুমে জেলা বেসরকারি শিক্ষক কর্মচারী ফোরাম আয়োজিত শিক্ষক নেতা রফিকুল ইসলামের স্মরণে আলোচনা সভা ও দোয়া মোনাজাত অনুষ্ঠানে কেন্দ্রীয় কমিটি এবং ভোলা জেলা কমিটির পক্ষ থেকে এ সম্মাননা প্রদান করা হয়। তার পরিবারের পক্ষ থেকে সম্মাননা স্মারক গ্রহন করেন রফিকুল ইসলামের পিতা মো. আব্দুল বারেক।অনুষ্ঠানে বাংলাদেশ বেসরকারি শিক্ষক কর্মচারী ফোরামের কেন্দ্রীয় সভাপতি মো. সাইদুল হাসান সেলিমের সভাপতিত্বে প্রয়াত অধ্যক্ষ রফিকুল ইসলামের কর্মময় জীবন নিয়ে আলোচনা করেন, জেলা আওয়ামী লীগের ত্রাণ ও সমাজ কল্যান বিষয়ক সম্পাদক মো. শফিকুল ইসলাম, বেসরকারি শিক্ষক কর্মচারী ফোরামের কেন্দ্রীয় সহ-সভাপতি মো. হারুনুর রশিদ, যুগ্ম মহাসচিব আব্দুল জব্বার, জিএম শাওন, এনামুল হক, সাংগঠনিক সম্পাদক এনামুল ইসলাম মাসুদ, প্রচার সম্পাদক মতিউর রহমান দুলাল, ধর্ম বিষয়ক সম্পাদক উপাধ্যক্ষ আব্দুর রহমান।জেলা সহ-সভাপতি মো. হুমায়ুন কবির কামালের উপস্থাপনায় আরও বক্তব্য রাখেন ভোলা জেলা সভাপতি মো. আবু তাহের, সদর উপজেলার সাধারণ সম্পাদক মো. মুসা কালিমুল্লাহ, বাংলাবাজার ফাতেমা খানম কলেজের সহকারী অধ্যাপক আব্দুস সাত্তার, সদর উপজেলা সভাপতি অধ্যক্ষ রুহুল আমিন, প্রধান শিক্ষক মো. আমির হোসেন, জেলার সহ-সভাতি মাইনুল ইসলাম জুয়েল, প্রধান শিক্ষক তোফায়েল আহমেদ, বাকশিস নেতা অধ্যক্ষ মাকসুদুর রহমান প্রমুখ।এর আগে বাংলাদেশ বেসরকারি শিক্ষক কর্মচারী ফোরামের কেন্দ্রীয় কমিটির নেতৃবৃন্দ অধ্যক্ষ রফিকুল ইসলামের কবর জেয়ারত করে তার আত্মার মাগফেরাত কামনায় দোয়া মোনাজাত করেন।এসময় বক্তারা বলেন, প্রয়াত শিক্ষক নেতা অধ্যক্ষ রফিকুল ইসলাম শিক্ষা জাতীয়করণসহ, বার্ষিক পাঁচ শতাংশ প্রবৃদ্ধি, বৈশাখী ভাতা আদায়ে রাজপথ আন্দোলন করে গেছেন। শিক্ষকদের জন্য তিনি সব সময় নিবেদিত প্রাণ হিসেবে কাজ করেছেন। শুধু তাই নয় তিনি শিক্ষকদের দাবিগুলো সরকারের ঊর্ধ্বতন মহলে পৌঁছে দিতে অগ্রণী ভূমিকা পালন করেছেন। যার কারণে সে সারা বাংলাদেশের শিক্ষকদের মনে জায়গা করে নিয়েছেন। তার এসব কার্যক্রম শিক্ষক সমাজ আজীবন মনে রাখবে।
",20/9/2020,country-news
‘দয়া করে আমাদের বাবাকে ফিরিয়ে দিন’,"মাত্র তিন লাখ টাকা হলেই বেঁচে যাবেন অসহায় রিকশাচালক মামুন। বাবাকে বাঁচাতে আকুতি জানিয়েছে তার অবুঝ দুই শিশুসন্তান।



ভোলার মনপুরা উপজেলার হাজিরহাট ইউনিয়নের বাসিন্দা মামুন। মা, স্ত্রী ও দুই শিশুকন্যা নিয়ে রিকশা চালিয়ে কোনোমতে জীবিকা নির্বাহ করতেন তিনি। মাথাগোঁজার ঠাঁই শুধু ঘর ছাড়া কিছুই নেই।মামুনের বয়স যখন পাঁচ মাস তখন পৃথিবী ছেড়ে চলে গেছেন বাবা। মা মাফিয়া বেগম মানুষের ঘরে কাজ করে বড় করে করেছেন ছেলে মামুনকে। বড় হয়ে রিকশা চালিয়ে অভাবের সংসারের হাল ধরেছেন মামুন।কিন্তু বিধিবাম, ভাগ্যের নির্মম পরিহাস গত শনিবার রিকশা চালানোর সময় ড্রেনে পড়ে গেলে স্থানীয়রা উদ্ধার করে হাসপাতালে পাঠান। পরে অবস্থা বেগতিক দেখে তারা টাকা সংগ্রহ করে উন্নত চিকিৎসার জন্য ঢাকায় পাঠান। সেখানে ধরা পড়ে মামুনের গলার রগ ছিঁড়ে গেছে, অপারেশনের জন্য দরকার ৩ লাখ টাকা। কিন্তু এত টাকা কোথায় পাবে দরিদ্র ওই পরিবার?মামুনের দুই কন্যাসন্তান মাইশা ও রাইশা কান্নাজড়িত কণ্ঠে যুগান্তরকে জানায়, আপনাদের একটু সাহায্যে ফিরে পাব আমাদের বাবাকে। দয়া করে আপনারা ফিরিয়ে দিন আমাদের বাবাকে।এদিকে মামুন ঢাকার কল্যাণপুরে ইবনে সিনা মেডিকেল কলেজ হাসপাতালের ৮তলা ভবনে ১১নং বেডে চিকিৎসাধীন অবস্থায় স্থানীয় গণমাধ্যমকর্মী ও দেশবাসীর কাছে আবেদন করছেন- ‘আমি বাঁচতে চাই। আমি ছাড়া আমার মা, সন্তান ও স্ত্রীকে দেখার মতো পৃথিবীতে কেউ নেই। আমাকে সাহায্য করুন যে যা পারেন।’তিনি বলেন, আপনাদের সহানুভূতিই পারবে আমার অবুঝ সন্তানদের মুখে হাসি ফুটাতে। আপনারা চাইলে সামর্থ্য অনুযায়ী সাহায্যের হাত বাড়িয়ে দিয়ে অসহায় গরিব রিকশাচালক ও তার অবুঝ দুই শিশুসন্তান, মা ও পরিবারের মুখে হাসি ফুটাতে পারেন।",20/9/2020,country-news
ভোলায় প্রায় ৭ হাজার মাছের পুকুর-ঘের তলিয়ে গেছে,"ভোলায় টানা বর্ষণ ও অতি জোয়ারে সৃষ্ট বন্যায় ৬ হাজার ৯০০টি মাছের পুকুর-ঘের তলিয়ে গেছে। এতে ক্ষতিগ্রস্ত হয়েছেন ৪ হাজার ৮০ মৎস্য চাষি। ভেসে গেছে প্রায় ১ হাজার ১৭৩ টন মাছ। এর মধ্যে ৮৬ লাখ রয়েছে মাছের পোনা। আর এতে মোট ক্ষতি ধরা হয়েছে ১৪ কোটি ৩৮ লাখ টাকা। খবর বাসসের।



জেলা মৎস্য কর্মকর্তা এসএম আজহারুল ইসলাম বলেন, বন্যায় জেলায় ৩৮৬ হেক্টর জমির মাছের পুকুর-ঘের ভেসে গেছে।এর মধ্যে সদর উপজেলায় ৫৪১টি, দৌলতখানে ৭০, বোরহানউদ্দিনে ৩২০, তজুমদ্দিনে ৯৮০, লালমোহনে ১৫, চরফ্যাশনে ৩ হাজার ১০০ ও মনপুরায় ১ হাজার ৯০০টি।তিনি আরও বলেন, যেসব পুকুর বা ঘেরের পাড় নিচু ছিল সাধারণত সেসব বেশি ক্ষতি হয়েছে। আবার অনেকে চারপাশে আগাম জাল দিয়ে রেখেছে। তাদের ক্ষতি কম হয়েছে।ক্ষতিগ্রস্তরা যাতে ঘুরে দাঁড়াতে পারে সে ব্যাপারে সরকার একটি কর্মসূচি হাতে নিয়েছে।",20/9/2020,country-news
ভোলা-ঢাকা নৌপথে লঞ্চ ও ফেরি চলাচল বন্ধ ,"নিম্নচাপের প্রভাবে ভোলায় আজ বুধবার ঝড় ও বৃষ্টি হচ্ছে। ঝড়ো বাতাসের কারণে ডুবে গেছে ইলিশা লঞ্চঘাটের পন্টুন। ভোলা-লক্ষ্মীপুর ও ভোলা-ঢাকা নৌপথে লঞ্চ ফেরি চলাচল বন্ধ রয়েছে।



এ ছাড়া উত্তাল মেঘনা নদীর জোয়ার ফের আঘাত হেনেছে জেলা শহররক্ষা বাঁধে। পানি উন্নয়ন বোর্ডের কর্মকর্তাদের নেতৃত্বে শতাধিক শ্রমিক গতকাল রাত থেকে বাঁধ রক্ষায় কাজ করছেন। তবে প্রতিবারই বাঁধের ধসে যাওয়া অংশ মেরামত করলেও জোয়ারের সময় তা ধসে মেঘনার পানি প্রবেশ করে প্লাবিত হয় গ্রামের পর গ্রাম। পানি উন্নয়ন বোর্ডের তত্ত্বাবধায়ক আবদুল হান্নান জানান, তারা এখন বালুভর্তি জিও টেক্সটাইল টিউব ডাম্পিং করে পানি প্রবেশ বন্ধ করার চেষ্টা করছেন। জানা গেছে, মেঘনার অতিজোয়ারে জেলার অন্তত ৪০ গ্রাম প্লাবিত হয়েছে। এ ছাড়া প্লাবিত হয়েছে ২১টি চর। পানিবন্দি ও ক্ষতিগ্রস্ত মানুষের জন্য ২০০ টন চাল ও ৬ লাখ টাকার শুকনো খাবার বিতরণ কার্যক্রম চলছে বলে জানান জেলা প্রশাসক মোহাম্মদ মাসুদ আলম সিদ্দিক।",20/9/2020,country-news
রোগী নিয়ে দালালের টানাটানি,"চরফ্যাশন উপজেলা সদরে ১শ’ শয্যার সরকারি হাসপাতালের জরুরি বিভাগসহ রোগীদের শয্যাগুলোতে দাপিয়ে বেড়াচ্ছে শতাধিক দালাল। সরকারি হাসপাতালে নিরাপত্তা ঝুঁকিতে রয়েছে রোগী ও স্বজনরা।



সোমবার বেলা সাড়ে ১১টায় গিয়ে এমন চিত্র দেখা গেছে হাসপাতাল ও হাসপাতাল রোডে। জানা যায়, প্রত্যন্ত গ্রাম থেকে আসা রোগীকে উন্নত চিকিৎসা আর কমমূল্যে নির্ভুল পরীক্ষা-নিরীক্ষার আশ্বাস দিয়ে ডায়াগনস্টিক সেন্টার আর ক্লিনিকগুলোতে বাগিয়ে নিতে তৎপর থাকে তারা।সম্প্রতি দুই দালাল রোগীর স্বজন শিশুকে ভুলিয়ে বালিয়ে সরকারি হাসপাতালের নির্জন কক্ষে নিয়ে ধর্ষণে চেষ্টা করেছে।মূলত সরকারি হাসপাতালকে ঘিরে গড়ে ওঠা বৈধ-অবৈধ ৩৫টি ডায়াগনস্টিক সেন্টার আর প্রাইভেট ক্লিনিকগুলো রোগী ধরার জন্য কমিশনের বিনিময়ে এসব দালাল পুষছেন।ডায়াগনস্টিক সেন্টার আর ক্লিনিকগুলো স্থানীয় প্রভাবশালীদের ছত্রছায়ায় গড়ে ওঠায় সরকারি হাসপাতাল কর্তৃপক্ষ এসব দালালদের সামনে অসহায় হয়ে পড়েছেন।ফলে সরকারি হাসপাতালে চিকিৎসা নিতে আসা রোগীরা আছেন নিত্যদুর্ভোগ আর বিড়ম্বনার মধ্যে। অনুসন্ধানে জানা গেছে, চরফ্যাশনে ২৯টি ডায়াগনস্টিক সেন্টার ও ৬টি প্রাইভেট ক্লিনিক আছে। যেগুলোর মধ্যে ৯টি অনুমোদনহীন।বাকি ২০টি ডায়াগনস্টিক সেন্টারের মধ্যে কোনটিই স্বাস্থ্য অধিদফতরের নিয়ম মেনে পরিচালিত হচ্ছে না। এসব ডায়াগনস্টিক সেন্টার ও ক্লিনিকগুলোর মধ্যে ৬টি প্রত্যন্ত হাটবাজারে এবং ২৯টি উপজেলা সদরের হাসপাতাল সড়কে গড়ে উঠেছে।১শ’ শয্যার উপজেলা সরকারি হাসপাতালের ২শ’ গজের মধ্যে এবং হাসপাতাল সড়কের দু’পাশজুড়ে এসব প্রতিষ্ঠান গড়ে ওঠায় সরকারি হাসপাতালগামী রোগীরা প্রায়ই গন্তব্য পর্যন্ত পৌঁছার আগেই দালালদের বহুমুখী টানাটানির মধ্যে পড়ে।টানাটানি শেষে কোনো রোগী সরকারি হাসপাতাল পর্যন্ত পৌঁছলেও সেখানে ওৎপেতে থাকেন ঝাঁকে ঝাঁকে দালাল। সকাল থেকে গভীর রাত পর্যন্ত তারা সরকারি হাসপাতালে আসা রোগীদের বিভ্রান্ত করে ডায়াগনস্টিক সেন্টার ও ক্লিনিকে বাগিয়ে নিয়ে যায়।এদের বিরুদ্ধে গ্রামের সহজ-সরল রোগীদের প্যাথলজি পরীক্ষা ও আধুনিক চিকিৎসার নামে সঠিকভাবে প্যাথলজি পরীক্ষা না করেই বিপুল অর্থ হাতিয়ে নেয়ার অভিযোগ রয়েছে। প্রত্যেকটি ডায়াগনস্টিক সেন্টার থেকে অনেক চিকিৎসকও দালালরা এসব প্যাথলজি থেকে কমিশন পেয়ে থাকেন বলে জানা গেছে।সরকারি হাসপাতালকে ঘিরে গড়ে উঠা এসব ডায়াগনস্টিক সেন্টার ও ক্লিনিকগুলোর বেশিরভাগই নেই স্বাস্থ্য অধিদফতরের নিয়মনীতি। নেই দক্ষ লোকবল ও উন্নতমানের যন্ত্রপাতি। সম্প্রতি একজন শিশু রোগী ভুল এবং ভুয়া রিপোর্ট দিয়ে অতিরিক্ত টাকা হাতিয়ে নেয়ার অভিযোগে হাসপাতাল রোডে গড়ে ওঠা জনসেবা ডায়াগনস্টিক সেন্টার মালিকের ৫০ হাজার টাকা জরিমানা করেছেন ভ্রাম্যমাণ আদালত।৬টি প্রাইভেট ক্লিনিকের মধ্যে মাত্র দুই একটি ক্লিনিক ১০ শয্যার লোকবল নিয়ে সঠিকভাবে পরিচালিত হলেও অপর প্রাইভেট ক্লিনিকগুলো স্বাস্থ্য অধিদফতরের নিয়মনীতি উপেক্ষা করে প্রভাব খাটিয়ে অস্বাস্থ্যকর পরিবেশে গড়ে তুলেছেন ২০/৩০ শয্যার প্রাইভেট ক্লিনিক।চরফ্যাশন হাসপাতালে টিএইচও ডা. শোভন বসাক দালালচক্রের দৌরাত্ম্যরে কথা স্বীকার করেন। তার দাবি, হাসপাতাল চত্বরে দালালদের উৎপাত ঠেকাতে উপজেলা প্রশাসন ও চরফ্যাশন থানা পুলিশকে চিঠি দিয়ে জানান হয়েছে। হাসপাতাল চত্বর থেকে দালাল নির্মূলের চেষ্টা চলছে।",20/9/2020,country-news
নিখোঁজ সাত জেলে উদ্ধার হয়নি ১০ দিনেও,"বঙ্গোপসাগরের গভীরে ভোলার চরফ্যাশন উপজেলার মাছধরার ট্রলারডুবির ঘটনার ১০ দিনেও উদ্ধার হয়নি নিখোঁজ সাত জেলে। শোকের মাতম বইছে পরিবারগুলোতে।



বৃহম্পতিবার দুপুরে দুলারহাট থানা সূত্রে জানা গেছে, গত ২৫ আগস্ট বেলা ১১টায় সমুদ্রে মাছধরার ওই ট্রলারটি ঘূর্ণিঝড়ে পড়ে ১৭ জন মাঝিমাল্লাসহ ডুবে যায়। ১০ জেলে উদ্ধার হলেও নিখোঁজ রয়েছেন সাত জেলে। ডুবে যাওয়া ওই ট্রলারের মালিক মুজিবনগর ইউনিয়নের সালাউদ্দিন মাঝি। তিনি জানান, ট্রলারটি নিয়ে জেলেরা সমুদ্রে গেলে ঝড়ের কবলে পড়ে ডুবে যায়। তবে কাছে থাকা অন্য একটি ট্রলার এসে ১০ জেলেকে উদ্ধার করতে পারলেও বাকি সাত জেলের এখন পর্যন্ত কোনো সন্ধান পাওয়া যায়নি।নিখোঁজ জেলেরা হলেন- মুজিবনগর ৮নং ওয়ার্ডের নজির আহমদের ছেলে আলমগীর (৩৫), বশির মাঝির ছেলে জাকির হোসেন (৩৭) আ. রব ফরাজির ছেলে আ. ছালাম (৪৫), মহিউদ্দিনের ছেলে আলি আজগর (২৫) চাঁদ মিয়ার ছেলে বাবুল (৪০) ও হাসেমের ছেলে আবু সর্দার (৪৫) এবং সামসুউদ্দিন (৪০)। নিখোঁজের স্বজনরা জানান, নিখোঁজ জেলেদের সন্ধানে এখন পর্যন্ত প্রশাসনের পক্ষ থেকে কোনো সহযোগিতা তারা পায়নি।চরফ্যাশন উপজেলার দুলারহাট থানার ওসি ইকবাল হোসেন বলেন, সমুদ্র থেকে ১০ জেলে উদ্ধার হলে কক্সবাজার থানাপুলিশ চরফ্যাশনের নিখোঁজ সাত জেলের বিষয়ে আমাদের একটি বার্তা পাঠায়। কক্সবাজার ও বাঁশখালী থানার বরাত দিয়ে তিনি জানান, কক্সবাজার সমুদ্র উপকূল থেকে প্রায় ৫ ঘণ্টা পথের গভীর সমুদ্রে ট্রলারটি ডুবে যায়। তবে ১০ জেলে উদ্ধার হলেও ৭ জেলে নিখোঁজ রয়েছেন। এ বিষয়ে উপজেলা মৎস্য কর্মকর্তা মারুফ হোসেন মিনার জানান, ট্রলারডুবির ঘটনায় নিখোঁজ জেলেরা ছয় মাসের ভেতর উদ্ধার না হলে বা ফিরে না এলে নিখোঁজ পরিবারকে সরকারি সহায়তা দেয়া হবে। চরফ্যাশন উপজেলা নির্বাহী কর্মকর্তা রুহুল আমিন বলেন, ট্রলারডুবির ঘটনায় নিখোঁজ জেলেদের সন্ধানে চট্টগ্রাম নৌবাহিনীর সঙ্গে আমাদের যোগাযোগ অব্যাহত রয়েছে।
",20/9/2020,country-news
"অপহরণের পর লঞ্চে নিয়ে স্কুলছাত্রীকে ধর্ষণ, যুবক গ্রেফতার","অপহরণের পর লঞ্চে নিয়ে স্কুলছাত্রীকে ধর্ষণের ঘটনায় চরফ্যাশন উপজেলার আসলামপুর ৭নং ওয়ার্ডের আবদুল্লাহকে (২২) গ্রেফতার করেছে পুলিশ। তাকে সোমবার দুপুরে জেলহাজতে প্রেরণ করা হয়েছে।



পুলিশ ও স্থানীয় সূত্রে জানা গেছে, শনিবার মাদ্রাজ ইউনিয়নের অষ্টম শ্রেণির স্কুলছাত্রীকে অপহরণ করে লঞ্চে ঢাকায় নিয়ে যায় আবদুল্লাহ। লঞ্চে জোরপূর্বক তাকে ধর্ষণ করে রোববার সকালে ঢাকার সদরঘাটে ছাত্রীকে একা রেখে পালিয়ে যায় সে। পরে ওই ছাত্রী তার মামার কাছে ফোন দেয়। মামা পুলিশের মাধ্যমে তাকে উদ্ধার করেছেন।এ ঘটনায় চরফ্যাশন থানায় মামলা করা হয়। মামলায় উপজেলার আসলামপুর ৭নং ওয়ার্ডের আবুগঞ্জ এলাকার আবদুল্লাহ (২২), সহযোগী হিসেবে তার বড় ভাই আব্বাস (৩৫) ও পিতা রফিকুল ইসলাম সর্দারকে আসামি করা হয়েছে। এর মধ্যে আবদুল্লাহ গ্রেফতার হলেও বাকিরা পলাতক রয়েছেন।চরফ্যাশন থানার ওসি মনির হোসেন মিয়া বলেন, অপহরণ ও ধর্ষণ মামলার আসামি আবদুল্লাহকে আটক করে সোমবার দুপুরে জেলহাজতে প্রেরণ করা হয়েছে। বাকি আসামি গ্রেফতারের চেষ্টা চলছে।",20/9/2020,country-news
রূপচাঁদা বলে বিষাক্ত পিরানহা বিক্রি,"ভোলার চরফ্যাশন সদর বাজারসহ বিভিন্নি হাটবাজারে রূপচাঁদা মাছ হিসেবেই প্রতিদিন ক্রয়-বিক্রয় হয় নিষিদ্ধ ও বিষাক্ত পিরানহা মাছ।



এ মাছ প্রতি কেজি অনেক কম মূল্য এবং স্বাদ একটু বেশি থাকার কারণে সাধারণ মানুষের কাছে অনেকটা গ্রহণযোগ্যতা পেয়েছে। অনেকের পছন্দের তালিকায় আছে এ মাছ। স্থানীয় মৎস্য ব্যবসায়ীরা পিরানহা মাছকে সামুদ্রিক রূপচাঁদা মাছ হিসেবেই বিক্রয় করে থাকেন।এ পিরানহা মাছ সাধারণত দুই প্রকার। ব্ল্যাক বেলি পিরানহা (কালো পেটওয়ালা) ও রেড বেলি পিরানহা (লাল পেটওয়ালা)। এ মাছের প্রধান আবাসস্থল দক্ষিণ আমেরিকা, ব্রাজিলসহ কয়েকটা দেশের নদীতে। এ মাছ একটি হিংস্র এবং রাক্ষুসে মাছ। সারা বিশ্বে মানুষখেকো মাছ হিসেবে পরিচিত পিরানহা মাছের মানুষের প্রথম আঘাতের স্থান পায়ের আঙ্গুল। তিন ধরনের শব্দ উৎপন্ন করার মাধ্যমে এদের নিজস্ব একটা ভাষা আছে। জলাশয় বা নদীর অন্যান্য মাছ সমূলে ধ্বংস করে। ক্ষুধার্ত থাকার সময় এক পিরানহা আরেক পিরানহা মাছকেও খেয়ে থাকে। ধারালো দাঁত আর প্রায় মানুষের মতো জিহ্বা থাকার কারণে সে তার লক্ষ্যবস্তুতে শরীরের ১০ গুণ বেশি শক্তিতে কামড় দিতে সক্ষম।শুক্রবার দুপুরে চরফ্যাশন মেডিকেল অফিসার ডা. শাহাদাৎ হোসেন জুয়েল বলেন, ৩০টি মাছ একটি হরিণকে খেতে সময় নেয় মাত্র ১ ঘণ্টা। এ মাছের এমন কিছু বিষক্রিয়া আছে যা আমাদের পাকস্থলি বিনষ্ট করার প্রধান হাতিয়ার। এক বোতল অ্যালকোহলের চাইতেও এ মাছের ৫০ গ্রাম ওজনের একটি অংশ বেশি ক্ষতিকর। পিরানহা মাছের চর্বি আমাদের শ্বাস-প্রশ্বাসের স্বাভাবিক কার্যক্রম ব্যাহত করে। এ মাছে থাকা ফসফেট আমাদের মূত্র প্রদাহ সৃষ্টি করে, নববিবাহিত নারীর বন্ধ্যত্ব সৃষ্টির অন্যতম কারণ। প্রস্রাবের সঙ্গে শরীর থেকে অতিরিক্ত মাত্রায় ক্যালসিয়াম ও রক্ত বের করে দেয়। পিরানহা মাছ খেলে মানসিক সমস্যাসহ মানুষের দেহে নানান রোগের সৃষ্টি করে।মেডিকেল অফিসার বলেন, আমাদের এলাকায় মূলত রেড বেলি পিরানহা মাছ বেশি পাওয়া যায়। একটি অসাধু চক্র এই মাছ আমাদের এলাকায় আনার পেছনে দায়ী। বাংলাদেশ সরকার এ মাছকে ২০০৮ সালে নিষিদ্ধ ঘোষণা করেছে।চরফ্যাশন মৎস্য ব্যবসায়ী আলী হোসেন বলেন, এ মাছের চাহিদার ফলে আমরা মাছ বিক্রি করছি। নিষিদ্ধ ও বিষাক্ত কিনা জানি না।চরফ্যাশন উপজেলা সিনিয়র মৎস্য কর্মকর্তা মারুফ হোসেন মিনার বলেন, বিষয়টি আমিও শুনেছি। এ বিষয়ে ব্যবস্থা নিতে আমরা শিগগিরই অভিযান পরিচালনা করব।
",20/9/2020,country-news
চরফ্যাশন ছাত্রদলের কমিটি: আরিফ আহ্বায়ক অনিক সদস্য সচিব,"চরফ্যাশন উপজেলা ছাত্রদলের কমিটি গঠন করা হয়েছে। আরিফ ফরাজী আহ্বায়ক ও অনিক কাজীকে সদস্য সচিব করা হয়েছে।



মঙ্গলবার সন্ধ্যায় ভোলা জেলা ছাত্রদলের সভাপতি নূরে আলম সাধারণ সম্পাদক আল আমীন হাওলাদার স্বাক্ষরিত ২১ সদস্যবিশিষ্ট এই কমিটি অনুমোদন দেয়া হয়।কমিটিতে যুগ্ম আহ্বায়ক করা হয়েছে এহসান উল্যাহ শোভন, মোশারেফ হোসেন, মো. রুবেল, আল আমীন খান, হিরণ আল তুহিন, শাহরিয়ার সজিব ও রাকিব রহমান। ২১ সদস্যের মধ্যে বাকি সবাই সদস্য রয়েছেন।একই সঙ্গে চরফ্যাশন পৌর ও সরকারি কলেজ শাখার কমিটিও ঘোষণা করা হয়েছে। পৌর ছাত্রদলের আহ্বায়ক করা হয়েছে নুরুদ্দিন আখন, সদস্য সচিব ইয়াজুল ইসলাম। কলেজ শাখার আহ্বায়ক করা হয়েছে এমরান ফরাজী, সদস্য সচিব মেহেদী হাসান মিয়াজী।উভয় কমিটি ২১ সদস্য করা হয়েছে। এ কমিটির মাধ্যমে পূর্ণাঙ্গ কমিটি গঠন করা হবে বলে উপজেলা ছাত্রদলের সদস্য সচিব অনিক কাজী এই প্রতিবেদককে জানিয়েছেন।",20/9/2020,country-news
সামরাজ কেন্দ্র মাছশূন্য,"বৈরী আবহাওয়ার কারণে মাছশূন্য চরফ্যাশনের সামরাজ মৎস্য কেন্দ্র।



বেতুয়া, কুকরির মনুরা, চরপাতিলা, ঢালচরের হাওলাদার বাজার, নুরাবাদের বকসী, গাছির খাল, হাজারিগঞ্জের পাচকপাট, আট কপাট, মাইনুদ্দিন, নীলকমলের বাংলা বাজারঘাটসহ ১৪ ঘাটে ফিরেছে বিভিন্ন জেলার ২ হাজারের অধিক মাছ ধরার ট্রলার।জেলেরা বলছেন, হঠাৎ সাগর উত্তাল ও বাতাস বেড়ে যাওয়ায় সাগরে মাছ শিকার না করে ঘাটে ফিরতে বাধ্য হয়েছেন।আর চরফ্যাশন উপজেলার ১৪টি ঘাট থেকে জেলেরা প্রতিদিন মাছ বিক্রির জন্য নিয়ে আসতেন সামরাজ মৎস্য কেন্দ্রে। এখন সামরাজ মৎস্য কেন্দ্র মাছশূন্য হওয়ায় বেকার হয়ে পড়েছেন মৎস্য ব্যবসায়ী ও ঘাট শ্রমিকরা।সামরাজ মাছ ঘাটে প্রতিদিন সকাল থেকে সন্ধ্যা পর্যন্ত মাছ ওঠা-নামায় সরগরম থাকে। কিন্তু গত ৫/৭ দিন সেই ঘাটে নোঙর করা আছে শত শত মাছ ধরার ট্রলার।বৈরী আবহাওয়ার কারণে কেউ পাঁচদিন আবার কেউ সাতদিন ট্রলারে বসে বেকার সময় পাড় করছেন। এফবি মায়ের দোয়া ট্রলারের হানিফ মাঝি বলেন, আমরা হাতিয়া এলাকার মানুষ।বঙ্গোপসাগরে বৈরী আবহাওয়ার কারণে মাছ শিকার না করে সামরাজ ঘাটে চলে এসেছি গত সাতদিন হল। এখন এখানে ট্রলারের ওপর বসে আছি। যখন আবহাওয়া ভালো হবে তখন আবারও সাগরে মাছ শিকারে যাব।নোয়াখালী জেলার ট্রলার এফবি আল্লাহর দান ট্রলারের জেলে নুর হোসেন বলেন, বৈরী আবহাওয়ার কারণে ৮ থেকে ১০ দিন হলো সামরাজ ঘাটে ট্রলার নোঙর করা আছে। সাগরের অবস্থা খুবই খারাপ।ঢেউ বেশি ও বাতাসের গতিবেগ অনেক বেশি। মাছ শিকার করা যাচ্ছিল না; তাই ঘাটে চলে এসেছি। মৎস্য শ্রমিক হান্নান বলেন, বৈরী আবহাওয়ার কারণে মাছ ধরার ট্রলারগুলো ঘাটে নোঙর করা আছে।যার কারণে মাছ নেই; আমাদেরও কোনো কাজ নেই। এখন বেকার বসে আছি। মৎস্য ব্যবসায়ী চরমাদ্রাজের আজিজ মেম্বার বলেন, ৬৫ দিন বন্ধের পর জেলেরা যখন সাগরে গিয়েছিল তখন প্রচুর মাছ এসেছিল ঘাটে।কিন্তু এখন সতর্ক সংকেতের কারণে ট্রলারগুলো ঘাটে চলে এসেছে। তাই ব্যবসা বন্ধ। এখন কষ্টের মধ্যে রয়েছি।চরফ্যাশন উপজেলা সামরাজ মাছ ঘাটের সভাপতি মো সেলিম বলেন, বৈরী আবহাওয়ার কারণে ৫ দিন ধরে বেতুয়া, কুকরির মনুরা, চরপাতিলা, ঢালচরের হাওলাদার বাজার, নুরাবাদের বকসী, গাছির খাল, হাজারিগঞ্জের পাচকপাট, মাইনুদ্দিন, নীলকমলের বাংলা বাজারঘাট, চরকলমির বাবুর হাট মাছ ঘাট ও সামরাজ মাছঘাটে প্রায় ২ হাজার নৌযানসহ বিভিন্ন জেলার মাছ ধরার ট্রলার নিরাপদে অবস্থান করছে। যার কারণে সামরাজ মৎস্য কেন্দ্রের একদম মাছশূন্য। আশা করছি; ৪-৫ দিনের মধ্যে বৈরী আবহাওয়া কেটে যাবে এবং পুনরায় সাগরে শিকারে যাবে জেলেরা।",20/9/2020,country-news
চরফ্যাশনে ১০ বছরের শিশুকে ২৫ বছর বানিয়ে ধর্ষণ মামলা,"ভোলার চরফ্যাশন উপজেলার দুলার হাট থানাধীন নীলকমল এলাকায় ১০ বছরের শিশুকে ২৫ বছর বানিয়ে তার বিরুদ্ধে ধর্ষণ মামলা করা হয়েছে। ওই শিশুর নাম মো. আল-আমিন ওরফে মো. নাঈম। তার বাবার নাম আবদুল আলী। সে দারুল উলুম হামিউছুন্নাহ হাফিজিয়া মাদ্রাসার ৩য় জামাতের ছাত্র।



জানা গেছে, জমিজমার বিরোধকে কেন্দ্র করে প্রতিপক্ষ মো. আল-আমিনের বিরুদ্ধে এ মামলা দিয়েছে। মামলার অভিযোগে বলা হয়, ২৬ বছরের এক নারীকে আল-আমিন ধর্ষণ করে। এতে ওই নারী তিন মাসের অন্তঃসত্ত্বা হয়। জানা যায়, নীলকমল ইউনিয়ন পরিষদ নিবন্ধন বহি নং-০১১ নিবন্ধন তারিখ-০১/০৪/০১৭ যার ব্যক্তিগত পরিচিতি নং ২০১০০৯১২৫৭৬১০৪৩৯২ জন্ম তারিখ ১ জানুয়ারি ২০১০ (০১/০১/২০২০) আল-আমিনের বয়স ১০ বছর ৭ মাস ১৮ দিন।অথচ মো. নাঈমের (আল-আামিন) বয়স ২৫ উল্লেখ করে মামলা করা হয়। আল-আমিন বলেন, আমি ওই নারীকে চিনি না। দুলার হাট থানা অফিসার ইনচার্জ (ওসি) মো. ইকবাল হোসেন যুগান্তরকে বলেন, ঘটনাটি সম্পর্কে অবগত আছি। ১০ বছরের শিশুর সঙ্গে সম্পর্কের ফলে ২৫ বছরের নারী ৩ মাসের অন্তঃসত্ত্বা, বিষয়টা হাস্যকর। আদালতে করা মামলায় পুনরায় সঠিক তদন্তের আলোকে প্রকৃত আসামিকে চিহ্নিত করে রিপোর্ট দেয়া হবে।",20/9/2020,country-news
ধর্ষণের অভিযোগে ১০ বছরের শিশুর বিরুদ্ধে অন্তঃসত্ত্বা তরুণীর মামলা,"ভোলার চরফ্যাশন উপজেলায় জমি নিয়ে বিরোধের জেরে ১০ বছরের শিশুর বিরুদ্ধে ২২ বছরের তরুণীকে ধর্ষণের মামলা করা হয়েছে। শুধু তাই নয় এ ধর্ষণের ফলে ওই তরুণী ৩ মাসের অন্তঃসত্ত্বা বলে এজাহারে উল্লেখ করা হয়েছে।



জানা গেছে, পারিবারিক জমিজমার বিরোধকে কেন্দ্র করে প্রতিপক্ষ নানা ভয়ভীতি এবং নারী কেলেঙ্কারির মতো ঘটনাকে ধামাচাপা দিতে তীর ছুড়েছেন নীলকমল ইউনিয়ন বাংলাবাজারের দারুল উলুম হামিউছুন্নাহ হাফিজিয়া মাদ্রাসার তৃতীয় জামাতের ছাত্র মো. আল-আমিনের (১০) দিকে।ভুক্তভোগী পরিবার অভিযোগ করে- তাদের ছেলে মো. আল-আমিন এখনও বিছানায় প্রসাব করে। হাফিজিয়া মাদ্রাসায় ৩য় জামাতে পড়ার জন্য আল-আমিনকে রাত-দিন হুজুরের জিম্মায় থাকতে হয়। গত মাসের ২৬ তারিখ সন্ধ্যায় এলাকার কিছু কুচক্রী বাড়িতে এসে অভিযোগ করেন- সুরমা (২২) নামের এক মেয়ের সঙ্গে অন্তরঙ্গ মুহূর্তে জনতা দেখে ফেলায় দৌড়ে বাড়িতে পালিয়েছে আল আমিন। তাদের কথামতো তাৎক্ষণিক আল-আমিনের খোঁজ করে তাকে মাদ্রাসায় সৈয়দ মাস্টারের কাছেই পাওয়া যায়। জানা গেছে, ভোলার নারী ও শিশু নির্যাতন দমন আদালতে একই থানাধীন ৯নং ওয়ার্ডের আ. বারেকের মেয়ে সুরমা বেগম অভিযোগ দায়ের করেন- বিয়ের প্রলোভনে আসামি মো. আল আমিন ওরফে নাঈম তার সঙ্গে শারীরিক সম্পর্ক করেছে। বর্তমানে সে ৩ মাসের অন্তঃসত্ত্বা। মামলায় আল-আমিনের বয়স ২৫ বছর উল্লেখ করা হয়।কিন্তু নীলকমল ইউনিয়ন পরিষদ নিবন্ধন বহি নং-০১১ নিবন্ধন তারিখ-০১/০৪/১৭; যার ব্যক্তিগত পরিচিতি নং ২০১০০৯১২৫৭৬১০৪৩৯২। জন্ম তারিখ ১ জানুয়ারি ২০১০ (০১/০১/২০২০)। এ অনুসারে তার বয়স দাঁড়ায় ১০ বছর ৭ মাস ১৮ দিন। আল-আমিন ওরফে নাঈমের বাবা বেলেন, আমার ছোট নাবালক ১০ বছর শিশুকে নিয়ে মিথ্যা সাজানো মামলায় হয়রানিপূর্বক সঠিক তদন্তসাপেক্ষে বিচার দাবি করছি।আল-আমিন জানায়, সুরমাকে আমি চিনি না। আমার নামে অপবাদকারীদের বিচার চাই। শিশু আল-আমিনের মা বলেন, মাদ্রাসায় বিছানায় প্রস্রাব করার কারণে তাকে বাড়িতে রাখা হয়। আর তার বিরুদ্ধে ন্যক্কারজনক ঘটনার বিচার দাবি করছি।দুলারহাট থানার ওসি মো. ইকবাল হোসেন যুগান্তরকে বলেন, ঘটনাটি সম্পর্কে অবগত আছি। ৩য় শ্রেণির নাবালক মো. আল-আমিনের বিরুদ্ধে আনীত অভিযোগ পেয়েছি। আসলে ১০ বছরের শিশুর সঙ্গে ২২ বছরের মেয়ের অবৈধ সম্পর্কের পর তিন মাসের অন্তঃ সত্ত্বা বিষয়টা হাস্যকর। আদালতে দায়েরকৃত মামলার পুনরায় সঠিক তদন্তের আলোকে প্রকৃত আসামিকে চিহ্নিত করে রিপোর্ট প্রদান করা হবে।
",20/9/2020,country-news
অথই সাগরে অরক্ষিত জীবন,"বঙ্গোপসাগরে ট্রলারে মাছ শিকার করে জীবিকা নির্বাহ করেন চরফ্যাশনের উপকূলের প্রায় ৫০ হাজার জেলে। কিন্তু জেলেদের জন্য নেই কোনো নিরাপত্তা সরঞ্জাম।



ফলে সমুদ্রে প্রাকৃতিক দুর্যোগে প্রতিবছরই বাড়ছে প্রাণহানির ঘটনা। সংশ্লিষ্টরা বলছেন, জেলেদের নিরাপত্তায় ব্যবস্থা নেয়া জরুরি। মৎস্য বিভাগের দাবি, নিরাপত্তার জন্য জেলে ও ট্রলার মালিকদের সচেতন করা হচ্ছে।চরফ্যাশনের সামরাজ ও পশ্চিমের নজির মাঝির ঘাটে মেঘনা ও তেঁতুলিয়া নদীর মোহনায় গভীর সাগরে মাছ ধরতে যাওয়ার জন্য প্রস্তুত শত শত ট্রলার। কিন্তু এসব ট্রলারে নেই জেলেদের নিরাপত্তার জন্য কোনো ধরনের নিরাপত্তা সরঞ্জাম।গভীর সাগরে মাছ ধরেই জীবিকা নির্বাহ করেন জেলেরা। তাই জীবিকার তাগিদে ঝড়-বৃষ্টি অপেক্ষা করে গভীর সাগরে ট্রলারে মাছ শিকারে যান তারা।তাদের দাবি, উত্তাল সাগরে কোনো ধরনের নিরাপত্তা সরঞ্জাম ছাড়াই মাছ ধরতে যেতে হয় তাদের। গভীর সাগরে মাছ ধরার সময় জেলেদের নিরাপত্তায় ব্যবস্থা নেয়া জরুরি বলে মনে করেন ফিশিং বোট শ্রমিক নেতারা।চরফ্যাশন উপজেলার ফিশিং বোট শ্রমিক উপদেষ্টা নূর হোসেন মাঝি বলেন, এখানে যে জেলেরা সমুদ্রে বোটগুলো নিয়ে যান তাতে তাদের সঙ্গে নিরাপত্তা সরঞ্জাম আছে কিনা সেগুলো তদারকি করা, এটা মৎস্য অধিদফতর ও বিআইডব্লিউটিএর দায়িত্ব।আর যেসব ট্রলার মালিক এ নিরাপত্তা সরঞ্জাম দেবেন না তারা যেন মৎস্য শিকার করতে না পারেন। মৎস্য বিভাগের কর্মকর্তার দাবি, জেলেদের প্রশিক্ষণ, লাইফ জ্যাকেট, বয়াসহ অন্যান্য জীবন রক্ষাকারী সরঞ্জাম সরবরাহের জন্য মালিকদের বাধ্য করার পদক্ষেপ নিচ্ছেন তারা।চরফ্যাশন উপজেলা স্বাস্থ্য ও পরিবার পরিকল্পনা কর্মকর্তা বলেন, ‘জেলেরা সাগরে গিয়ে প্রাথমিক চিকিৎসার অভাবে ডায়রিয়া, নিউমোনিয়াসহ বিভিন্ন রোগে আক্রান্ত হন।এমনকি ডাকাতের সশস্ত্র হামলায় রক্তাক্ত জখম হন। ক্ষতস্থানে সেলাই বা ব্যান্ডেজ এবং রক্তক্ষরণ বন্ধে প্রয়োজনীয় প্রশিক্ষণ দেয়ার জন্য প্রত্যেক ট্রলারের জেলে কিংবা মাঝিকে স্বাস্থ্য বিভাগের সহযোগিতায় প্রশিক্ষণ দেয়া যেতে পারে।এটা বাস্তবায়ন হলে বহু জেলের অকাল মৃত্যু ঠেকানো যাবে।’ চরফ্যাশন সিনিয়র মৎস্য কর্মকর্তা বলেন, জেলেদের স্বাস্থ্য ও জীবন রক্ষাকারী সরঞ্জামের মধ্যে রয়েছে পর্যাপ্ত জ্বালানি, বিকল্প নৌযান, ভাসমান জ্যাকেট বা স্যুট, টর্চলাইট, ছুরি, হেলমেট, গ্লাভস, মুখোশ, কম্পাস, হুইসেল, কাইয়াক লাইট ও অগ্নিনির্বাপক যন্ত্র।এছাড়া প্রাথমিক স্বাস্থ্যসেবার সরঞ্জাম (ফার্স্ট এইড কিট), ন্যূনতম শিক্ষা ও প্রশিক্ষণ প্রয়োজন। যদি জেলেরাই বলেন যে আমরা এগুলো ছাড়া সাগরে যাব না, তাহলে তো পাঠাতে পারে না।এক্ষেত্রে আমি বলব জেলেরাও সচেতন নন। তবে আমরা বিভিন্নভাবে বোট মালিকদের সচেতন করতে চেষ্টা করি।উল্লেখ্য, গত বছরের ৬ ও ৭ জুলাই ২৯ মাঝিমাল্লা নিয়ে সাগরে মাছ ধরা অবস্থায় চরফ্যাশনের দুটি ট্রলার ডুবে যায়। ঘটনার দু’দিন পর কক্সবাজার থেকে দু’জন জীবিত ও সাতজনের লাশ পাওয়া গেলেও এখনও নিখোঁজ রয়েছেন ২০ জেলে।",20/9/2020,country-news
বয়স্ক ভাতার কার্ড করতে ১০ হাজার টাকা ঘুষ!,"ভোলার চরফ্যাশনের ওসমানগঞ্জ ইউনিয়নের ৮নং ওয়ার্ডের বাসিন্দা হতদরিদ্র আবদুল বারেক ৭২ বছর বয়সেও বয়স্ক ভাতা পাননি। তার ভাতার কার্ড করতে ওসমানগঞ্জ ইউনিয়নের ৮নং ওয়ার্ডের সদস্য ইব্রাহিমের বিরুদ্ধে ১০ হাজার টাকা দাবির অভিযোগ উঠেছে।

আবদুল বারেকের (বাবুলের বাপ) বাড়িতে গিয়ে দেখা যায়, অসুস্থ স্ত্রীকে নিয়ে ঘরেই আছেন তিনি। আলাপচারিতার একপর্যায়ে আবদুল বারেক বলেন, কোনো ছেলেসন্তান না থাকায় মানুষের কাছে হাত পেতে দুই-এক টাকা তুলে ক্ষুধার জ্বালা নিবারণের চেষ্টা করেন প্রতিদিন। পালিত সন্তান বাবুল বিয়ে করার পর বৃদ্ধ মা-বাবাকে ফেলে চলে যায় অন্যত্র। তার নামে বয়স্ক ভাতার একটি কার্ড করতে চৌকিদার ও মেম্বারসহ অনেকের দ্বারে দ্বারে ঘুরেও মেলেনি কার্ড।



তিনি বলেন, কার্ড করার জন্য ১০ হাজার টাকা চেয়েছেন ইব্রাহিম মেম্বার। এত টাকা আমি কোথায় পাব? আপনারা মেম্বার-চেয়ারম্যানকে বলেন আমাকে একটা বয়স্ক ভাতার কার্ড করে দিতে। আল্লাহর কাছে দোয়া করর- এমন করেই আকুতি জানান হতদরিদ্র আবদুল বারেক।অভিযোগ প্রসঙ্গে ৮নং ওয়ার্ড ইউপি সদস্য ইব্রাহিম বলেন, ১০ হাজার টাকার বিষয়ে আবদুল বারেকের সঙ্গে আমার কোনো কথা হয়নি। এসব উদ্দেশ্যপ্রণোদিত। বয়স্ক ভাতার কার্ড করতে আমি কারও কাছ থেকে জোর করে টাকা চাই না। সম্মানী হিসেবে যে যা দেয় তাতেই আমি সন্তুষ্ট।ওসমানগঞ্জ ইউপি চেয়ারম্যান আশরাফুল আলম (ফোটন) জানান, আবদুল বারেককে ইউনিয়ন পরিষদে ডাকা হয়েছে। তার ছবি ও জাতীয় পরিচয়পত্র চেয়েছি। তাকে কিছুদিনের মধ্যেই বয়স্ক ভাতার কার্ড করে দেয়ার চেষ্টা করব। কার্ড করতে কোনো ইউপি সদস্য বা চৌকিদার কারও কাছে টাকা চেয়েছে- এমন কোনো অভিযোগ আমার কাছে আসেনি।",20/9/2020,country-news
ট্রলার থেকে পড়ে যুবলীগ সভাপতি ফয়েজ নিখোঁজ,"বরিশাল নগরীসংলগ্ন কীর্তনখোলা নদীতে ট্রলার থেকে পড়ে চরফ্যাশন উপজেলার ওসমানগঞ্জ ইউনিয়নের যুবলীগের সভাপতি ফয়েজ মাহমুদ নিখোঁজ হয়েছেন।



বৃহস্পতিবার বেলা ১১টা পর্যন্ত তার কোনো সন্ধান পাওয়া যায়নি বলে পরিবার সূত্রে জানা গেছে।এর আগে বুধবার সকাল ১০টার দিকে চরকাউয়া খেয়াঘাটের বরিশাল প্রান্ত থেকে নদীতে পড়ে নিখোঁজ হন তিনি।নিখোঁজ ফয়েজ মাহমুদ ভোলার চরফ্যাশন উপজেলার উত্তর চরফ্যাশনের মৃত সুলতান আহমেদের ছেলে।সূত্র জানায়, বুধবার সকাল ১০টার দিকে চরকাউয়া খেয়াঘাটের বরিশাল প্রান্ত থেকে নদী পার হওয়ার উদ্দেশ্যে ট্রলারে ওঠেন ফয়েজ। ট্রলার চলাকালীন তিনি হঠাৎ নদীতে পড়ে যান। পরে নৌপুলিশ ও ফায়ার সার্ভিসের সদস্যরা নিখোঁজ ফয়েজকে উদ্ধারের চেষ্টা চালাচ্ছেন।এ ব্যাপারে বরিশাল নৌ থানার অফিসার ইনচার্জ আবদুল্লাহ আল মামুন জানান, এ রিপোর্ট লেখা পর্যন্ত তার কোনো সন্ধান পাওয়া যায়নি। তা ছাড়া নদীতে প্রচুর পানি বৃদ্ধি এবং সেই সঙ্গে জোয়ারের চাপ রয়েছে। নৌপুলিশের উদ্ধার অভিযান অব্যাহত রয়েছে।",20/9/2020,country-news
চরফ্যাশনে জাতীয় শোক দিবসের প্রস্তুতি সভা,"চরফ্যাশন উপজেলা প্রশাসনের উদ্যোগে জাতীয় শোক দিবস উপলক্ষে প্রস্তুতি সভা রোববার বিকাল ৩টায় উপজেলা পরিষদ সম্মেলন কক্ষে অনুষ্ঠিত হয়েছে।



উপজেলা নির্বাহী কর্মকর্তা রুহুল আমীনের সভাপতিত্বে প্রধান অতিথি ছিলেন উপজেলা পরিষদের চেয়ারম্যান আলহাজ জয়নাল আবেদীন আকন। বিশেষ অতিথি ছিলেন পৌর মেয়র শ্রী বাদল কৃষ্ণ দেবনাথ, জিন্নগড় ইউপির চেয়ারম্যান হোসেন মিয়া, চরফ্যাশন বাজার ব্যবসায়ী সমিতির সভাপতি প্রভাষক মনির উদ্দিন চাষী, প্রেস ক্লাব সভাপতি আবুল হাসেম মহাজনসহ আওয়ামী লীগ ও সহযোগী সংগঠন এবং উপজেলার বিভিন্ন দফতরের সরকারি কর্মকর্তা ও কর্মচারীরা উপস্থিত ছিলেন।",20/9/2020,country-news
চরফ্যাশনে ব্যবসা প্রতিষ্ঠানে হামলা ও লুটপাটের প্রতিবাদে মানববন্ধন,"চরফ্যাশন উপজেলার দক্ষিণ আইচার চরকচ্ছপিয়া বাজারে রফিউদ্দিন মজুমদারের ব্যবসায় প্রতিষ্ঠানে হামলা ও লুটপাটের প্রতিবাদে রোববার সকাল ১০টায় মানববন্ধন করেছেন চরকচ্ছপিয়া বাজারের সব ব্যবসায়ী।



চরকচ্ছপিয়া বাজার সদর রোডে মানববন্ধনে রফিউদ্দিন মজুমদাদের সঞ্চলনায় বক্তব্য রাখেন সাবেক ৯নং চরমানিকা ইউনিয়নের চেয়ারম্যান এবং আওয়ামী লীগের সাধারণ সম্পাদক সাহিদুর রহমান সোহাগ।বক্তব্য রাখেন ৯নং চরমানিকা ইউনিয়ন আওয়ামী লীগের সাবেক সভাপতি রফিকুল ইসলাম খসরু ও ব্যবসায়ীরা। এ সময় তারা অপরাধীকে আইনের আওতায় এনে কঠিন শাস্তির দাবি জানান। তারা আরও জানান, এ ঘটনার সুষ্ঠু সমাধান না হলে আমরা আরও কঠোর কর্মসূচি গ্রহণ করব।এ ব্যাপারে দক্ষিণ আইচা থানার অফিসার ইনচার্জ হারুন অর রশিদের সাথে আলাপকালে তিনি জানান, এ বিষয়ে মামলার প্রস্তুতি চলমান রয়েছে। আমরা অপরাধীকে খুব দ্রুতই আইনের আওতায় আনব।উল্লেখ্য শনিবার (৮ আগস্ট) রাত সাড়ে ১০টার সময় ভোলার চরফ্যাশন উপজেলার দক্ষিণ আইচা থানার আওতাধীন চর কচ্ছপিয়া বাজারে রফিউদ্দিন মজুমদারের ব্যবসা প্রতিষ্ঠানে পরিকল্পিতভাবে হামলা ও লুটপাট করে কিছু দুষ্কৃতকারী।রফিউদ্দিন মজুমদার জানান, ইয়াবা ব্যবসায়ী ইয়াছিন, সাদ্দাম, ইয়াছিনের স্ত্রী সালমা বেগম, শাশুড়ি পারভিন বেগম ও শ্যালিকা নুরনাহারসহ কয়েকজন আমার ব্যবসা প্রতিষ্ঠানে হামলা করে রড দিয়ে পিটিয়ে আমাকে আহত করে। এ সময় আমার ক্যাশে থাকা নগদ ২ লাখ ২৫ হাজার টাকাসহ প্রয়োজনীয় কাগজপত্র নিয়ে যায়। স্থানীয়রা এক মহিলাকে হাতেনাতে আটক করলেও বাকিরা পালিয়ে যায়। পরে আটক সালমা বেগমকে (৩০) দক্ষিণ আইচা থানা পুলিশ রাতে চরকচ্ছপিয়া আবাসনের সাধারণ সম্পাদক মো. ইব্রাহিমের কাছে জিম্মি রাখে।",20/9/2020,country-news
মেঘনা তেঁতুলিয়ায় ধরা পড়ছে ঝাঁকে ঝাঁকে ইলিশ,"মেঘনা ও তেঁতুলিয়া নদীতে ঝাঁকে ঝাঁকে ধরা পড়েছে রুপালি ইলিশ। মৎস্য ঘাটগুলো এখন উৎসবের আমেজে পরিণত হয়েছে।



শনিবার কয়েকটি জেলে পল্লীতে ঘুরে দেখা গেছে, ঝাঁকে ঝাঁকে ইলিশ পড়েছে। আড়তদার ও জেলেদের মুখে হাসি ফুটেছে।মাছগুলো ঘাটে এনে বেচাকেনা হচ্ছে। চরফ্যাশনের মৎস্যঘাটগুলোর মধ্যে বেতুয়া, সামরাজ, নতুন স্লুইসগেট, খেজুরগাছিয়া, ঢালচর, মেঘভাষান, হাজিরহাট রাস্তার মাথা, ভায়রানী, বকসীরঘাট, ঘোষেরহাট, বাংলাবাজার, চরকচ্ছপিয়া ও কুকরি মুকরির প্রায় অর্ধশত মৎস্যঘাট এখন সরগরম।ঢালচরের আনিচর হক মাঝি বলেন, আমি ৯ দিনে ১৭ লাখ টাকার মাছ বিক্রি করছি। আবদুল্লাহপুর ইউনিয়নের নাজিম উদ্দিন বলেন, আমি ৬ দিনে ৭ লাখ টাকার মাছ বরিশাল আড়তে বিক্রি করে শনিবার সকালে ঘাটে আসছি। মাছের দাম পেয়েছি ভালো।চরফ্যাশনের দু’পাশ মেঘনা ও তেঁতুলিয়া নদীর ঘাটগুলোতে আড়তদারদের সঙ্গে কথা বলে জানা যায়, জেলেদের জালে ধরা পড়ছে প্রচুর পরিমাণে ইলিশ।মাছের হালি বড় সাইজ ১২শ’ থেকে ১৫শ’ টাকা। মাঝারি ৫শ’ থেকে ১ হাজার টাকা। ছোট সাইজ ২শ’ থেকে ৫শ’ টাকায় বিক্রি হচ্ছে।মেঘনার বেতুয়া ঘাটের আবদুল হক মানি জানান, আমরা ২ মণ মাছ পেয়েছি। কিন্তু আড়তদারের জন্য তেমন লাভ করতে পারছি না।মেঘনার আসলামপুর বেতুয়া মৎস্য ঘাটের আড়তদার নুরে আলম বলেন, ৩ দিন ধরে নদীতে পর্যাপ্ত ইলিশ পড়েছে। জেলেদের মুখে হাসি ফুটেছে। এদিকে নদীতে কারেন্ট জাল দিয়ে জাটকা ইলিশ ধরা হচ্ছে।কোনো আইন মানছে না জাটকা শিকারিরা। চরফ্যাশন উপজেলা সিনিয়র মৎস্য কর্মকর্তা মারুফ হোসেন মিনার জানান, নদীতে মাছ পড়া শুরু করেছে। জেলেদের মুখে হাসি ফুটতে শুরু করেছে। পাশাপাশি ৩টা টিম জাটকা ও কারেন্ট জাল অভিযান অব্যহত রেখেছে।",20/9/2020,country-news
ইমাম লাঞ্ছিতের ঘটনায় চরফ্যাশনে বিএনপি সভাপতি আটক ,"ভোলার চরফ্যাশন উপজেলার নুরাবাদ ইউনিয়নের চরতোফাজ্জল গ্রামের মসজিদের ভিতরে মুসল্লিদের সামনে ইমামকে লাঞ্ছিত করার অভিযোগে বিএনপি সভাপতি হাজী ফিরোজ কিবরিয়াকে আটক করেছে পুলিশ। সোমবার দুপুর ২টায় তাকে আটক করা হয়।



স্থানীয়রা জানান, সামছুল হক কমান্ডার বাড়ীর দরজার জামে মসজিদে ঈদুল আযহার নামাজকে কেন্দ্র করে ইমাম লাঞ্ছিতের ঘটনা ঘটে। এ ঘটনাকে কেন্দ্র করে দুলারহাট থানা এরিয়ের মসজিদের ইমাম ও কওমী মাদ্রাসার শিক্ষক ছাত্ররা ফুঁসে উঠেছে। স্থানীয় ও পুলিশ সূত্রে জানা গেছে, শুক্রবার জুমার নামাজের পূর্বে মসজিদে সভাপতি ও সম্পাদক কর্তৃক সকল মুসল্লিদের আলোচনা সাপেক্ষে পবিত্র ঈদুল আযহার নামাজের সময় শনিবার সকাল সাড়ে ৮টায় নির্ধারণ করা হয়েছিল।পরবর্তীতে ঈদের জামাত শুরু হয় সকাল ৮টা ৪৫ মিনিটে। জামাত শেষ হওয়ার পর ফিরোজ কিবরিয়া ৯টার দিকে মসজিদে প্রবেশ করে ইমামকে বলে সকল জায়গায় জামাত শুরু হয় ৯টায় আপনি কেন জামাত করলেন পৌনে ৯টায় করলেন? এ নিয়ে কথা কাটাকাটির এক পর্যায়ে বিএনপি নেতা ফিরোজ কিবরিয়া মসজিদের মিম্বারের সামনে ইমামকে মারধর করেন।ভুক্তভোগী মসজিদের ইমাম মো. নুর হোসেন যুগান্তরকে বলেন, নির্দিষ্ট সময়ে ফিরোজ কিবরিয়া মসজিদে আসতে না পারায় ঈদের নামাজ জামাতের সহিত আদায় করতে পারেননি।এদিকে এ ঘটনার প্রতিবাদে দুলারহাট বাজারের সদর রোডে রোববার বিকালে দুলারহাট থানা কওমী মাদ্রাসা ছাত্র কর্তৃক প্রতিবাদ মিছিল ও মানববন্ধন করে।
এ ব্যপারে বিএনপি নেতা ফিরোজ কিবরিয়া যুগান্তরকে বলেন, ইমামের সঙ্গে বাকবিতণ্ডা হয়েছে তবে কোনো মারধরের ঘটনা ঘটেনি।দুলারহাট থানার অফিসার ইনচার্জ মো. ইকবাল হোসেন বলেন, ইমামকে মারধরের ঘটনার অভিযোগে নুরাবাদ ইউনিয়ন বিএনপির সভাপতি ফিরোজ কিবরিয়াকে আটক করা হয়েছে। মামলা প্রক্রিয়াধীন।",20/9/2020,country-news
"চরফ্যাশনে বাড়িতে হামলা-লুটপাট, জনতার হাতে ২ পুলিশ আটক","ভোলার চরফ্যাশন উপজেলার শশীভূষণ থানা পুলিশের বিরুদ্ধে বাসা বাড়িতে হামলা ভাংচুর ও লুটপাটের অভিযোগ উঠেছে। শুক্রবার সন্ধ্যায় চরকলমী ইউনিয়নের আনজুরহাট বাজারের পুরাতন গলিতে আমিনুল ইসলাম তুহিন হাওলাদারের বাসাবাড়িতে এই হামলা ও লুটপাটের ঘটনা ঘটে।



হামলা ও লুটপাটের সময় গৃহকর্ত্রী সাহারা বেগমের ডাক-চিৎকারে বাজারের শতাধিক লোক ওই বাসাটি ঘিরে ফেলে এবং হামালাকারীদের মধ্যে দুই পুলিশ সদস্যসহ ৩ জনকে আটক করেন। সংবাদ পেয়ে সন্ধ্যার পর শশীভূষণ থানার ওসি রফিকুল ইসলামের নেতৃত্বে পুলিশ সদস্যরা জনতার হাতে আটক ৩ জনকে থানায় নিয়ে আসেন।এ ঘটনায় গৃহকর্ত্রী সাহারা বেগম বাদী হয়ে ৩ জনকে আসামি করে শশীভূষণ থানায় লিখিত অভিযোগ দায়ের করেন। সহকারী পুলিশ সুপার (চরফ্যাশন সার্কেল) শেখ সাব্বির হোসেন ঘটনাস্থল পরিদর্শন করেছেন।বাসার মালিক তুহিন হাওলাদার জানান, ঘটনার সময় তিনি বাসায় ছিলেন না। বাসায় তার স্ত্রী ও ছোট মেয়ে ছিলেন। স্ত্রী সাহারা রোজা ছিলেন। সন্ধ্যায় ইফতারের প্রস্তুতি নিচ্ছিলেন। এ সময় তার বাসার দরজা নক করার শব্দ পেয়ে স্ত্রী সাহারা ঘরের দরজা খুলে দিলে অপরিচিত ৭-৮ জন লোক ঘরে ঢুকে ঘরের আসবাবপত্র, আলমারি, শোকেস ভাংচুর ও লুটপাট শুরু করেন। স্ত্রী আতংকিত হয়ে পড়েন এবং হামলাকারীদেরকে বাধা সৃষ্টি করে তিনি ব্যর্থ হন।পরে তিনি ঘরের পিছনের দরজা দিয়ে বের হয়ে ডাক-চিৎকার দেন। তার ডাক-চিৎকার শুনে বাজারের শতাধিক লোক বাসাটি ঘিরে ফেলেন।এ সময় বিপদ আঁচ করতে পেরে হামলাকারীরা পালিয়ে যাওয়ার চেষ্টা করেন। কয়েকজন পালিয়ে গেলেও স্থানীয় জনগণ ৩ হামলাকারীকে আটক করে রাখেন।পরে থানায় খরব দিলে শশীভূষণ থানার ওসি রফিকুল ইসলাম সঙ্গীয় ফোর্সসহ ঘটনাস্থলে আসেন।তিনি জানান, পুলিশ আসার পর আমরা জানতে পারি আটক ৩ জনের মধ্যে ১ জন শশীভূষণ থানায় কর্মরত এএসআই ফেরদাউস আরেকজন একই থানায় কর্মরত কনস্টেবল সোহেল। তৃতীয় ব্যক্তি হচ্ছেন রসুলপুর ইউনিয়নের বখাটে যুবক লিমন। হামলাকারীরা পালিয়ে যাওয়ার সময় নগদ টাকা ও স্বর্ণ-অলংকার লুট করে নিয়ে যায়।অভিযোগ প্রসঙ্গে শশীভূষণ থানার ওসি রফিকুল ইসলাম জানান, ঘটনাস্থলে আটক ২ পুলিশ সদস্য মাদক অভিযানে আনজুরহাট এলাকায় যান। সেখানে গেলে রসুলপুর ইউনিয়নের পূর্ব পরিচিত যুবক লিমনের সঙ্গে তাদের দেখা হয়। লিমনের নিমন্ত্রণে পুলিশ সদস্যরা চা খাওয়ার জন্য ওই বাসায় যান। কিন্তু যুবক লিমনের সঙ্গে ওই বাসার কলেজ পড়ুয়া মেয়ের প্রেম গঠিত বিষয় ছিল ওই সূত্র ধরেই তারা ওই বাসায় যান। যাকে কেন্দ্র করে অনাকাঙ্ক্ষিত ঘটনা ঘটেছে।বিষয়টি আমি ঊর্ধ্বতন কর্তৃপক্ষকে অবহিত করেছি। গৃহকর্ত্রীর দায়ের করা অভিযোগটি খতিয়ে দেখা হচ্ছে বলে ওসি জানান।",20/9/2020,country-news
"নদীতে ইলিশ সংকট, জেলেদের ঈদ আনন্দ ম্লান","ভরা মৌসুমেও চরফ্যাশনের মেঘনা-তেঁতুলিয়া নদীতে সারাদিন জাল বেয়েও কাঙ্ক্ষিত পরিমাণ ইলিশ পাচ্ছেন না জেলেরা। পরিবার-পরিজন নিয়ে চরম অনিশ্চয়তার মধ্যে দিন কাটাচ্ছেন তারা। এতে ঈদ আনন্দ ম্লান হয়ে গেছে তাদের।



প্রতিদিন জাল, নৌকা ও ট্রলারসহ মাছ ধরার সরঞ্জাম নিয়ে নদীতে নামলেও তাদের ফিরে আসতে হচ্ছে খালি হাতে। যেটুকু মাছ পাচ্ছেন তা দিয়ে খরচ ওঠে না তাদের। এতে অনেকের মাছ ধরার আগ্রহও কমে গেছে। কেউ কেউ আবার ঋণের বোঝা নিয়ে কষ্টে দিন কাটাচ্ছেন।চরফ্যাশন উপজেলার উপকূলের মেঘনা তীরবর্তী ঢালচর, চরকুকরিমুকরি, পাতিলা, ভাসানচর, বেতুয়, ঘোষেরহাট, সামরাজ সুলিজ, মেঘভাষান, বকশি, কুকরি ঠোডা, খাজুরগাছিয়াসহ বিভিন্ন মৎস্য ঘাট ঘুরে এসব তথ্য পাওয়া যায়।জানা যায়, সামুদ্রিক মৎস্য সম্পদ সুরক্ষায় গত ২০ মে থেকে ২২ জুলাই পর্যন্ত ৬৫ দিনের জন্য সাগরে মাছ ধরা নিষিদ্ধ করে সরকার। টানা ৬৫ ইলিশ শিকার বন্ধ থাকার পর ২৩ জুলাই নদীতে ইলিশ শিকারে নেমেছিলেন চরফ্যাশনের জেলেরা। কিন্তু ইলিশের দেখা মিলছে না জেলেদের জালে। এতে হতাশ হয়ে পড়েছেন জেলেরা।ঢালচর ও চরকুকরিমুকরি এলাকার জেলে সালাউদ্দিন, আ. হক, ইব্রাহিম, রমিজ, খালেক ও তাহের বলেন, নদীতে জাল বেয়ে তেলের খরচ উঠছে না। আগে এমন সময় নদীতে ঝাঁকে ঝাঁকে ইলিশ ধরা পড়তো। দুই মাস নদীতে মাছ শিকার বন্ধ থাকায় মনে করেছি অনেক ইলিশ ধরা পড়বে কিন্তু নদীতে ইলিশ নেই। ভরা মৌসুমে ইলিশ না থাকায় পরিবার নিয়ে কষ্টে দিন কাটাতে হচ্ছে।জেলে নরুল ইসলাম বলেন, এনজিও থেকে ৩০ হাজার টাকা ঋণ নিয়ে নৌকা মেরামত করে নদীতে নেমেছি কিন্তু মাছ পাওয়া যাচ্ছে না। ছেলে-মেয়েদের ঈদের জামা-কাপড় কিনে দিতে পারিনি। একই কথা জানান মনির ও ইব্রাহিম।এদিকে নদীতে ইলিশ সংকট থাকায় মাছের আড়তগুলো জমে ওঠেনি। সামান্য কিছু মাছের কেনাবেচা হলেও তাতে সন্তুষ্ট নন আড়ৎদাররা।চরফ্যাশনের চরমাদ্রাজ ইউনিয়নের সামরাজ ঘাটের আড়ৎদার আজিজ মেম্বার জানান, নদীতে ইলিশ নেই, তাই জেলেরাও কষ্টে আছে, আমরাও লোকসানের মুখে রয়েছি। সামনে ঈদ সবার আশা ছিল অন্তত ইলিশ বিক্রির টাকায় পরিবার-পরিজন নিয়ে ভালোভাবে ঈদ করবেন কিন্তু মাছ সংকটের কারণে সবার মুখ মলিন হয়ে গেছে।আড়তদার মহিবুল্লাহ বলেন, আগে এ ঘাটে দিনে দৈনিক ২০-৩০ লাখ টাকার ইলিশ কেনাবেচা হতো কিন্তু এখন হচ্ছে মাত্র ৫-৬ লাখ টাকার। জেলেদের দাদন দিয়ে আমরাও ভালো নেই।এ ব্যাপারে চরফ্যাশন উপজেলা প্রশাসনের সিনিয়র মৎস্য কর্মকর্তা মারুফ হোসেন মিনার বলেন, এ মুহূর্তে নদীতে ইলিশের সংকট রয়েছে। এ বছর জলবায়ু পরিবর্তনের প্রভাবে ইলিশের মৌসুম কিছুটা বিলম্বে আসছে, আগস্ট মাসের মাঝামাঝি সময় কাঙ্ক্ষিত ইলিশের দেখা মিলবে। আর ১দিন পরই ঈদুল আযহা। মেঘনার পাড়ে এসব জেলে পরিবারগুলোতে ঈদের আনন্দ তো দূরের কথা দুই বেলা দুমুঠো খাবার জোগাড়ের দুশ্চিন্তায় পড়ছেন জেলেরা।",20/9/2020,country-news
চরফ্যাশনে ঝড়ে একই পরিবারের ৩ জনের মৃত্যু,"ভোলার চরফ্যাশনে মঙ্গলবার গভীর রাতে ঝড়ে ঘর চাপা পড়ে একই পরিবারের মা ও ২ ছেলেসহ ৩ জনের মৃত্যু হয়েছে। চরফ্যাশন উপজেলার চর মানিকা ইউনিয়নের চর কচ্ছপিয়া গ্রামে ৫নং ওয়ার্ডে এ ঘটনা ঘটে। নিহতরা হলেন- মৎস্যজীবী হানিফ পাটোয়ারির স্ত্রী মোসাম্মদ রিংকু বেগম (৩০) ও তার দুই ছেলে জোনায়েদ (৭) এবং তানজিদ (৪)।



দক্ষিণ আইচা থানার অফিসার ইনচার্জ হারুন অর রশিদ বলেন, ২ সন্তান নিয়ে রিংকু বেগম (৩০) ঘুমিয়ে পড়েন। এ সময় কচ্ছপিয়া এলাকায় আকস্মিক টর্নেডো ঝড়ে তাদের ঘরটি পড়ে যায়। এতে ঘুমন্ত অবস্থায় ঘর চাপা পড়ে ঘটনাস্থলেই মা-ছেলেসহ ৩ জনের মৃত্যু হয়। পুলিশ ঘটনাস্থল থেকে লাশ উদ্ধার করেছে। তিনি আরও বলেন, কিছুদিন পূর্বে নদী ভাঙার কারণে ঢালচর থেকে এসে চরমানিকা ইউনিয়নের চর কচ্ছপিয়া গ্রামে তারা নতুন ঘর নির্মাণ করেন। অসমাপ্ত ঘরের কাঠ মাথার উপরে পাটাতনে রাখা ছিল।ঝড় শক্তিশালী হওয়ায় উপরে রাখা কাঠের নিচে চাপা পড়ে পরিবারের তিন সদস্য। ঝড়ে আশপাশের বেশকিছু গাছ ভেঙে যায়। তাদের মৃত্যুর ঘটনায় থানায় একটি অপমৃত্যু মামলা হয়েছে। জোনায়েদ ও তানজিদ স্থানীয় মাদ্রাসায় পড়ালেখা করত। এদিকে ঘর চাপায় মা ও দুই ছেলের মৃত্যুর ঘটনায় পুরো এলাকায় শোকের ছায়া নেমে এসেছে।",20/9/2020,country-news
তজুমদ্দিনে করোনা পজিটিভ মাতৃহীন কিশোরীর দায়িত্ব নিলেন এমপি শাওন,"ভোলার তজুমদ্দিনে মা-হারা গৃহপরিচারিকা কিশোরীর করোনা পজিটিভ আক্রান্ত হওয়ার পর বাবা, ভাই,বোন কেউই তার পাশে থাকতে রাজি হয়নি। রোগীর অবস্থার অবনতি হওয়ায় অ্যাম্বুলেন্স ভাড়া করে চিকিৎসা ব্যয় বহনসহ যাবতীয় খরচের দায়িত্বভার গ্রহণ করলেন ভোলা-৩ আসনের এমপি নুরুন্নবী চৌধুরী শাওন।



তজুমদ্দিন উপজেলা স্বাস্থ্য কর্মকর্তা ডা. মো. কবির সোহেল জানান, উপজেলার চাঁদপুর ইউনিয়নের কাজীকান্দি গ্রামের মোস্তাফিজুর রহমানের মেয়ে শিরিনা আক্তার (১৯) বরিশালের একটি বাসায় গৃহপরিচারিকার কাজ করতেন। করোনার উপসর্গ নিয়ে শিরিনা তার বড়বোনকে নিয়ে ২৮ মে হাসপাতালে আসলে নমুনা সংগ্রহ করে পাঠানোর পর ৩১ মে পজিটিভ রিপোর্ট পাওয়া যায়। অবস্থার অবনতি হলে তাকে রেফার করা হয়।উপজেলা আ’লীগ সাংগঠনিক সম্পাদক অধ্যক্ষ হেলালউদ্দিন সুমন জানান, মা-হারা অসহায় গৃহপরিচারিকা কিশোরীর করোনা পজিটিভ শনাক্ত হওয়ার পর জন্মদাতা বাবাসহ পরিবারের কেউই তার পাশে থাকতে রাজি হয়নি। টাকার অভাবে বিনা চিকিৎসায় করুণ পরিস্থিতির শিকার ওই রোগীর অবস্থা দিন দিন অবনতি হওয়ায় আইসিইউ সাপোর্ট প্রয়োজনীয়তা দেখা দিয়েছে।তিনি জানান, এমন অবস্থায় ভোলা-৩ আসনের এমপি নুরুন্নবী চৌধুরী শাওন অ্যাম্বুলেন্স ভাড়া, চিকিৎসা ব্যয় বহনসহ যাবতীয় খরচের দায়িত্বভার গ্রহণ করে বরিশাল প্রেরণের ব্যবস্থা করেন। শিরিনা আক্তার বর্তমানে বরিশাল শেরেবাংলা মেডিকেল কলেজ হাসপাতালের করোনা ইউনিটে চিকিৎসাধীন আছে।",20/9/2020,country-news
খাদ্য নিরাপত্তার লক্ষ্যে কৃষিতে গুরুত্বারোপ করেছেন প্রধানমন্ত্রী: এমপি শাওন,"ভোলা-৩ আসনের এমপি নুরুন্নবী চৌধুরী শাওন বলেছেন, দেশের বর্তমান করোনা দুর্যোগ পরবর্তী খাদ্য নিরাপত্তা নিশ্চিতের লক্ষ্যে কৃষিতে গুরুত্বারোপ করেছেন প্রধানমন্ত্রী শেখ হাসিনা।



তার নির্দেশে তজুমদ্দিন ও লালমোহনের কোনো জমি যাতে অনাবাদি না থাকে সেই লক্ষ্যে কৃষকদের হাতে উন্নত জাতের বীজ ও সার তুলে দিচ্ছি আমরা।শুক্রবার সকালে তজুমদ্দিনের চাঁদপুরে প্রান্তিক কৃষকদের মাঝে কৃষিপণ্য বিতরণের উদ্বোধনকালে এ সব কথা বলেন তিনি।এমপি শাওন বলেন, কৃষিবান্ধব প্রধানমন্ত্রী শেখ হাসিনা কৃষকদের সুবিধার্থে ভর্তুকি দিয়ে বিভিন্ন কৃষিপণ্যসহ যন্ত্রপাতি দিয়ে যাচ্ছেন। এ সময় করোনা থেকে বাঁচতে সবাইকে প্রধানমন্ত্রীর ৩১ বিধি মেনে চলার জন্যও জানান তিনি।এ ছাড়াও সরকারের কৃষি সম্প্রসারণ অধিদফতরের কৃষি যন্ত্রপাতিতে উন্নয়ন সহায়তার আওতায় ভর্তুকিতে দুটি উপজেলায় দুটি কম্বাইন্ড হারভেস্টার বিতরণ এবং তজুমদ্দিনের ৩শ' কৃষকসহ দুই উপজেলার ১১শ' প্রান্তিক কৃষকের হাতে নিজস্ব অর্থায়নের মাধ্যমে উন্নত জাতের সবজি বীজ ও সার তুলে দেন এমপি শাওন।পরে লালমোহন উপজেলার ধলীগৌরনগর ইউনিয়নে নিজ অর্থায়নে ৫শ' হতদরিদ্রের মাঝে ইফতারসামগ্রীও বিতরণ করেন তিনি।",20/9/2020,country-news
তজুমদ্দিনে কর্মহীন নরসুন্দরদের খাবার দিলেন এমপি শাওন,"ভোলার তজুমদ্দিনে কর্মহীন হয়ে পড়া নরসুন্দরদের হাতে ত্রাণসামগ্রী তুলে দিয়েছেন ভোলা-৩ আসনের সংসদ সদস্য নুরুন্নবী চৌধুরী শাওন।



প্রধানমন্ত্রীর পক্ষ থেকে বৃহস্পতিবার বিকালে তজুমদ্দিন হোসনেয়ারা চৌধুরী মহিলা কলেজ প্রাঙ্গণে সনাতন ধর্মাবলম্বীর শতাধিক নরসুন্দরের মাঝে ত্রাণসামগ্রী তুলে দেন তিনি।এ সময় এমপি শাওন বলেন, দেশের সব ধর্ম-বর্ণ-গোত্রের মানুষের পাশে থাকেন বঙ্গবন্ধু কন্যা প্রধানমন্ত্রী শেখ হাসিনা। অসাম্প্রদায়িক চেতনার এ সরকারের সময়ে দেশের সব মানুষ সমান সুযোগ-সুবিধা পাচ্ছে। উঁচু নিচু, জাত-পাত নয়: বরং সবাইকে মর্যাদা দিচ্ছেন তিনি।তিনি বলেন, শেখ হাসিনার সরকারের সময়ে দেশের কোনো মানুষ না খেয়ে থাকবে না। করোনাভাইরাস মোকাবেলায় প্রধানমন্ত্রী কর্তৃক ঘোষিত ৩১ দফা নির্দেশনা মেনে চলুন, সবাই যার যার ঘরে অবস্থান করুন।এ সময় সামাজিক দূরত্ব বজায় রেখে উপজেলার সনাতন ধর্মাবলম্বীদের ১০০ শীল সম্প্রদায় পরিবারের হাতে ত্রাণসামগ্রী তুলে দেন নুরুন্নবী চৌধুরী শাওন।এর পরে দ্বীপবন্ধু নুরুন্নবী চৌধুরী মানবিক সহায়তা কেন্দ্রের পক্ষ থেকে উপজেলার দুস্থ ও কর্মহীনদের মাঝে খাদ্য সহায়তা তুলে দেন এমপি শাওন।এ সময় উপস্থিত ছিলেন উপজেলা চেয়ারম্যান মোশারফ হোসেন দুলাল, উপজেলা নির্বাহী অফিসার (ইউএনও) আশরাফুল ইসলাম, উপজেলা আওয়ামী লীগ সভাপতি ফখরুল আলম জাহাঙ্গীর, সাধারণ সম্পাদক ফজলুল হক দেওয়ান, ভাইস-চেয়ারম্যান মহিউদ্দিন পোদ্দার, ওসি এসএম জিয়াউল হক, হোসনেয়ারা চৌধুরী মহিলা কলেজ অধ্যক্ষ হেলাল উদ্দিন সুমন প্রমুখ।",20/9/2020,country-news
ভোলায় কুকুরের তাড়া খেয়ে লোকালয়ে আহত হরিণ,"ভোলার তজুমদ্দিন উপজেলার মধ্য মেঘনার চর জহিরউদ্দিনে কুকুরের তাড়া খেয়ে লোকালয়ে আশ্রয় নেয় একটি আহত হরিণ।



বৃহস্পতিবার আহত হরিণটিকে উদ্ধার করে চিকিৎসা দেন বন বিভাগের কর্মীরা। বন বিভাগের রেঞ্জ কর্মকর্তা মো. কামরুল ইসলাম জানান, বনে পানি সংকট দেখা দেয়ায় বন থেকে বের হয়ে আসা একটি হরিণ স্থানীয় এক ঝাঁক কুকুরের হামলার মুখে পড়ে। তাড়া খেয়ে এটি চরজহিরউদ্দিনের ৩ নং ওয়ার্ডের মো. কামাল হোসেনের বাড়িতে আশ্রয় নেয়। খবর পেয়ে বনের বিট কর্মকর্তা শাহে আলম ওই বাড়িতে গিয়ে হরিণটিকে উদ্ধার করেন। পরে চিকিৎসার ব্যবস্থা করেন। চিকিৎসার পর বিকালে এটি ফের বনে অবমুক্ত করা হয় বলে জানান রেঞ্জ কর্মকর্তা। এদিকে স্থানীয়রা জানান, প্রতিবছরের মতো এবারও এ মৌসুমে বনে মিঠা পানির সংকট দেখা দেয়। মিঠা পানির জন্যই হরিণ নদী সাঁতরে লোকালয়ে চলে আসে।",20/9/2020,country-news
ভোলা তজুমদ্দিনে অচ্যুতানন্দ ব্রহ্মচারীর তিরোধান উৎসবে লাখ ভক্তের পাদচারণা,"ব্যাপক উৎসাহ-উদ্দীপনার মধ্যদিয়ে ভোলার তজুমদ্দিনে শুরু হয়েছে প্রভুপাত শ্রী অচ্যুতানন্দ ব্রহ্মচারীর (অনিল বাবাজি) ২১তম তিরোধান উৎসব।



দক্ষিণাঞ্চলের সবচেয়ে বৃহৎ এ উৎসবকে কেন্দ্র করে মন্দির প্রাঙ্গণ এখন লাখো ভক্তের পাদচারণায় মুখরিত। পাঁচ শতাধিক স্বেচ্ছাসেবক মন্দিরে আগত ভক্তদের সেবায় দিন-রাত নিরলসভাবে কাজ করেছেন। ৬টি বিশাল গেট নির্মাণের পাশাপাশি ব্যাপক আলোকসজ্জায় সাজানো হয়ে মন্দির প্রাঙ্গণসহ পুরো চত্বর।মঙ্গলবার সন্ধ্যায় অধিবাসের মধ্যদিয়ে ৫ দিনব্যাপী এ উৎসবের শুরু হয় বলে আয়োজক কমিটি জানিয়েছে।আয়োজকরা জানিয়েছেন, উপজেলার চাঁদপুর ইউনিয়নের আড়ালিয়া ‘সমাধি মন্দিরে’ তিরোধান উৎসব উপলক্ষে ৪০ প্রহরব্যাপী মহানাম যজ্ঞানুষ্ঠান হবে। বিভিন্ন জেলার ৬টি কীর্তনীয় দল এ যজ্ঞানুষ্ঠান পরিবেশন করবে।বিগত বছরের ন্যায় এ বছরও ভক্তদের জন্য নান্দনিক দৃষ্টিনন্দন ‘বৃন্দাবন’ নির্মাণ করা হয়েছে। সেখানে সত্য, দাপর, কলি ও ত্রেতা’- এ চার যুগের নিদর্শনস্বরূপ শতাধিক বিগ্রহের মাধ্যমে তুলে ধরা হয়েছে। সেখানে ভক্তরা প্রার্থনা ও শ্রদ্ধা নিবেদন করতে পারবেন।এ ছাড়াও নির্মাণ করা হয়েছে মনোমুগ্ধকর কুণ্ডলী। বিগত বছরের মতো এ বছরও পুণ্যার্থীদের জন্য ফ্রি মেডিকেল ক্যাম্প ও চিকিৎসা সেবার ব্যবস্থা করেছেন, উপজেলার ঐতিহ্যবাহী সংগঠন কুঞ্জের হাট হিন্দু যুবসংঘ। পাশাপাশি এ সংগঠনটি পুরো অনুষ্ঠানটি স্থানীয় ডিশ চ্যানেলে প্রচার করে যাচ্ছে।মন্দির চত্বরের চারপাশে তৈরি পোশাক, ফার্নিচার, কসমেটিকস, নিত্যপণ্য এবং কুটির শিল্প ছাড়াও অসংখ্য খাবার দোকানের স্টল বসছে।সনাতন ধর্মাবলম্বীদের সবচেয়ে বৃহৎ এ উৎসবকে ঘিরে ইতিমধ্যে পুণ্যার্থীদের ঢল নামতে শুরু করেছে। দেশের বিভিন্ন জেলা ছাড়াও ভারতের বিভিন্ন প্রদেশ থেকেও হাজার হাজার ভক্ত এসে ভিড় জমাচ্ছেন মন্দির প্রাঙ্গণে। এর মধ্যে সহস্রাধিক ভক্তের আবাসিক ব্যবস্থা করা হয়েছে।মন্দির পরিচালনা কমিটির সদস্য রুপন সাধু বলেন, অনিল বাবাজির ২১তম তিরোধান উৎসবে সারা দেশের মধ্যে অন্যতম একটি বৃহৎ উৎসব এখানে হচ্ছে। প্রতি বছরের মতো এ বছরও দেশ ও দেশের বাইরের লাখো ভক্তের আগমন ঘটবে। ভক্তদের জন্য প্রতিদিন প্রসাদ বিতরণের ব্যবস্থা করা হয়েছে। মন্দির প্রাঙ্গণে নতুন করে আরও কিছু ভবন নির্মাণ ও প্রবেশ সড়কের রাস্তাটি সংস্কার করা প্রয়োজন বলেও মনে করেন তিনি। এ জন্য সবার সহযোগিতা চেয়েছেন তিনি।একযোগে সম্ভপুর মন্দিরেও অচ্যুতানন্দ ব্রহ্মচারীর ২১তম তিরোধান উৎসব অনুষ্ঠিত হচ্ছে। সেখানে নান্দনিক রূপে সাজানো হয়েছে মন্দির প্রাঙ্গণ।",20/9/2020,country-news
দৌলতখানে কলেজ ছাত্রের ওপর সন্ত্রাসী হামলা,"ভোলার দৌলতখানে শনিবার রাতে ওষুধ কিনে বাড়ি ফেরার পথে মো. নাঈম মাতাব্বর নামে এক কলেজ ছাত্রের ওপর দুর্বৃত্তরা হামলা চালিয়ে কুপিয়ে ও এলোপাতাড়ি পিটিয়ে গুরুতর জখম করেছে।




দুর্বৃত্তরা তার দুই মামা পারভেজ ও আল-আমিনকেও বেধড়ক পিটিয়ে আহত করে। ঘটনাটি ঘটেছে উপজেলার চরশুভী কওমী মাদরাসার কাছে শনিবার রাত ৮টার দিকে।
রাতেই স্থানীয়রা তাদেরকে উদ্ধার করে দৌলতখান হাসপাতালে ভর্তি করেছে।আহতদের মধ্যে নাঈম মাতাব্বরের অবস্থা আশঙ্কাজনক। 
নাঈম বোরহান উদ্দিন উপজেলার বড় মানিকা ইউনিয়নের ৫ নং ওয়ার্ডের আবদুল মান্নান মাতাব্বরের ছেলে ও একই ইউনিয়নের ছাত্রলীগের সাংগঠনিক সম্পাদক এবং বাংলাবাজার ফাতেমা খানম কলেজের দ্বাদশ শ্রেণীর ছাত্র (এইচএসসি পরীক্ষার্থী)।  দৌলতখান থানার ওসি জানান, এ ঘটনায় থানায় মামলা দায়ের হয়েছে।আইন অনুযায়ী ব্যাবস্থা নেয়া হবে।",20/9/2020,country-news
ভোলায় ব্যবসায়ীর ঘরে মিলল ৩৮ বস্তা সরকারি চাল,"ভোলার দৌলতখান উপজেলার চর খলিফা এলাকায় মো. জুয়েল নামে এক ব্যবসায়ীর ঘর থেকে ৩৮ বস্তা সরকারি চাল উদ্ধার করা হয়েছে।



পুলিশ ও উপজেলার নির্বাহী অফিসার অভিযান চালিয়ে তার ঘর থেকে ৩৩ বস্তা ও তার দোকান থেকে ৫ বস্তাসহ মোট ৩৮ বস্তা সরকারি খোলাবাজারে বিক্রির ওএমএসের ১০ টাকা কেজি দরের চাল উদ্ধার করে।এ সময় ব্যবসায়ী মো. জুয়েলকে আটক ও তার ভাই তাহসিনকে জিজ্ঞাসাবাদের জন্য হেফাজতে নেয় পুলিশ।মঙ্গলবার দুপুরে ভোলার দৌলতখান উপজেলার চর খলিফা ইউনিয়নের দলিলউদ্দিন খায়েরহাট এলাকায় এ ঘটনা ঘটে।দৌলতখান থানার ওসি মো. বজলর রহমান বলেন, গোপন সংবাদের ভিত্তিতে উপজেলার নির্বাহী অফিসার জীতেন্দ্র কুমার নাথসহ অভিযান পরিচালনা করি। এসময় চর খলিফা ৩নং ওয়ার্ডের দলিলউদ্দিন খায়েরহাট এলাকার মিঝি বাড়িতে মো. জুয়েল নামে এক ব্যবসায়ীর ঘর থেকে ৩৩ বস্তা ও তার ব্যবসা প্রতিষ্ঠান থেকে আরও ৫ বস্তা সরকারি খোলাবাজারের ১০ টাকা কেজি দামের ওএমএসের চাল উদ্ধার করা হয়।এসময় ওই চাল ব্যবসায়ী জুয়েলকে আটক ও তার ভাইকে এই ব্যবসার সঙ্গে জরিত থাকার সন্দেহে জিজ্ঞাসাবাদের জন্য হেফাজতে নেয়া হয়েছে।তিনি আরও জানান, জুয়েলের ঘর ও দোকান থেকে জব্দকৃত চাল মেহেদী হাসান নামের এক ওএমএসের ডিলারের থেকে কিনেছেন বলে প্রাথমিক পর্যায়ে জুয়েল জানিয়েছে। জিজ্ঞাসাবাদ চলছে। জিজ্ঞাসাবাদ শেষে পুরো ঘটনা জানা যাবে।দৌলতখান উপজেলা নির্বাহী কর্মকর্তা জীতেন্দ্র কুমার নাথ বলেন, সরকারি ৩৮ বস্তা চালসহ দুজনকে আটক করা হয়েছে। আটককৃত ও জড়িতদের বিরুদ্ধে আইনানুগ ব্যবস্থা নেয়া হবে।",20/9/2020,country-news
ভোলায় আইসোলেশনে থাকা যুবকের দেহে করোনাভাইরাস নেই,"ভোলার দৌলতখান উপজেলা স্বাস্থ্য কমপ্লেক্সে আইসোলেশনে চিকিৎসাধীন যুবকের শরীরে করোনাভাইরাস পাওয়া যায়নি।



শুক্রবার ভোলার সিভিল সার্জন ডা. রতন কুমার ঢালি বিষয়টি নিশ্চিত করেছেন।তিনি জানান, জ্বর ও সর্দিসহ ৫ দিন আগে ওই যুবককে আইসোলেশনে ভর্তি করা হয়। এরপর তার নমুনা ঢাকায় পাঠানো হয়। পরীক্ষা শেষে শুক্রবার আইইডিসিআর থেকে কোভিড-১৯ এর অস্তিত্ব পাওয়া যায়নি বলে নিশ্চিত করেছেন।অপরদিকে নতুন করে ১৪ বিদেশ ফেরতকে চিহ্নিত করে হোম কোয়ারেন্টিনে রাখা হয়েছে। জেলায় হোম কোয়ারেন্টিনে রয়েছেন ২৪০ জন। অবমুক্ত হয়েছেন ১৪৯ জন।",20/9/2020,country-news
দৌলতখানে কলেজছাত্র আইসোলেশনে,"করোনাভাইরাসের লক্ষণ দেখা দেয়ায় এক কলেজছাত্রকে ভোলার দৌলতখান উপজেলার আইসোলেশন ইউনিটে ভর্তি করা হয়েছে।



একই সঙ্গে ওই পরিবারের চার সদস্যকে পরবর্তী সিদ্ধান্ত না দেয়া পর্যন্ত হোম কোয়ারেন্টিনে থাকার নির্দেশ দেয়া হয়েছে।আইসোলেশনে ভর্তি ওই ছাত্র দৌলতখান পৌর ৭নং ওয়ার্ডের মাস্টারপাড়া এলাকার বাসিন্দা।বুধবার উপজেলা নির্বাহী অফিসার জিতেন্দ্র কুমার নাথ জানান, ওই পরিবারের চার সদস্যকে পরবর্তী সিদ্ধান্ত না দেয়া পর্যন্ত হোম কোয়ারেন্টিনে থাকার নির্দেশ দেয়া হয়েছে।এ ছাড়া আইসোলেশনের থাকা ওই ছাত্রের বন্ধুকেও হোম কোয়ারেন্টিনে থাকার নির্দেশ দেয়া হয়েছে।
ওই কলেজছাত্রের পরিবারের ধারণা, ঢাকা থেকে আসা এক বন্ধুর সঙ্গে মেঘনাপাড়ে বেড়াতে গিয়ে ছেলেটি অসুস্থ হয়।দৌলতখান উপজেলা স্বাস্থ্য কর্মকর্তা মো. আনিসুর রহমান জানান, করোনা সন্দেহে আইসোলেশনে রাখা ওই ছাত্রের নমুনা সংগ্রহ করে আইইডিসিআরে পাঠানো হয়েছে। রিপোর্ট এলে পরবর্তী ব্যবস্থা নেয়া হবে।এদিকে এ সংবাদ দ্রুত উপজেলাময় ছড়িয়ে পড়লে জনমনে আতঙ্কের সৃষ্টি হয়।",20/9/2020,country-news
এক মাস পর ভোলার কলেজছাত্রী লাইজুর লাশ উত্তোলন,"ভোলার দৌলতখান উপজেলায় আদালতের নির্দেশে এক মাস পর দৌলতখান মহিলা কলেজের দ্বাদশ শ্রেণির শিক্ষার্থী গৃহবধূ লাইজু আক্তারের লাশ উত্তোলন করেছে প্রশাসন।



লাইজু আক্তারকে পরিকল্পিতভাবে হত্যা করা হয়েছে মর্মে তার ভাই আদালতে অভিযোগ দাখিল করলে আদালত ময়নাতদন্তের জন্য লাশ উত্তোলনের নির্দেশ দেন।সোমবার বেলা সাড়ে ১১টার দিকে ভোলার অতিরিক্ত পুলিশ সুপার (সদর সার্কেল) মো. মহসিন ফারুকের নেতৃত্বে দৌলতখান থানা পুলিশ উপজেলার চরপাতা ইউনিয়নের ৯নং ওয়ার্ডের পারিবারিক কবরস্থান থেকে ওই কলেজছাত্রীর লাশ উত্তোলন করে।অতিরিক্ত পুলিশ সুপার (সদর সার্কেল) মো. মহসিন ফারুক জানান, আদালতের আদেশে ময়নাতদন্তের জন্য এ লাশ উত্তোলন করা হয়েছে।প্রসঙ্গত, গত ২ জানুয়ারি রাতে দৌলতখান মহিলা কলেজের দ্বাদশ শ্রেণির শিক্ষার্থী ও উপজেলার চরপাতা এলাকার মো. মোশারেফ হোসেন ওরফে মসু সিকদারের মেয়ে লাইজু আক্তারকে হত্যা করে ঘরে রেখে সবাই পালিয়ে যায় তার শ্বশুরবাড়ির লোকজন। পরে পুলিশ লাইজুর শ্বশুরবাড়ি সদর উপজেলার ধনিয়া ইউনিয়নের ২নং ওয়ার্ডের তুলাতলি গ্রাম থেকে তার লাশ উদ্ধার করে।এ ঘটনায় লাইজুর বড় ভাই ইসমাইল সিকদার বাদী হয়ে লাইজুর স্বামী তানজিলসহ সাতজনকে আসামি করে ভোলা সদর থানায় একটি হত্যা মামলা দায়ের করেন। কিন্তু পলাতক থাকায় এখনও কাউকে গ্রেফতার করতে পারেনি পুলিশ।",20/9/2020,country-news
ভোলায় অন্যের পরীক্ষা দিতে আসা ১০ শিক্ষার্থীসহ মাদ্রাসার সুপার কারাগারে,"ভোলার দৌলতখান উপজেলায় প্রক্সি (অন্যের পরীক্ষা) দিতে আসা ১০ শিক্ষার্থীসহ মাদ্রাসার সুপারকে আটক করেছে জেলা প্রশাসন।



মঙ্গলবার দুপুরে উপজেলার সরকারি আবি আবদুল্লাহ কলেজের এসএসসি কেন্দ্র থেকে তাদের আটক করা হয়।পরে ভ্রাম্যমাণ আদালতের মাধ্যমে আটককৃতদের মধ্যে জয়নগর বালিকা দাখিল মাদ্রাসার সুপার মো. জাকির হোসেনকে দুই বছর ও একই প্রতিষ্ঠানের শিক্ষার্থী লিজা আক্তারকে এক বছরের জেল প্রদান করা হয়। বাকিদের বয়স কম হওয়ায় তাদের নিয়মিত মামলা করে আদালতে সোপর্দ করা হয়।জানা গেছে, ওই কেন্দ্রে লিজা আক্তার (আঁখি বেগম নামে), নিয়ানা আক্তার (ফাতেমা বেগম নামে), রাবেয়া সুলতানা (উম্মেহাবিবা নামে), ময়না আক্তার (সুমাইয়া আক্তার নামে), হামিদা বেগম (আসমা বেগম নামে), নাজমুন নাহার (শিলা আক্তার নামে), মোহাম্মদ জয়ের মেয়ে বিবি খাদিজা (খাদিজা বেগম নামে), রুমা বেগম (নূপুর বেগম নামে), ইমা আক্তার (বিবি হাজেরা নামে), ফারজানা আক্তার (সাদিয়া আক্তার নামে) পরীক্ষা দেয়।তারা সবাই দৌলতখান উপজেলার জয়নগর বালিকা দাখিল মাদ্রসার দশম শ্রেণির শিক্ষার্থী। তারা একই প্রতিষ্ঠানের অন্য পরীক্ষার্থীদের রেজিস্ট্রেশন কার্ডে নিজেদের ছবি লাগিয়ে পরীক্ষা দিতে এসেছে।ভোলা জেলা প্রশাসনের নির্বাহী ম্যাজিস্ট্রেট সাইফুল ইসলাম জানান, মঙ্গলবার দৌলতখানের সরকারি আবি আবদুল্লাহ কলেজ কেন্দ্রে দাখিল হাদিস বিষয়ের পরীক্ষা চলাকালীন অতিরিক্ত জেলা প্রশাসক (সার্বিক) মো. আতাহার মিয়া, অতিরিক্তি জেলা প্রশাসক (শিক্ষা আইসিটি) ও নির্বাহী ম্যাজিস্ট্রেট রেজওয়ানা চৌধুরীসহ জেলা প্রশাসনের একটি টিম অভিযান চালায়।এ সময় ওই কেন্দ্র থেকে ১০ জন ভুয়া পরীক্ষার্থী আটক করা হয়। এ ছাড়াও এ কাজের সঙ্গে জড়িত থাকায় ওই মাদ্রাসার সুপার মো. জাকির হোসেনকেও আটক করা হয় বলে তিনি জানান।",20/9/2020,country-news
বোরহানউদ্দিনে ইটভাটায় মাটি কেটে নেয়ায় খালের গর্ভে সড়ক,"ইটভাটার মালিক খাল বাঁধ দিয়ে মাটি নেওয়ার ফলে খাল পাড়ের দুইটি সড়ক খালের গর্ভে চলে গেছে। এতে বোরহানউদ্দিন উপজেলার টবগী ও হাসাননগর ইউনিয়নের চার নম্বর ওয়ার্ডের প্রায় তিন হাজার মানুষ যাতায়াতে চরম ভোগান্তিতে পড়েছে। গত ১৮ মে দৈনিক যুগান্তরের অনলাইন সংস্করণে “খালে বাঁধ দিয়ে মাটি কেটে নিয়ে যাওয়া হচ্ছে ইটভাটায়” শীর্ষক শিরোনামের সংবাদে এই আশঙ্কা করেছিলেন এলাকাবাসী।



এছাড়া খালের দুই পাশের ঘরবাড়ি, দোকানপাট ও গাছপালা ভেঙ্গে পড়ছে। মাটির সড়ক ভেঙে যাওয়ায় কোনো পরিবহন চলাচল করতে পারছে না। বড় ধরনের ঝড়-জলোচ্ছ্বাস দেখা দিলে শতাব্দী প্রাচীন স্থানীয় হাকিমুদ্দিন বাজারটিও হুমকির মুখে পড়বে বলে স্থানীয়রা আশঙ্কা করছেন। এছাড়া হাকিমুদ্দিন ফাজিল মাদ্রাসা, হাকিমুদ্দিন আদর্শ সরকারি প্রাথমিক বিদ্যালয়, পশ্চিম হাসাননগর সরকারি প্রাথমিক বিদ্যালয় একদিকে ভাঙনের ঝুঁকিতে থাকবে অপরদিকে করোনা মহামারী শেষ হলে শিক্ষার্থীদের চলাচলে ভোগান্তির শেষ থাকবে না। কারণ বাজারের পাশেই মেঘনা নদী। সংযোগ সড়কের পাশ ভেঙে পড়ছে। বোরহানউদ্দিন উপজেলার টবগী ইউনিয়নের সীমান্তে মেঘনা নদী শুরু হয়ে হাসাননগর ও টবগী ইউনিয়নের মধ্যে হাকিমুদ্দিন বাজারের পাশ দিয়ে বয়ে গেছে বেতুয়া খাল। চওড়া ওই খালটির এক অংশ খাসমহল বাজার সংলগ্ন বেড়িবাঁধ ও অপর অংশ মির্জাকালু মাছ ঘাট হয়ে পুনরায় মেঘনায় মিশেছে। প্রবাহমান ওই খালটি ইটভাটার মালিক জসিমউদ্দিন হাওলাদারকে ইজারা দেন প্রশাসন। ভাটার মালিক দুইপাশে বাঁধ দিয়ে খাল কেটে ৩৫-৪০ ফুট গভীর করে মাটি কেটে নেন। খালের কোনো ঢাল না রাখায় মাটি নেয়ার এক মাস পর থেকে প্রতিদিন পাড়ের সড়ক ভেঙ্গে লোকালয়ের দিকে চওড়া হচ্ছে।

বোরহানউদ্দিন উপজেলা (ভারপ্রাপ্ত) নির্বাহী কর্মকর্তা (ইউএনও) বশির গাজী জানান, দখলমুক্ত রাখতে মাছ চাষের জন্য জসিমউদ্দিন হাওলাদারকে ডিসিআর কেটে এক বছরের জন্য ইজারা (খাস কালেকশন)দেয়া হয়েছে। জেলা পরিবেশ অধিদফতরের উপ-পরিচালক আব্দুল মালেক জানান, জলাধার আইনে খালে বাঁধ দেয়া যায়না। কী কারণে খাল কাটা হচ্ছে তা স্থানীয় প্রশাসন ভালো বলতে পারবেন।ভোলা জেলার অতিরিক্ত জেলা প্রশাসক (রাজস্ব) মামুন আল ফারুক বলেন, প্রবাহমান খাল কখনই বন্দোবস্তো বা ইজারার(খাস কালেকশন)উপযুক্ত না। তবে বদ্ধজলাশয় হলে বার্ষিক ডিসিআর কেটে মাছচাষের জন্য ইজারা দেয়া যেতে পারে। কিন্তু খনন করে মাটি নেয়া যাবে না। জানা যায়, তেতুলিয়া নদী থেকে উঠে আসা বেতুয়া খালটি ভোলার ছয়টি উপজেলার মধ্য দিয়ে বয়ে গিয়ে চরফ্যাশন সংলগ্ন মেঘনা নদীতে মিশেছে। ভাঙনের কারণে অনেকাংশ মেঘনা নদীতে বিলীন হয়েছে। যে কটি অংশ আছে তার একটি বোরহানউদ্দিন উপজেলার হাকিমুদ্দিন বাজারের পাশ দিয়ে বয়ে যাওয়া খাল। উত্তর-দক্ষিণ বরাবর হাসাননগনর ও টবগী ইউনিয়নের মধ্য দিয়ে বয়ে গেছে। যার দৈর্ঘ্য প্রায় সাড়ে তিন কিলোমিটার।

স্থানীয়রা জানান, স্থানীয় এসএনএস নামক ইটভাটার মালিক জসিমউদ্দিন হাওলাদারের লোকজন গত মে মাসে বেতুয়া খালের দুই স্থানে আড়াআড়ি বাঁধ দিয়ে মাটি কেটে নেয়। দুইটি ভেকু মেশিন (খননযন্ত্র) দিয়ে দ্রুত মাটি কেটে ভাটায় নেয়। কিছু মাটি সড়ক ভেঙে যাবার কারণে খালের একপাশে স্তুপ করে রেখেছেন। এ খনন কাজ পরিচালনা করেন মো. কামাল হোসেন। এলাকাবাসী প্রতিবাদ করলে কামাল প্রতিবেশীদের ঘর ভেঙে দেয়ার হুমকি দেন। পরে তারা চুপ হয়ে যান।ঘূর্ণিঝড় আম্ফানে জোয়ারের পানি বাড়লে খালের দুই তীরে ভাঙন শুরু হয়। সেই থেকে ভাঙন ক্রমশ দীর্ঘ হচ্ছে। সরজমিনে দেখা যায়, এতে দুই পাড়ের বাসিন্দাদের ঘরবাড়ি, দোকনপাট ও সড়ক ভেঙে পড়েছে। হাসানগর ইউনিয়নের চার নাম্বার ওয়ার্ডের বাসিন্দা মো. শফিক, মো. রফিক, ইব্রাহিম, আবুল কাশেম, আহসানউল্যাহ জানান, খালপাড়ের ওই সড়ক দিয়ে হাকিমুদ্দিন, খাসমহল, মাছঘাটে অটো, অটোরিক্সা, সাইকেল ও মোটরসাইকেল চলাচল করত। এখন তো রাস্তাই নেই। স্থানীয়রা আরও জানান, ভাটার সময় উত্তর দক্ষিণে কয়েকটি সাঁকো বানিয়ে তারা কোনো রকম চলাচল করেন। কিন্তু জোয়ারের সময় তা সম্ভব হয় না। টবগী চার নম্বর ওয়ার্ডের শফিকুল ইসলাম, রফিকুল ইসলাম, মনির হোসেন, পিয়ারা বেগম, জাকির মাস্টারসহ অনেকে জানান, ঘর থেকে বেরোনোর পথ ভেঙে যাওয়ার কারণে ঘরপ্রতি ১ হাজার ৫০০ টাকা করে ভেকুর মালিককে দিয়ে রাস্তা কোনো রকম মেরামত করিয়ে চলাচল করছেন। এলাকাবাসী জানান, খালের মাঝে আড়াআড়ি বাঁধ দেওয়ার কারণে আশপাশে প্রায় ৩ শতাধিক পরিবার বর্ষায় পানিবন্দী হয়ে পড়েছে। ফসলি খেতে জলাবদ্ধতা দেখা দিয়েছে। এ ছাড়া খালপাড়ের হাকিমুদ্দিন-খাশমহল বাজার ঝুঁকিতে আছে। টবগী ৪ নাম্বর ওয়ার্ডের ইউপি সদস্য নুরুল আমিন বলেন, খালের তীরের কুলসুম বেগম, মোজাম্মেল হক, জামাল হোসেনসহ ৪৫ টি পরিবার খালের তীরে ভাঙনের মুখে পড়েছেন। তার কারণে প্রায় দেড় লাখ টাকা খরচ করে তীর বাঁধিয়েছেন। তারপরেও ভাঙন অব্যাহত আছে।হাসাননগর ইউনিয়নের ৪ নম্বর ইউপি সদস্য মো. ফিরোজ বলেন, ইউএনওর ইটভাটার মালিককে খাল কেটে মাটি নেওয়ার অনুমতি দেওয়া উচিত হয়নি। এতে ১০-১২টি পরিবার, দোকানপাট ও সড়কের ব্যাপক ক্ষতি হয়েছে। ঝড়-বৃষ্টির কারণে তারা চুপ আছেন। বর্ষা কমলে তারা আন্দোলনে নামবেন। হাসাননগর ইউনিয়নের চেয়ারম্যান মানিক হাওলাদার বলেন, খাল কেটে মাটি ইটভাটায় নেয়া হচ্ছে। নিষেধ করলেও শোনেনি। তাদের নাকি উপজেলা নির্বাহী কর্মকর্তা (ইউএনও) মাটি কাটার জন্য ইজারা দিয়েছেন। অথচ পরিষদ কিছু জানে না। একই ইউনিয়নের আওয়ামী লীগ সভাপতি সালাউদ্দিন কাঞ্চন বলেন, খালের দুই পাড়ের ক্ষতিগ্রস্থরা তার কাছে অভিযোগ নিয়ে এসেছে, তিনি ভাটার মালিককে সড়ক সংস্কার করে দিতে বলেছেন। টবগী ইউনিয়ন পরিষদের চেয়ারম্যান কামরুল আহসান চৌধুরী জানান, শুকনা মৌসুমে ওই সড়ক মেরামতের পরিকল্পনা ছিল। এখন আর মেরামতের অবস্থায় নেই। ইটভাটা চক্রকে বারবার নিষেধ সত্ত্বেও মাটি কেটে নিয়েছে। ভেকু ম্যানেজার কামাল হোসেন এলাকাবাসীকে হুমকি দেওয়ার কথা অস্বীকার করেন।ইটভাটার মালিক জসিমউদ্দিন হাওলাদার একবার ডিসিআর (খাস কালেকশন) নেয়ার কথা অস্বীকার করলেও পরবর্তীতে জানান, তিনি খালটি নিয়েছেন মাছ চাষের জন্য। কিন্তু মাছ ছাড়তে পারেননি। তবে তিনি সড়ক সংস্কার করে দেবেন।
# বোরহাউদ্দিনে খালে বাঁধ দিয়ে মাটি কেটে নেয়া হচ্ছে ইটভাটায়",20/9/2020,country-news
মুক্তিপণের জন্য সুমনকে ডেকে নিয়ে হত্যা করে বন্ধু মিঠু!,"ভোলার বোরহানউদ্দিন উপজেলার পক্ষিয়া ইউনিয়নের সুমন নামের এক কলেজছাত্রকে হত্যা করেছে একই এলাকার বন্ধু মিঠু। পরে তার লাশ দূরবর্তী স্থানে টেনে নিয়ে মাটি চাপা দিয়ে রাখে। মঙ্গলবার আদালতে ১৬৪ ধারায় দেয়া জবানবন্দিতে এ সব কথা জানায় মিঠু।



মামলার তদন্তকারী কর্মকর্তা বোরহানউদ্দিন থানার এসআই স্বপন কুমারের আদালতে মিঠুসহ অপর দুই আসামি মিঠুর ভাই রাশেদ ও রাজুকে হাজির করে। পরে মিঠু ১৬৪ ধারায় ওই স্বীকারোক্তিমূলক জবানবন্দি দেয় বলে বোরহানউদ্দিন থানার ওসি ম. এনামুল হক জানান।ওসি এনামুল হক জানান, প্রাথমিক জিজ্ঞাসাবাদে মিঠু সুমনকে মেরে তার সিমকার্ড ব্যবহার করে মুক্তিপণ আদায়ের কথা বলেছে। মিঠুর পরিকল্পনা ছিল সুমনের প্রবাসী বাবা, অন্য চাকরিজীবী দুই ভাইয়ের কাছ থেকে মোটা অংকের টাকা খসানো যাবে।পুলিশ সূত্রে আরও জানা যায়, মিঠু এর আগেও মাদকদ্রব্যসহ পুলিশের হাতে ধরা পড়ে। তার বিরুদ্ধে মামলা হয়।সুমন ওই এলাকার সৌদি আরব প্রবাসী মফিজুল ইসলামের ছেলে। সে উপজেলার সরকারি আবদুল জব্বার কলেজের ডিগ্রি তৃতীয় বর্ষের ছাত্র ছিলেন।গ্রেফতার হওয়া মিঠু পক্ষিয়া ইউনিয়ন যুবলীগের সাধারণ সম্পাদক নাজিমউদ্দিনের ছেলে। সে স্থানীয় বোরহানগঞ্জ বাজারে ওয়ার্কশপের দোকান করে। স্থানীয়রা জানায়, মিঠুর বিরুদ্ধে মানুষকে মারধর, মাথা ফাটিয়ে ফেলাসহ একাধিক চুরির অভিযোগ আছে। এর আগে সোমবার দুপুরে সুমনকে অপহরণের দুইদিন পর ঘটনার সঙ্গে জড়িত মিঠুকে পুলিশ গ্রেফতার করে। প্রাথমিক জিজ্ঞাসাবাদে সে সুমনকে হত্যা করার কথা স্বীকার করে। একই সময় মিঠু জানায়, সে আর সুমন দীর্ঘ সময় ধরে গাঁজা সেবন করে। সুমন নেশায় বুঁদ হয়ে গেলে তাকে পরিকল্পিতভাবে শ্বাসরোধ করে হত্যা করে মাটি চাপা দেয়া হয়।সোমবার বিকালে সুমনের মা মমতাজ বেগম সুমনের দুই ভাই রাশেদ ও রাজুর নাম উল্লেখ করে ও ৩ জনের নাম উল্লেখ না করে হত্যা মামলা দায়ের করেন।সুমনের মা মমতাজ বেগম ও মামী জান্নাত বেগম জানান, শনিবার রাত ৮টার দিকে সুমন তার খালাত ভাই সজিব ও সোহেলের সঙ্গে স্থানীয় বোরহানগঞ্জ বাজারে যায়। ওই সময় সুমনের ফোনে একটি কল আসে। সজিব ও সোহেলকে অপেক্ষা করতে বলে সুমন কোথায় যেন যায়। ১ ঘণ্টা পর সুমনকে কল করে সজিব। তখনও সুমন অপেক্ষা করতে বলে। রাত ১০টার দিকে সজিব ফের ফোন করলে তার ফোন বন্ধ পায়। এক সময় তারা বাড়ি ফিরে এসে সবাইকে জানায়।সুমনকে না পাওয়ায় তারা মিঠুসহ তার বন্ধুদের বাড়িতে খোঁজ করেন। কেউ সন্ধান দিতে না পারায় রোববার বোরহানউদ্দিন থানায় একটি সাধারণ ডায়েরি করেন।সোমবার উপজেলার পক্ষিয়া ইউনিয়নের ৮নং ওয়ার্ডের মোশারেফ মোল্লার সুপারি বাগান থেকে মাটি খুঁড়ে সুমনের লাশ উদ্ধার করে পুলিশ। ওই সময় ভারপ্রাপ্ত উপজেলা নির্বাহী অফিসার মো. বশির গাজী ও অতিরিক্ত পুলিশ সুপার (লালমোহন সার্কেল) মো. রাসেলুর রহমান উপস্থিত ছিলেন।বোরহানউদ্দিন থানার ওসি এনামুল হক আরও জানান, মামলাটি সতর্কতার সঙ্গে তদন্ত করা হচ্ছে। যদি আরও কেউ জড়িত থাকে তা তদন্তে বেড়িয়ে আসবে।",20/9/2020,country-news
বোরহানউদ্দিনে বিএনপির সাবেক এমপির বাসায় দূর্ধর্ষ চুরি ,"ভোলার বোরহানউদ্দিনে বিএনপি দলীয় সাবেক সংসদ সদস্য (এমপি) হাফিজ ইব্রাহিমের বাসায় দূর্ধর্ষ চুরি হয়েছে। রোববার দিবাগত রাতে ওই চুরির ঘটনা ঘটে।



এ ঘটনায় বাসার কেয়ারটেকার আমির হোসেন সোমবার একটি অভিযোগ দায়ের করেছেন। ওই বাসা নির্মাণের শুরু থেকে কেয়ারটেকারের দ্বায়িত্বপালনকারী আমির হোসেন জানান, রোববার রাতের খাবার খাওয়ার জন্য তিনি নিকটবর্তী তার নিজ বাসায় যান। কিন্তু ভারি বর্ষণের কারণে সাবেক এমপির বাসায় ফেরা সম্ভব হয়নি। সকালে এসে দেখেন, প্রধান ফটক, দ্বিতীয় ফটক ও রুমের তালা ও আলমিরার তালা ভাঙ্গা। তিনি বলেন, চোরেরা তালার ভেতরে এসিড জাতীয় কোনো পদার্থ দিয়ে তা গলিয়ে ফেলে। এর আগে এ ধরনের কোনো চুরির ঘটনা ঘটেনি। 

সাবেক সংসদ সদস্য হাফিজ ইব্রাহিমের সহধর্মিনী দৈনিক খবরপত্রের ভারপ্রাপ্ত সম্পাদক মাফরুজা সুলতানা জানান, আলমিরা থেকে নগদ ২ লাখ ৫০ হাজার টাকা ও ১০ ভরি স্বর্ণালংকার খোয়া গেছে। এছাড়া ১ কয়েল কারেন্টের তার ও চার্জার চুরি হয়েছে। বোরহানউদ্দিন থানার ওসি ম. এনামুল হক বলেন, অভিযোগের ভিত্তিতে পুলিশ ঘটনাস্থল পরিদর্শন করেছে। যথাযথ ব্যবস্থা নেয়া হচ্ছে। এছাড়া একই রাতে পৌর শহরে মোবাইল ব্যবসায়ী রফিকুর রহমান লিটনের শুভেচ্ছা স্টোরে চুরির ঘটনা ঘটে। ",20/9/2020,country-news
মাটি খুঁড়ে বের করা হল নিখোঁজ কলেজছাত্রের লাশ,"ভোলায় ওষুধ ব্যবসায়ী হত্যার রেশ না কাটতে কাটতেই বোরহানউদ্দিনে হত্যা করা হল এক কলেজছাত্রকে। নিখোঁজ কলেজ ছাত্র সুমনের লাশ সোমবার মাটি খুঁড়ে উদ্ধার করেছে পুলিশ।



এদিন দুপুরে বোরহানউদ্দিন উপজেলার পক্ষিয়া ইউনিয়নে একটি পানের বরজ থেকে লাশ উদ্ধার করা হয়। সুমন ওই এলাকার মফিজুল ইসলামের ছেলে। সে সরকারি আব্দুল জব্বার কলেজের স্নাতক দ্বিতীয় বর্ষের ছাত্র ছিল।হত্যাকাণ্ডে জড়িত থাকার অভিযোগ পুলিশ মিঠু নামে এক যুবককে গ্রেফতার করেছে। ওই যুবকের দেয়া তথ্য মতে সুমনের লাশ উদ্ধার করে পুলিশ।বোরহানউদ্দিন থানার ওসি এনামুল হক জানান, ২০ জুন সন্ধ্যায় চায়ের দোকানে বন্ধুদের সঙ্গে আড্ডা দেয়া অবস্থায় একটি ফোন আসলে সুমন সেখান থেকে চলে যায়। আধ ঘণ্টা পর সুমনের এক খালাতো ভাই শোয়েব সুমনকে ফোন দেয়। তখনও ফোন খোলা ছিল। সুমন ফিরে না আসায় তাকে ফোন দিলে ফোনসেট বন্ধ পাওয়া যায়। এরপর থেকে তাকে আর খুঁজে পাওয়া যায়নি।রোববার পরিবারের পক্ষ থেকে বোরহানউদ্দিন থানায় সুমন নিখোঁজ হওয়ার ঘটনায় একটি জিডি করা হয়। কল লিস্ট চেক করে মোবাইল ট্র্যাকিং করে মিঠু নামে এক যুবককে সোমবার দুপুর আটক করা হয়। তার দেয়া তথ্য অনুযায়ী পুলিশ বোরহানউদ্দিনের পক্ষিয়া ইউনিয়নের একটি পানের বরজের ভেতর মাটি খুঁড়ে সুমনের মরদেহ উদ্ধার করা হয়।ওসি আরও জানান, ধারণা করা হচ্ছে নিহত সুমনকে শ্বাসরোধ করে হত্যা করা হয়েছে। তার শরীরে আঘাতে চিহ্ন রয়েছে। মিঠু ও সুমন এক সাথে নেশা করছিল। মিঠু একাই নিহত সুমনকে মাটি চাপা দিয়েছে বলে স্বীকার করেছে। তবে কি কারণে এ হত্যাকাণ্ডের ঘটনা ঘটেছে তার কারণ উদঘাটনে তদন্ত করছে পুলিশ। এর আগে মিঠুকে মাদকসহ গ্রেফতার হয়েছিল।একদিন আগে ভোলা সদর উপজেলার দক্ষিণ দিঘলদী ইউনিয়নের বটতলায় শনিবার রাতে প্রবীর নামে এক ওষুধ ব্যবসায়ীকে হত্যা করে তার সঙ্গে থাকা পাঁচ লাখ টাকা ও ১০ ভরি স্বর্ণালঙ্কার ছিনতাই করে সন্ত্রাসীরা। এর জের না কাটতেই ফের বোরহানউদ্দিনে কলেজছাত্র হত্যায় স্থানীয়ভাবে আলোচনার ঝড় ওঠে।",20/9/2020,country-news
ফেসবুকে অশ্লীল বার্তা ছড়ানোয় বোরহানউদ্দিনে গ্রেফতার ২,"ভোলার বোরহানউদ্দিনে ফেসবুকে ফেইক আইডি ব্যবহার করে অশ্লীল বার্তা ছড়ানোর ঘটনায় দায়ের করা ডিজিটাল নিরাপত্তা আইনের মামলায় দুইজনকে গ্রেফতার করেছে পুলিশ।



গ্রেফতাররা হলেন, উপজেলার হাসাননগর ইউনিয়নের চার নম্বর ওয়ার্ডের মো. ইউসুফ হাওলাদারের ছেলে নাইমুর রহমান দূর্জয় ও অপরজন একই উপজেলার একই ইউনিয়নের চার নম্বর ওয়ার্ডের কামাল সওদাগরের ছেলে রিফাত। সোমবার তাদের আদালতের মাধ্যমে জেলহাজতে প্রেরণ করা হয়। এর আগে রোববার রাত ১০ টার দিকে তাদের গ্রেফতার করা হয়। পুলিশ জানায়, মামলার এজাহারভূক্ত অপর আসামি টবগী ইউনিয়নের হোসেন পাটোরীর ছেলে জসিউদ্দিন গা ঢাকা দিয়েছে। মামলার বাদী উপজেলার স্থানীয় প্রেসক্লাবের সাংগঠনিক সম্পাদক উজ্জল হাওলাদার জানান, ওই তিনজন ফেসবুবে ফেইক আইড ব্যবহার করে তার পারিবারিক, সামাজিক ও রাজনৈতিক জীবন নিয়ে ক্রমাগত মিথ্যাচার করে আসছিল। এতে তিনি সমাজে হেয় প্রতিপন্নের পাশাপাশি নানা ধরনের সংকটের মধ্যে পড়েন। 

বোরহানউদ্দিন থানার ওসি ম. এনামুল হক বলেন, প্রাথমিক জিজ্ঞাসাবাদে ওই দুইজনের সম্পৃক্ততার প্রমাণ পাওয়ায় তাদের গ্রেফতার দেখিয়ে আদালতের মাধ্যমে জেল হাজতে প্রেরণ করা হয়েছে।",20/9/2020,country-news
বোরহানউদ্দিনে বাবা-মেয়ের করোনা শনাক্ত,"ভোলার বোরহানউদ্দিনে করোনাভাইরাসে আক্রান্ত সন্দেহে পাঠানো নমুনায় বাবা-মেয়ের পজেটিভ রিপোর্ট পাওয়া গেছে। বুধবার রাতে উপজেলা স্বাস্থ্য ও পরিবার পরিকল্পনা কর্মকর্তা ডা. তপতী চৌধুরী ওই তথ্য নিশ্চিত করেন।



জানা গেছে, আক্রান্ত ব্যক্তি উপজেলা স্বাস্থ্য কমপ্লেক্সে যক্ষ্মা-কুষ্ঠ নিয়ন্ত্রণ সহকারী (টিএলসিএ) পদে কর্মরত। তার আক্রান্ত মেয়ের বয়স ১১ বছর। তাদের বাসা বোরহানউদ্দিন পৌরসভার ৭নং ওয়ার্ডে।গত শনিবার ওই দুইজনের করোনার উপসর্গ দেখা দিলে তাদের নমুনা শনাক্তের জন্য শের-ই বাংলা মেডিকেল কলেজ হাসপাতালে পাঠানো হয়।উপজেলা নির্বাহী অফিসার (ভারপ্রাপ্ত) বশির গাজী জানান, রাতে বৃষ্টির কারণে লকডাউনের ঘর-বাড়ি শনাক্ত করা যাচ্ছে না। বৃহস্পতিবার সকালে সিদ্ধান্ত কার্যকর করা হবে।",20/9/2020,country-news
বোরহানউদ্দিন তথ্য জানতে চাওয়ায় সাংবাদিককে অপমান করলেন এসআই,"ভোলার বোরহানউদ্দিন থানার পুলিশের উপ-পরিদর্শক(এসআই)শফিকুল ইসলাম কুয়েতে পুলিশ হেফাজতে থাকা হারুন নামের এক ব্যক্তির ভেরিফিকেশন নামে ৫ হাজার টাকা দাবির অভিযোগ পাওয়া যায়। ওই বিষয়টি হারুনের মা রওশনআরা দৈনিক ভোরের কাগজের প্রতিনিধি ও বোরহানউদ্দিন শাহবাজপুর প্রেস ক্লাবের সাধারণ সম্পাদক আবদুল মালেককে জানান। আব্দুল মালেক ঘটনার সত্যতা জানতে চাইলে তার ওপর ক্ষিপ্ত হয়ে বলেন, তোমার কি!



এ আচরণে আবদুল মালেক হতবাক হয়ে যান। বিষয়টি সহকর্মী সংবাদকর্মীরা জানলে ক্ষুব্ধ প্রতিক্রিয়া জানান। কেউ কেউ সামাজিক যোগাযোগ মাধ্যমে তাদের প্রতিক্রিয়া জানান। তারা অবিলম্বে ওই এসআইয়ের বিরুদ্ধে ব্যবস্থা গ্রহণের দাবি জানান।জানা যায়, সোমবার এসআই শফিকুল উপজেলার বড়মানিকা ইউনিয়নের ১ নম্বর ওয়ার্ডের কুয়েতপ্রবাসী হারুনের বাড়িতে ভেরিফিশেনের জন্য যান। হারুনের মা রওশনআরা জানান, ওইদিন ওই এসআই তাকে ৫ হাজার টাকাসহ কাগজপত্র নিয়ে থানায় যেতে বলেন। তিনি ধার-দেনা করে দেড় হাজার টাকাসহ থানায় তার কাছে যান। কিন্তু এসআই শফিকুল কাগজপত্র টাকা না রেখে মঙ্গলবার (১৯ এপ্রিল) ৫ হাজার টাকাসহ আসতে বলেন।

রওশনআরা আরও বলেন, ছেলে হারুন ২ বছর আগে ঋণ নিয়ে কুয়েত গেছে। এজেন্সি কুয়েত নিয়ে তার ছেলের সঙ্গে প্রতারণা করেছে। ওই ঋণের টাকা পরিশোধ করতে পারেননি। ওর বাবা গত ৬ বছর মারা যাওয়ায় সংসারে উপার্জনশীল ব্যক্তি নেই। তিনি শুনেছেন, হারুন কুয়েতের পুলিশ হেফাজতে আছে। এর বেশি টাকা যোগার করা সম্ভব হয়নি। সাংবাদিক আব্দুল মালেক বলেন, ওই বিষয়টি বোরহানউদ্দিন থানার এসআই শফিকুল ইসলামের কাছে জানতে চাইলে ক্ষিপ্ত হয়ে বলেন, তোমার কি দরকার? কিছুক্ষণ পর বলেন থানায় আস। ১ ঘণ্টা পর আবার ফোন দিয়ে দাম্ভিকতা দেখিয়ে বলেন ফেসবুকে লিখে আমার কিছু করতে পারবে না।এ ব্যাপারে বোরহানউদ্দিন রিপোর্টার্স ইউনিটির সভাপতি এমএইচ শিপন বলেন, করোনার মহাসংকটে পুলিশ সম্মুখ সারির যোদ্ধা হিসেবে ইমেজ সৃষ্টি করেছেন। আশা করি পুলিশের উর্ধ্বতন কর্তৃপক্ষ এসআই শফিকুল ইসলামের দায়ভার নেবে না।প্রেস ক্লাবের সাবেক সভাপতি ওমর ফারুক তারেক বলেন, এ ঘটনা অনাকাঙ্খিত। তিনি পুলিশের ভাবমূর্তির স্বার্থে ওই এসআইর বিরুদ্ধে যথাযথ ব্যবস্থা নেয়ার দাবি জানান।এ ব্যাপারে অতিরিক্ত পুলিশ সুপার (লালমোহন সার্কেল) মো. রাসেলুর রহমান বলেন, এ ঘটনা দু:খজনক। বিষয়টি গুরুত্ব সহকারে দেখা হচ্ছে।জেলা পুলিশ সুপার সরকার মোহাম্মদ কায়সার জানান, ঘটনাটি তদন্ত সাপেক্ষে ব্যবস্থা গ্রহণ করা হবে।",20/9/2020,country-news
বোরহাউদ্দিনে খালে বাঁধ দিয়ে মাটি কেটে নেয়া হচ্ছে ইটভাটায়,"ভোলার বোরহানউদ্দিন উপজেলার বেতুয়া খালে বাঁধ দিয়ে ভেকু মেশিনে মাটি কেটে নেয়ার অভিযোগ উঠেছে এসএন ব্রিক ফিল্ডের মালিক প্রভাবশালী জসিম হাওলাদারের বিরুদ্ধে। দুটি ভেকু মেশিনের সাহায্যে অনবরত মাটি কাটায় হুমকির মুখে পড়েছে খাল পাড়ে থাকা স্থানীদের দোকান ও বসত ঘর। পাশাপাশি ঝুঁকির মধ্যে পড়েছে একমাত্র মাটির সড়কটি।



স্থানীয়দের অভিযোগ, নতুন করে আরও মাটি কাটার জন্য খালের দুই পাড়ের বাসিন্দাদের দোকান ও বসতঘর অন্যত্রে সরিয়ে নেওয়ার জন্য হুমকি দিচ্ছেন ওই প্রভাবশালী ইটভাটা মালিক। দোকান ও বসতঘর দ্রুত সরিয়ে না দিলে ভেঙ্গে ফেলা হবে বলে হুমকি দিয়ে আসছেন বেকু ম্যানেজার মো. কামাল।সরেজমিনে দেখা গেছে, বোরহানউদ্দিন উপজেলার হাকিমুদ্দিন বাজার এলাকা থেকে শুরু হওয়া হাসাননগনর ও টবগী ইউনিয়নের সীমান্তবর্তী ওই খালের দুই স্থানে আড়াআড়িভাবে সু-উচ্চ বাঁধ দিয়ে ৩০০-৩৫০ মিটার খালের মাটি কেটে নেয়া হয়েছে। এছাড়া বিরামহীনভাবে দুইটি ভেকু মেশিনে খালের ঢাল না রেখে ২৫-৩০ ফুট গভীর পর্যন্ত মাটি কাটতে দেখা যায়। এতে দুই পাড়ের বাসিন্দাদের ঘরসহ সড়ক ভাঙ্গনের ঝুঁকিতে পড়েছে। হাসাননগর ইউনিয়নের চার নম্বর ওয়ার্ডের খাল পাড়ের বাসিন্দা মিজান জানান, মঙ্গলবারের মধ্যে তার দোকান সরিয়ে না নিলে তা ভেঙ্গে ফেলার হুমকি দিয়েছেন ভেকু ম্যানেজার কামাল। এছাড়া খালের পাড়ের বাসিন্দা রফিজল ইসলাম, শাহে আলম, মো. ইব্রাহিম মো. ফারুক জানান, খালে ওই বাঁধ দেয়ার ফলে প্রায় ৩শ' পরিবার বর্ষায় পানিবন্দি হয়ে পড়বেন। এছাড়া ফসলও করতে পারবেন না। অন্যদিকে, খাল পাড়ের হাকিমুদ্দিন-খাশমহল বাজার সংযোগ সড়কটি ঢাল না রাখায় ভেঙ্গে পড়ার ঝুঁকিতে আছে। খাল পাড়ের টবগী ইউনিয়নের চারনম্বর ওয়ার্ডের বাসিন্দা পিয়ারা বেগম, কুলসুম বেগম, মোজাম্মেল হক ও জামাল জানান, খাল কাটায় তাদের ঘরে ফাঁটল দেখা দিয়েছে। কিছু বললেই ভেকুওয়ালারা ঘর ভেঙ্গে ফেলার হুমকি-ধামকি দেয়। তারা ঝড়-বৃষ্টিতে মাটি ধসে ঘর ভেঙ্গে পড়ার আশঙ্কা প্রকাশ করেন। 

এছাড়া মেঘনা পাড়ের জেলেরা জানান, আগে ঝড়-বৃষ্টিতে ওই খালে তারা আশ্রয় নিতেন। বাঁধ দেয়ার ফলে আশ্রয় নেয়ার আর জায়গা রইল না।ভেকুর ম্যানেজার কামাল হুমকি দেয়ার অভিযোগ অস্বীকার করেন। তবে কিসের ভিত্তিতে খালের মাটি কাটা হচ্ছে এ প্রশ্নে তিনি বলেন, আমি জানি না, মালিক জানেন। ব্রিক ফিল্ডের স্বতাধিকারী জসিমউদ্দিন হাওলাদার জানান, তিনি ওই খালের ডিসিআর সূত্রে মালিক হানিফ মাষ্টারসহ কয়েকজনের সঙ্গে চুত্তিভিত্তিক রাস্তা সংস্কারের জন্য মাটি কাটছেন। খালে দুই পাড়ের বাঁধও তাদের নির্দেশে করা হয়েছে। কাজের পর অবশিষ্ট মাটি তিনি নিচ্ছেন।এ ব্যাপারে হাসাননগর ইউপি চেয়ারম্যান মানিক হাওলাদার বলেন, খাল কেটে মাটি উত্তোলনে নিষেধ করা সত্ত্বেও তারা শোনেনি। যে সড়ক মেরামতের কথা বলা হচ্ছে সে ব্যাপারেও ইউনিয়ন পরিষদকে কিছু জানানো হয়নি। পানি উন্নয়ন বোর্ডের উপ-বিভাগীয় প্রকৌশলী (এসডিই) আশিকুর রহমান বলেন, প্রবাহমান খালে বাঁধ দিয়ে পানি প্রবাহ বন্ধ করা বেআইনি। বিষয়টি স্থানীয় প্রশাসনের সঙ্গে আলাপ করে ব্যবস্থা নেয়া হচ্ছে। জেলা পরিবেশ অধিদফতরের উপ-পরিচালক আব্দুল মালেক বলেন, জলাধার আইনে খালে বাঁধ দেয়া যায় না। কি কারণে খাল কাটা হচ্ছে তা স্থানীয় প্রশাসন ভালো বলতে পারবেন।ভারপ্রাপ্ত উপজেলা নির্বাহী কর্মকর্তা (ইউএনও) মো. বশির গাজী বলেন, ওই খাল দখলমুক্ত রাখতে মাছ চাষের জন্য জসিমউদ্দিন (ব্রিক ফিল্ডের মালিক) ও ফিরোজ মেম্বারকে এক বছরের জন্য খাস কালেকশনের জন্য দেয়া হয়েছে। হানিফ মাষ্টারকে দেয়া হয়নি। ওই বিষয়ে কোনো অনিয়ম পেলে ব্যবস্থা নেয়া হবে।",20/9/2020,country-news
"বোরহানউদ্দিনে ১২০০ হেক্টর জমির রবিশস্যে পচন, দিশেহারা কৃষক","ভোলার বোরহানউদ্দিনে টানা ১০ দিনের বৃষ্টিতে প্রায় ১ হাজার ২০০ হেক্টর রবিশস্যে পচন ধরেছে। হালকা রোদ উঠলেও পচন ঠেকানোর সব আশা শেষ। এতে ধার-দেনায় জর্জরিত ও বিভিন্ন এনজিও থেকে ঋণ নেয়ায় কৃষকরা দিশেহারা হয়ে পড়েছেন।



রবিশস্যের মধ্যে মুগ ডাল, ফেলেন ডাল, মরিচ, বাদাম, ভুট্টাও মৌসুমী সবজির পচনের পরিমাণ সবচেয়ে বেশি।উপজেলা কৃষি অফিস বলছে, ক্ষতিগ্রস্ত ফসল কত শতাংশ ক্ষতিগ্রস্ত হয়েছে তা নিরূপণ করা হচ্ছে। তবে কৃষকরা বলছেন, শুধু সর্বোচ্চ ১১-১৫ শতাংশ ফসল টিকতে পারে। অন্যান্য ফসলের শিকড় পচে ইতিমধ্যেই গাছ মরে যাচ্ছে।উপজেলা কৃষি অফিস সূত্রে জানা যায়, ক্ষতিগ্রস্ত শস্যের মধ্যে ৪২০ হেক্টর মুগ ডাল, ২৩২ হেক্টর ফেলেন ডাল, ২১২ হেক্টর মরিচ, ২২৮ হেক্টর বাদাম, ৬২ হেক্টর ভুট্টা, ১ হেক্টর সূর্যমুখী ও মৌসুমী সবজি ৫৭ হেক্টর। এর বাইরে অনেকের শখের সয়াবিন তেলের মৌসুমী ফসলও আছে।উপজেলার কুতুবা ইউনিয়নের ৮নং ওয়ার্ডের চাষী মো. সিডু, আবু তাহের, পল্লব দে, কানুলাল দে, বড়মানিকা ইউনিয়নের ৩নং ওয়ার্ডের আ. শহীদ, বোরহানউদ্দিন পৌরসভার ১নং ওয়ার্ডের যাদব চন্দ্র দে জানান, সব ফসল পানিতে ডুবে গেছে। কোথাও কোথাও ফসলের খেত ৩-৪ ইঞ্চি পানির নিচে নিমজ্জিত। কোনো ফসল পাবার আশা নেই।উপজেলা কৃষি কর্মকর্তা মো. ওমর ফারুক জানান, ভোলা জেলা কৃষি সম্প্রসারণ অধিদফতরের উপ-পরিচালক হরলাল মধু উপজেলার বিভিন্ন এলাকার ক্ষতিগ্রস্ত ক্ষেত পরিদর্শন করেছেন। বৃষ্টি অব্যাহত থাকলে কিছু করার থাকবে না।",20/9/2020,country-news
বোরহানউদ্দিনে কবরস্থানের মাটি কাটায় বৃদ্ধকে কুপিয়ে জখম,"ভোলার বোরহানউদ্দিনে কবরস্থানের মাটি কাটা নিয়ে বিরোধের জেরে মো. আলী (৫০) নামের এক বৃদ্ধকে কুপিয়ে জখম করেছে একই গ্রামের আনোয়ার হোসেন গং। এ সময় হামলাকারীরা ওই বৃদ্ধের ছেলে ও স্ত্রীকে পিটিয়ে গুরুতর আহত করেন। পরে স্থানীয়রা আহতদের আশংকাজনক অবস্থায় উদ্ধার করে উপজেলা স্বাস্থ্য কমপ্লেক্সে ভর্তি করেন।



এ ঘটনায় বুধবার রাতে পাঁচজনকে অভিযুক্ত করে থানায় এজাহার দায়ের করেছেন ভুক্তভোগী বৃদ্ধের ছেলে ছলেমান। এর আগে মঙ্গলবার উপজেলার সাচড়া ইউনিয়নের রামকেশব গ্রামে এ হামলার ঘটনা ঘটে।আহতদের মধ্যে মো. আলীকে (৫০) অবস্থার অবনতি হয়ে ভোলা সদর হাসপাতালে প্রেরণ করেন কর্তব্যরত চিকিৎসক। এ ছাড়া তার ছেলে মো. ছলেমান (২৫) ও স্ত্রী ছালেহা বেগম (৪৫) উপজেলা স্বাস্থ্য কমপ্লেক্সে চিকিৎসাধীন রয়েছেন।অভিযুক্তরা হলেন, একই গ্রামের আবদুল গণির তিন ছেলে, আনোয়ার হোসেন (৩০), মো. হাছনাইন (২৭), মো. মামুন (২৫)। পাশ্ববর্তী অপর দুজন হলেন, ফারুক (৩৫) ও ফজলে বারী (২০)। ভুক্তভোগী ও অভিযোগ সূত্রে জানা যায়, কবরের জমি নিয়ে ভুক্তভোগীদের সঙ্গে আনোয়ার হোসেন গংদের বিরোধ চলে আসছে। মঙ্গলবার ভুক্তভোগী ছলেমান কবরস্থানের মাটি কাটতে গেলে র্পূবশত্রুতার জেরে আনোয়ার গংরা তার ওপর হামলা চালায়। এ সময় তাকে বাঁচাতে এলে তার বৃদ্ধ বাবার ওপর ধারালো অস্ত্র দিয়ে হামলা চালানো হয়। এতে তিনি গুরুতর জখম হন। তাকে বাঁচাতে ওই বৃদ্ধর স্ত্রী এগিয়ে এলে তাকেও মারধর করা হয়।ভুক্তভোগী ছলেমান দাবি করেন, হামলার সময় তার মায়ের গলায় থাকা স্বর্ণের চেইন নিয়ে যায় হামলাকারীরা।পাশাপাশি ওই নারীকে শীলল্লতাহানীরও অভিযোগ করেন।এ বিষয়ে অভিযুক্তদের সঙ্গে একাধিকবার যোগাযোগের চেষ্টা করেও পাওয়া যায়নি। এ ব্যাপারে বোরহানউদ্দিন থানার ওসি ম. এনামুল হক জানান, ওই ঘটনায় মামলা রুজু হয়েছে। আসামিদের বিরুদ্ধে আইনানুগ ব্যবস্থা নেয়া হচ্ছে।",20/9/2020,country-news
ভোলায় শিশুসহ করোনায় আক্রান্ত ২ জন,"ভোলায় দুজন করোনাভাইরাসে আক্রান্ত রোগী শনাক্ত হয়েছে। তাদের একজন শিশু ও অন্যজন ২২ বছরের যুবক। তারা কার সংস্পর্শে এসে আক্রান্ত হয়েছেন তা জানা যায়নি।

বৃহস্পতিবার রাত ১১টার দিকে এ খবর নিশ্চিত করেছেন মনপুরা উপজেলা স্বাস্থ্য কর্মকর্তা ডা. মাহমুদুর রশিদ।



এই প্রথম দ্বীপ জেলাতে করোনাভাইরাসে আক্রান্তের খবর পাওয়া গেল।উপজেলা স্বাস্থ্য কর্মকর্তা ডা. মাহমুদুর রশিদ জানান, বুধবার ভোলা থেকে ১১ জনের নমুনা সংগ্রহ করে বরিশাল পাঠানো হয়েছিল। তাদের মধ্য থেকে দুজনের পজিটিভ রিপোর্ট এসেছে। আক্রান্তের একজন সাড়ে আট বছরের কন্যাশিশু। তার বাড়ি জেলার বোরহানউদ্দিন উপজেলার কাচিয়া ইউনিয়নে। অন্যজন মনপুরা উপজেলার দক্ষিণ সাকুচিয়া ইউনিয়নের ৭নং ওয়ার্ডের বাসিন্দা। সম্প্রতি তিনি ঢাকা থেকে এসেছেন।উপজেলা স্বাস্থ্য কমপ্লেক্সের সূত্রমতে, এ পর্যন্ত ভোলা থেকে মোট ২৫৫ জনের নমুনা সংগ্রহ করে ঢাকা ও বরিশালে পাঠানো হয়েছে। রিপোর্ট এসেছে ২২৩ জনের। যার মধ্যে ২২১ জনের রিপোর্ট নেগেটিভ এসেছে। ",20/9/2020,country-news
তরমুজের বাম্পার ফলনেও চাষীদের মূলধন উঠছে না,"ভোলার বোরহানউদ্দিনে গত বছর তরমুজের ফলন কম হয়েছিল। এতে তরমুজ চাষীরা চরম বিপর্যয়ে পড়েছিলেন। কিন্তু এবার গত ১০ বছরের মধ্যে বাম্পার ফলন হয়েছে। তারপরও করোনাভাইরাসের প্রভাবে বাজার চাহিদা কম থাকায় তরমুজ চাষীদের মূলধনও উঠছে না।



বোরহানউদ্দিনে ক্ষেতে পেকে নষ্ট হচ্ছে তরমুজ। সীমিত পরিসরে ট্রলার-ট্রাকে করে তরমুজ পরিবহনের ব্যবস্থা করা গেলেও তা প্রয়োজনের তুলনায় অপ্রতুল। এতে চাষীদের কয়েকগুণ বেশি ভাড়া গোনার পাশাপাশি বিভিন্ন স্থানে নানা বাঁধার মুখে পড়তে হয় বলে চাষীরা জানান।ফলে লাভ তো দূরের কথা, মূলধনের অর্ধেক টাকা উঠবে কি না, তাই নিয়ে সংশয়ে আছেন উপজেলার চাষীরা। করোনার নেতিবাচক প্রভাবে চোখে অন্ধকার দেখছেন তরমুজ চাষীরা। বহু কৃষকের পথে দাঁড়ানোর মতো অবস্থা।উপজেলা কৃষি অফিস জানায়, উপজেলায় ৩২১ একর জমিতে তরমুজ চাষ হয়েছে। তবে কৃষকরা বলছেন, এর পরিমাণ আরও অনেক বেশি। উপজেলা তেঁতুলিয়া নদী সংলগ্ন গঙ্গাপুর ইউনিয়নে ৮০ শতাংশের বেশি তরমুজ উৎপাদন হয়।গঙ্গাপুর ইউনিয়নের শিকদার চরের অহিদ সর্দার জানান, ৮ একর জমিতে এবার ড্রাগন জাতের তরমুজ চাষ করেছি। খরচ হয়েছে প্রায় আট লাখ টাকা। সব মিলিয়ে বিক্রি ৪ লাখ টাকা হতে পারে। গত বছর একই পরিমাণ জমিতে তরমুজ চাষ করে ফলন না হওয়ায় ৭ লাখ টাকা লোকসান গুনতে হয়েছে।সরেজমিন গঙ্গাপুরের বিচ্ছিন্ন দ্বীপ চরলতিফে গিয়ে দেখা গেছে, কয়েক শত একর জমিতে তরমুজের চাষ করা হয়েছে। ওই চরের তরমুজ চাষী তাজুল ইসলাম বলেন, ২৪ একর জমিতে জাম্বু জাগুয়ার, বিট ফ্যামিলি ও ড্রাগন জাতের তরমুজ চাষ করেছি। ২৪ লাখ টাকা বিনিয়োগে ৬ লাখ টাকার তরমুজ বিক্রি করেছি। সবমিলিয়ে আরও ৪ লাখ টাকার তরমুজ বিক্রি হতে পারে। গত বছরও সাড়ে ৮ লাখ টাকা লোকসান দিয়েছি।চরলতিফ ও পাতার চরের চাষী লিটন মেম্বার বলেন, ২০ একর জমিতে তরমুজ চাষ করেছি। ২০ লাখ টাকা খরচের মাত্র ৪ লাখ টাকা উঠে এসেছে। খেতে যে তরমুজ আছে তাতে সর্বোচ্চ ২ লাখ টাকা আসতে পারে।ওই দুই কৃষক জানান, প্রথমে তরমুজ নৌপথে ট্রলার দিয়ে বরিশাল অংশে নিয়ে কুমিল্লা, সিলেট, কুমারকান্দি ও নারায়ণগঞ্জ এলাকায় পাইকারদের পৌঁছে দেয়া হয়। সড়কপথে আইনশৃঙ্খলা বাহিনীর সদস্যরা নানাভাবে হয়রানি করে।তরমুজ চাষীরা বলেন, আগে ঢাকাসহ বিভিন্ন এলাকার পাইকাররা এলাকায় এসে তরমুজ কিনে নিয়ে যেতেন। পরিবহনও করতেন তারা। আমাদের কিছুই করতে হতো না। এখন তারা তো আসছেই না, পাইকারদের আড়তে ৩-৪ দিন বসে থেকেও বিক্রি করতে পারছি না।চাষীরা জানান, সরকার যদি তাদের পাশে না দাঁড়ায় তাহলে পথে বসতে হবে।তরমুজ কিনে কৃষকদের পাশে দাঁড়ানোর ব্যাপারে উপজেলা প্রকল্প বাস্তবায়ন কর্মকর্তা মো. সোহেল জানান, গত সপ্তাহে জেলা প্রশাসনের নির্দেশনায় ১ হাজার তরমুজ চাষীদের কাছ থেকে কিনে দরিদ্রদের মাঝে বিতরণ করা হয়েছে। তবে আরও কেনার বরাদ্দ আসেনি।উপজেলা কৃষি কর্মকর্তা ওমর ফারুক জানান, বাম্পার ফলন হওয়ার পরও বৈশ্বিক মহামারী করোনাভাইরাসের কারণে চাষীরা লোকসানে পড়েছেন। কৃষি অফিস পরবর্তী সহায়তায় সব সময় তাদের পাশে থাকবে।

ভারপ্রাপ্ত উপজেলা নির্বাহী অফিসার মো. বশির গাজী জানান, তরমুজসহ যে কোনো কৃষিপণ্য পরিবহনে উপজেলা প্রশাসন সর্বাত্মক সহায়তা করবে।ভোলা-২ (বোরহানউদ্দিন-দৌলতখান) আসনের সংসদ সদস্য আলী আজম মুকুল বলেন, করোনার কারণে প্রায় সব সেক্টরেই দরিদ্র মানুষ নানামুখী বিপদে পড়েছেন। আমি চাষীদের কাছ থেকে তরমুজ কিনে দরিদ্রদের মাঝে বিতরণ করেছি। আমাদের অন্য নেতৃবৃন্দকেও এ নির্দেশনা দেয়া হয়েছে। প্রধানমন্ত্রী কৃষকদের জন্য বিশাল অংকের কৃষি প্রণোদনা ঘোষণা করেছেন। আলাদাভাবে এ ব্যাপারে কৃষি এবং ত্রাণ মন্ত্রণালয়সহ সংশ্লিষ্ট বিভাগে চিঠি পাঠানো হচ্ছে।",20/9/2020,country-news
বোরহানউদ্দিনের ইউএনওর বিরুদ্ধে করা সুয়োমোটো খারিজ,"চাল চুরির অপরাধে জরিমানা করার ঘটনায় বোরহানউদ্দিনের ইউএনওর বিরুদ্ধে ভোলার সিনিয়র জুডিশিয়াল ম্যাজিস্ট্রেটের কারণ দর্শনো নোটিশ প্রত্যাহার ও সুয়োমোটো নথি খারিজ করা হয়েছে।



শুক্রবার রাতে বোরহানউদ্দিনের উপজেলা নির্বাহী কর্মকর্তা মো. বশির গাজী যুগান্তরকে বিষয়টি নিশ্চিত করেছেন। আদেশের বরাত দিয়ে তিনি জানান, মোবাইল কোর্ট পরিচালনা করা তার নিয়মিত প্রশাসনিক কাজ।ফৌজদারী কার্যবিধির ১৯০ ধারা অনুযায়ী উপজেলা নির্বাহী কর্মকর্তা কর্তৃক কৃতকার্য অত্র আদালত কর্তৃক ব্যাখ্যা তলবের সুযোগ না থাকায় সুয়োমোটোটি বাতিল ও জারিকৃত নোটিশটি প্রত্যাহার করা হয়েছে।তিনি বলেন, মোবাইল কোর্ট নিয়ন্ত্রনের বিষয়টি মহামান্য হাইকোর্ট দেখেন। চাল আত্মসাতকারীকে জরিমানার বিষয়ে বশির গাজী বলেন, আমার কাছে জেলা বা জরিমানা করার ক্ষমতা দেয়া হয়েছে। আমি তাকে জরিমানা করেছি। ইউএনও জানান, গত বুধবার (১৫ এপ্রিল) সকালে গোপন সংবাদের ভিত্তিতে কুতুবা ইউনিয়নের নতুন বাজার এলাকায় ভ্রাম্যমান আদালত পরিচালনা করে ৯ বস্তা সরকারি চাল করেন। খাদ্য অধিদফতরের সরকারি বস্তায় চাল রাখার কারণে “দূর্যোগ ব্যবস্থাপনা আইন-২০১২”-এর ৩৯ ধারা মতে দূর্যোগের সময় সরকারি চালের অপব্যবহার করায় আব্দুল মান্নানকে ২৫ হাজার এবং ছেলামতকে ১০ হাজার টাকা জরিমানা করেন।তিনি আরও জানান, উদ্ধারকৃত চাল ওএমএসের চাল নয়, এটি দৌলতখান উপজেলার দূর্যোগের ঘর নির্মাণ কাজের মাটি ভরাটের জন্য বরাদ্দকৃত চাল, যা জরিমানাকৃত ব্যক্তিরা কিনে সরকারি বস্তায়ই সংরক্ষণ করেন।উল্লেখ্য, বৃহস্পতিবার সুয়োমোটো ও নোটিশ জারির বিষয়টি নিয়ে বিভিন্ন স্থানীয় ও জাতীয় গণমাধ্যম এবং সামাজিক যোগাযোগ মাধ্যমগুলোতে ব্যাপকভাবে আলোচিত হয়। এটা নিয়ে বর্তমান করোনাকেন্দ্রিক জরুরি পরিস্থিতিতে সমগ্র দেশে প্রশাসনজুড়ে ব্যাপক প্রতিক্রিয়া সৃষ্টি হয়েছে।",20/9/2020,country-news
চাল চুরি: জরিমানার পর আসামিকে ছেড়ে দেয়ায় ইউএনও-ওসির বিরুদ্ধে মামলা,"ভোলার বোরাহানউদ্দিন উপজেলায় সরকারি চাল চুরি করায় ভ্রাম্যমাণ আদালতে ২৫ হাজার টাকা জরিমানা করার পর আসামিকে ছেড়ে দেয়া হয়।



অপরাধের প্রকৃত বিচারের পথ রুদ্ধ করে তাকে নামমাত্র শাস্তি দেয়ায় ইউএনও মো. বশির উদ্দিন গাজী ও ওসি এনামুল হকের বিরুদ্ধে সুয়ামোট মামলা করেছে ভোলার চিফ জুডিসিয়াল ম্যাজিস্ট্রেট আদালত।বৃহস্পতিবার ভোলার সিনিয়র জুডিসিয়াল ম্যাজিস্ট্রেট মো. ফরিদ আলম এ মামলা করেন। মামলার সংক্ষিপ্ত বিবরণীতে জানা গেছে, ত্রাণের চাল আত্মসাৎ ও কালোবাজারে বিক্রির দায়ে ইউএনও মো. বশির গাজী মোবাইল কোর্ট পরিচালনা করে আসামি আব্দুল মান্নানের নিকট থেকে ২৫ হাজার টাকা এবং সেলামতকে ১০ হাজার টাকা জরিমানা করে মুক্তি প্রদান করেন।বিদ্যমান ঘটনার সংবাদে প্রাথমিকভাবে প্রতীয়মান হয় যে, এটা ১৯৭৪ সালের বিশেষ ক্ষমতা আইনের ২৫ ধারার (১) ও (২) ধারার অপরাধ, যা স্পেশাল ট্রাইব্যুনাল কর্তৃক বিচার্য্ এবং যার সর্বোচ্চ সাজা মৃত্যুদণ্ড পর্যন্ত। একই সঙ্গে বর্ণিত ঘটনা যদি পেনাল কোড-এর ১৮৬০-এর ৩৭৯ ধারা (যার সর্বোচ্চ সাজা ৩ বছর কারাদণ্ড) ৪০৩ ধারা যার (সর্বোচ্চ সাজা ২ বছর কারাদণ্ড) ৪১১ ধারা যার (সর্বোচ্চ সাজা ৩ বছর কারাদণ্ড) ৪১৪ ধারা (যার সর্বোচ্চ সাজা ৩ বছর কারাদণ্ড)সহ আরও অন্য ধারায় অপরাধ মর্মে গণ্য করা যায়।ইউএনও এখতিয়ারবিহীন অর্থদণ্ড আরোপের মাধ্যমে অপরাধীকে দায়মুক্তি প্রদান করেছেন এবং রাষ্ট্রীয় আইন, ফৌজদারি বিচার কাঠামো ও বর্তমান সরকারের নীতির সুস্পষ্ট লংঘন করা হয়েছে মর্মে সংবাদ দৃষ্টে প্রতীয়মান হয়। অপরাধের প্রকৃত বিচারের পথ রুদ্ধ করে তাকে নামমাত্র শাস্তি তথা জরিমানা করে দায়মুক্তি দেয়ায় ইউএনও'র বিরুদ্ধে আইনানুগ ব্যবস্থা গ্রহণের জন্য সুয়ামোট মামলাটি দায়ের করা হয়। 
আগামী ২৮ এপ্রিল মোবাইল কোর্ট পরিচালনার যাবতীয় ডকুমেন্টস ও আইনানুগ ব্যাখ্যাসহ সিনিয়র জুডিসিয়াল ম্যাজিস্ট্রেট মো. ফরিদ আলমের কোর্টে উপস্থাপনের জন্য নির্দেশ প্রদান করেছেন। বোরহানউদ্দিন থানার ওসিকেও একই নির্দেশ প্রদান করা হয়েছে।প্রসঙ্গত, বুধবার ভোলা বোরহানউদ্দিন উপজেলার কুতুবা নতুনবাজারে মো. ছেলামত নামের এক ব্যবসায়ীর দোকান হতে ৯ বস্তা সরকারি চাল উদ্ধার করেন বোরহানউদ্দিন উপজেলা নির্বাহী অফিসার (ভারপ্রাপ্ত) মো. বশির গাজী। পরে মোবাইল কোর্টে ব্যবসায়ী ছেলামতকে ১০ হাজার টাকা জরিমানা করেন এবং ছেলামত যার কাছ থেকে চাল ক্রয় করেছেন ওই ডিলার আ. মান্নানকে ২৫ হাজার টাকা জরিমানা করেন ইউএনও।বোরহানউদ্দিন থানা ওসি মু. এনামুল হক জানান, শুনেছি সুয়ামোট মামলা হয়েছে। মামলার কপি হাতে এলে বলতে পারব।বোরহানউদ্দিন উপজেলা নির্বাহী কর্মকর্তা (ভারপ্রাপ্ত) মো. বশির গাজী বলেন, একটি অনলাইন পত্রিকার নিউজ দেখে যাচাই-বাছাই না করে বিজ্ঞ আদালত কারণ দর্শানোর নোটিশ দিয়েছে। দুযোর্গ ব্যবস্থাপনা আইন-২০১২ এর ধারা অনুযায়ী জরিমানা করেছি।",20/9/2020,country-news
বঙ্গবন্ধুর খুনি মাজেদের লাশ যাবে ভোলায়: কারা কর্তৃপক্ষ,"বঙ্গবন্ধু হত্যা মামলার আসামি ক্যাপ্টেন (বরখাস্ত) মাজেদের ফাঁসি কার্যকর হয়েছে। শনিবার দিবাগত রাত ১২টা ১ মিনিটে তা কার্যকর করা হয়। কেরানীগঞ্জে কেন্দ্রীয় কারাগার স্থাপনের পর এটিই প্রথম ফাঁসি।



কারা মহাপরিদর্শক ব্রিগেডিয়ার জেনারেল এ কে এম মোস্তফা কামাল পাশা সাংবাদিকদের বলেন, “রাত ১২টা ১ মিনিটে আবদুল মাজেদের ফাঁসি কার্যকর করা হয়েছে। মৃতদেহ স্বজনদের কাছে হস্তান্তর করা হচ্ছে। তারা মৃতদেহ ভোলায় তাদের গ্রামের বাড়িতে নিয়ে যাবেন, সেখানেই দাফন হবে।”কারা সূত্র জানায়, আবদুল মাজেদের লাশ নেয়ার জন্য কেন্দ্রীয় কারাগারের ফটকে উপস্থিত হন তার স্ত্রী ডা. সালেহা বেগম, চাচা শ্বশুর আলী আক্কাস, শ্যালক শহিদুজ্জামান সরকার, ভাতিজা আবদুস সালাম, ভাতিজির স্ত্রী সোনিয়া। লাশের সঙ্গে ভোলায় যাচ্ছেন শ্যালক শহিদুজ্জামান সরকার ও ভাতিজা-আবদুস সালাম।ভোলার বোরহানউদ্দিন উপজেলার বাটামারা গ্রামের মরহুম আলী মিয়া চৌধুরীর ছেলে ক্যাপ্টেন (বরখাস্ত) আবদুল মাজেদ।গোয়েন্দা সূত্রে জানা যায়, আবদুল মাজেদের পরিবার বর্তমানে ঢাকা সেনানিবাসের ক্যান্টনমেন্ট আবাসিক এলাকায় বসবাস করছেন। আবদুল মাজেদ ৪ কন্যা সন্তান ও এক পুত্র সন্তানের জনক।ভোলায় লাশ দাফনে আপত্তিবোরহানউদ্দিন উপজেলা ছাত্রলীগ জানিয়েছে, জাতির জনক বঙ্গবন্ধুর শেখ মুজিবুর রহমান ও তার পরিবারের হত্যাকারী খুনি বরখাস্তকৃত ক্যাপ্টেন মাজেদের ফাঁসি কার্যকর হওয়ার পর লাশ তার গ্রামের বাড়ি ভোলার বোরহানউদ্দিনে দাফন করতে দেবে না।শনিবার দুপুরে বোরহানউদ্দিন উপজেলা ছাত্রলীগ সভাপতি মো. নজরুল ইসলাম ও সাধারন সম্পাদক মুজিব উল্যাহ পলাশ বিশ্বাসের যৌথ স্বাক্ষরিত এক প্রেস বিজ্ঞপ্তিতে এ তথ্য জানায় তারা।প্রেস বিজ্ঞপ্তিতে আরো জানানো হয়, হাজার বছরের শ্রেষ্ঠ বাঙালি জাতির জনকের আত্মস্বীকৃত খুনি মাজেদের লাশ বোরহানউদ্দিনের প্রবেশ করে তাহলে বাংলাদেশ ছাত্রলীগ বোরহানউদ্দিন শাখার নেতাকর্মীরা তা প্রতিহত করবে।যেভাবে কার্যকর হয় মাজেদের ফাঁসিএর আগে জল্লাদ শাহজাহানের নেতৃত্বে একটি দল কনডেম সেলে প্রবেশ করে মাজেদের হাত বেঁধে যম টুপি পরিয়ে দেন। তার আগে তওবা পড়ান কারাগারে কেন্দ্রীয় জামে মসজিদের ইমাম। রাত ১১টার দিকে তাকে তওবা পড়ানো হয়। এ সময় মাজেদ কান্নাকাটি করেন।কারা সূত্র জানায়, দণ্ড কার্যকরের সময় তাকে কয়েক মিনিট ফাঁসিতে ঝুলিয়ে রাখা হয়। পরে সিভিল সার্জন তার হাত-পায়ের রগ কেটে মৃত্যু নিশ্চিত করেন।শনিবার রাত সাড়ে ১০টায় কারাগারে উপস্থিত হন কারা মহাপরিদর্শক (আইজি প্রিজন) ব্রিগেডিয়ার জেনারেল এ কে এম মোস্তফা কামাল পাশা। এছাড়াও অতিরিক্ত কারা মহাপরিদর্শক কর্নেল মো. আবরার হোসেন, একজন নির্বাহী ম্যাজিস্ট্রেট ও ঢাকার সিভিল সার্জন আবু হোসেন মো. মইনুল আহসান কারাগারে প্রবেশ করেন।দণ্ড কার্যকরের সময় উপস্থিত ছিলেন আইজি (প্রিজন) ব্রিগেডিয়ার জেনারেল এ কে এম মোস্তফা কামাল পাশা, এডিশনাল আইজি (প্রিজন) কর্নেল আবরার হোসেন, ডিআইজি (প্রিজন) তৌহিদুল ইসলাম, সিনিয়র জেল সুপার ইকবাল কবির চৌধুরী, জেলার মো. মাহবুবুল ইসলাম, ঢাকা জেলা প্রশাসক আবু সালেহ মোহাম্মদ ফেরদৌস খান, পুলিশ সুপার মো. মারুফ হোসেন সরদার, সিভিল সার্জন ডা. আবু হোসাইন মো. মাইনুল আহসান, নির্বাহী ম্যাজিস্ট্রট আবদুল আওয়াল, কারা সহকারী সার্জন ডা. মাহমুদুল হাসান শুভ, ডা. খেরশেদ আলম, অতিরিক্ত পুলিশ সুপার (ঢাকা জেলা দক্ষিণ) রামানন্দ সরকার, কারা ইমাম মুফতি ফয়জুল্লাহ প্রমুখ।প্রসঙ্গত, প্রায় দু’দশক ধরে পলাতক আবদুল মাজেদকে গত সোমবার মধ্যরাতে মিরপুর থেকে গ্রেফতার করে পুলিশের কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) ইউনিট। পরদিন মঙ্গলবার দুপুরে মাজেদকে ঢাকার চিফ মেট্রোপলিটন ম্যাজিস্ট্রেট (সিএমএম) আদালতে হাজির করা হয়। এরপর তাকে কারাগারে পাঠানোর আদেশ দেন বিচারক। পরদিন বুধবার মৃত্যুর পরোয়ানা পড়ে শোনানোর পর সব দোষ স্বীকার করে রাষ্ট্রপতির কাছে প্রাণভিক্ষা চায় আবদুল মাজেদ।গত বুধবার রাতে রাষ্ট্রপতির কাছে প্রাণভিক্ষার আবেদন নাকচ হওয়ার পর শুক্রবার সন্ধ্যায় ঢাকা কেন্দ্রীয় কারাগারে পরিবারের ৫ সদস্য সাক্ষাৎ করেন। কারা কর্তৃপক্ষের আহ্বানে মাজেদের স্ত্রী, শ্যালক ও চাচা শ্বশুরসহ ৫ সদস্য দেখা করেন। ",20/9/2020,country-news
‘বঙ্গবন্ধুর খুনি মাজেদের লাশ ভোলায় দাফন করতে দেয়া হবে না’,"জাতির জনক বঙ্গবন্ধুর শেখ মুজিবুর রহমান ও তার পরিবারের হত্যাকারী খুনি বরখাস্তকৃত ক্যাপ্টেন মাজেদের ফাঁসি কার্যকর হওয়ার পর লাশ তার গ্রামের বাড়ি ভোলার বোরহানউদ্দিনে দাফন করতে দেবে না ছাত্রলীগ।



শনিবার দুপুর আড়াইটার দিকে বোরহানউদ্দিন উপজেলা ছাত্রলীগ সভাপতি মো. নজরুল ইসলাম ও সাধারন সম্পাদক মুজিব উল্যাহ পলাশ বিশ্বাসের যৌথ স্বাক্ষরিত এক প্রেস বিজ্ঞপ্তিতে এ তথ্য জানায় তারা।প্রেস বিজ্ঞপ্তিতে আরো জানানো হয়, হাজার বছরের শ্রেষ্ঠ বাঙালি জাতির জনকের আত্মস্বীকৃত খুনি মাজেদের লাশ বোরহানউদ্দিনের প্রবেশ করে তাহলে বাংলাদেশ ছাত্রলীগ বোরহানউদ্দিন শাখার নেতাকর্মীরা তা প্রতিহত করবে।বোরহানউদ্দিন ছাত্রলীগের সভাপতি নজরুল ইসলাম ও সম্পাদক পলাশ বিশ্বাস জানান, জাতির পিতা ও তার পরিবারের খুনি নরপশু মাজেদের ফাঁসি কার্যকর হওয়ার পর জাতি কলঙ্কমুক্ত হবে। কিন্তু তার লাশ বোরহানউদ্দিনের মাটিতে দাফন করে আমরা মাটিকে কলঙ্কিত করতে দেবো না।এদিকে ভোলা-২ (বোরহানউদ্দিন-দৌলতখান) আসনের সংসদ সদস্য আলী আজম মুকুল প্রধানমন্ত্রী ও স্বরাষ্ট্রমন্ত্রীর দৃষ্টি আকর্ষণ করে তার ব্যক্তিগত ফেসবুক আইডিতে লেখেন, নরপিশাচ, জাতির জনক বঙ্গবন্ধু শেখ মুজিবুরহমানের আত্মস্বীকৃত খুনি, ফাঁসির দণ্ডপ্রাপ্ত আসামি ক্যাপ্টেন মাজেদকে গ্রেফতারের পর আমরা করোনাভাইরাসের কারনে উল্লাস প্রকাশ করতে পারিনি।মহামান্য রাষ্ট্রপতি মহোদয় কর্তৃক, এই খুনির সাধারণ ক্ষমা ঘোষণা বাতিলের মধ্যে দিয়ে তার ফাঁসির রায় কার্যকরে আর কোন বাধা নেই।
আমি দৃঢ়তার সাথে বলতে চাই- খুনি মাজেদের ফাঁসি কার্যকর হওয়ার পর তার মৃতদেহ যেন ভোলায় পাঠানো না হয়। যেহেতু এই খুনির গ্রামের বাড়ি আমার নির্বাচনী এলাকায়, সেহেতু তার মরদেহ ভোলায় পাঠানো হলে করোনা পরিস্থিতি উপেক্ষা করে হলেও আমি নিজে তা প্রতিহত করবো। আমি বেঁচে থাকতে এই ভোলার মাটিতে ঘৃন্য নরপশু মাজেদকে দাফন করতে দেব না।এর আগে বৃহস্পতিবার বোরহানউদ্দিন উপজেলা ছাত্রলীগের সাধারণ সম্পাদক মুজিব উল্যাহ পলাশ বিশ্বাস সংবাদ সম্মেলনে জানান, জাতির জনক বঙ্গবন্ধুর খুনি ক্যাপ্টেন মাজেদ গ্রেফতার হওয়ার পর স্থানীয় হাসিব চৌধুরী বাঁধন নামে এক যুবক ফেসবুক থেকে স্ট্যাটাস দিয়ে আমাকে খুনি মাজেদের নাতি বলে দাবি করেন। এছাড়াও তিনি ঢাকার বিভিন্ন সাংবাদিকদের ভুল তথ্য দিয়ে রাজনৈতিকভাবে আমাকে ছোট করার জন্য পরিকল্পিতভাবে সংবাদ প্রচার করেন। মুজিব উল্যাহ পলাশ আরো জানান, তার পিতা অজিউল্ল্যাহ বিশ্বাস স্বাধীনতার আগ থেকে বাংলাদেশ ছাত্রলীগের সঙ্গে জড়িত। তার পুরো পরিবার স্বাধীনতার আগ থেকেই আওয়ামী লীগের রাজনীতির সঙ্গে জড়িত। ভোলা-২ আসনের সাবেক সংসদ সদস্য তোফায়েল আহমেদ ও বর্তমান সংসদ সদস্য আলী আজম মুকুলের নেতৃত্বে সব সময়ই আওয়ামী লীগের রাজনীতিতে সক্রিয় ছিলো তার পরিবার। আর খুনি ক্যাপ্টেন মাজেদের সঙ্গে তাদের কোনো রক্তের সম্পর্ক নেই।",20/9/2020,country-news
ভোলায় ট্রাকে মালামালের পরিবর্তে মিলল ৩৫ শ্রমিক!,"ভোলার বোরহানউদ্দিনে মালবাহী ট্রাক আটকে মালের পরিবর্তে ৩৫ জন শ্রমিক পেলেন উপজেলা নির্বাহী অফিসার (ভারপ্রাপ্ত) মো. বশির গাজী।



বৃহস্পতিবার বিকালে উপজেলার আলিমুদ্দিন-বাংলাবাজার এলাকায় ত্রিপলে ঢাকা ট্রাক আটকে তল্লাশি চালালে ৩৫ শ্রমিককে পাওয়া যায়।ওই ঘটনায় ট্রাকচালক স্বাধীনকে ৭ হাজার টাকা জরিমানা করা হয়। এছাড়া যাত্রীদের গন্তব্যে পৌঁছানোর ব্যবস্থা করা হয়।জানা গেছে, ওই ৩৫ ব্যক্তি জামালপুর জেলার বাসিন্দা। তারা মেঘনা তীর সংরক্ষণ বাঁধের ব্লকে কাজের শ্রমিক। তারা ট্রাকের ওপর ত্রিপল দিয়ে নিচে বসে জামালপুরের দিকে যাচ্ছিলেন।উপজেলা নির্বাহী অফিসার (ভারপ্রাপ্ত) মো. বশির গাজী জানান, ওই স্থানে ভ্রাম্যমাণ আদালত পরিচালনা করে ট্রাকচালক স্বাধীনকে ৭ হাজার টাকা জরিমানা করা হয়। এছাড়া ৩৫ যাত্রীকে তাদের গন্তব্যে পৌঁছার ব্যবস্থা করা হয়েছে।",20/9/2020,country-news
বোরহানউদ্দিনে তাবলিগ জামাতের ২৫ জন কোয়ারেন্টাইনে,"ভোলার বোরহানউদ্দিনে করোনাভাইরাসের বিস্তার রোধে সরকারি নিষেধাজ্ঞা অমান্য করে গণপরিবহণ চালিয়ে তাবলিগ জামাতের মুসল্লিসহ অন্যান্য যাত্রী পরিবহণ করায় ট্রাক চালক মো. আলীকে ৩ হাজার টাকা জরিমানা করেছে ভ্রাম্যমাণ আদালত।



এছাড়া ওই পরিবহনের ৩৫ যাত্রীকে প্রাতিষ্ঠানিক কোয়ারান্টাইনে পাঠানো হয়েছে। বুধবার স্থানীয় বোরহানগঞ্জ বাজারে উপজেলা নির্বাহী অফিসার (ভারপ্রাপ্ত) মো. বশির গাজী নৌবাহিনীর সহায়তায় অভিযান চালিয়ে তাবলীগ জামাতের ২৫ জন মুসল্লী ও ১০-১২ জন অন্যান্য যাত্রীবাহী ট্রাকসহ চালক মো. আলীকে আটক করে। ওই বাজারে ইউএনও ও নির্বাহী ম্যাজিস্ট্রেট মো. বশির গাজী ভ্রমমাণ আদালত পরিচালনা করে চালক মো. আলীকে ৩ হাজার টাকা জরিমানা করেন। ইউএনও মো. বশির গাজী ঘটনার সত্যতা স্বীকার করে জানান, তাবলীগ জামাতের মুসল্লিসহ ৩৫ যাত্রীকে চরফ্যাশনের প্রাতিষ্ঠানিক হোম কোয়ারান্টাইনে পাঠানো হয়েছে। এছাড়া মঙ্গলবার নিষেধাজ্ঞা অমান্য করে পৌর শহরে মোটরসাইকেল চালানো ও সামাজিক দূরত্ব ভঙ্গ করায় মো. জসিমকে ১ হাজার, আতাউর রহমানকে ১ হাজার, পারভেজকে ৫’ শ, সোহাগকে ৫’ শ, শাহ আলমকে ২ হাজার, মো. তসলিমকে ১ হাজার, মো. করিমকে ৫’ শ, মো. হাসানকে ৫’ শ, টিপুকে ১ হাজার, মো. নিরবকে ৫’ শ, ওমর ফারুককে ১ হাজার, রবিউল আলমকে ১ হাজার, মো. হাসানকে ৪’ শ,মিরাজকে সাড়ে ৪ হাজার, ইদ্রিসকে ৫’ শ, কামালকে ৫ হাজার ও নুরুল আমিনকে ১ হাজার টাকা জরিমানা করা হয়। তিনি আরও জানান, ভবিষ্যতে আইন অমান্য করলে প্রশাসন আরও কঠোর হতে বাধ্য হবে।  ",20/9/2020,country-news
ভোলায় স্বাস্থ্যবিধি মেনে শিশুদের ছবি আঁকা প্রদর্শন,"ভোলায় স্বাস্থ্যবিধি মেনে জেলা আওয়ামী লীগের জাতীয় শোক দিবসের অনুষ্ঠানে শুক্রবার চিত্রাঙ্কন শেষে তা প্রদর্শন করে শিশুরা। এছাড়া কবিতা আবৃত্তি, বক্তৃতা ও রচনা প্রতিযোগিতায় অংশ নেয় বিভিন্ন শিক্ষাপ্রতিষ্ঠানের শিক্ষার্থীরা। কোভিড-১৯ আতঙ্কের কারণে অনেকে ভার্চুয়ালে অংশ নেয়।



দুই দিনব্যাপী জাতীয় শোক দিবসের প্রথম দিন অংশগ্রহণকারী সব প্রতিযোগীর মধ্যে পুরস্কার দেয়ার পাশাপাশি বক্তব্য রাখেন জেলা আওয়ামী লীগের সভাপতি জেলা পরিষদ চেয়ারম্যান আবদুল মমিন টুলু, জেলা আওয়ামী লীগ সহসভাপতি হামিদুল হক বাহালুল, উপজেলা আওয়ামী লীগের সভাপতি মোশারফ হোসেন, অনুষ্ঠানের আহ্বায়ক নজরুল ইসলাম গোলদার, জেলা আওয়ামী লীগের যুগ্ম সম্পাদক জহুরুল ইসলাম নকিব, জেলা আওয়ামী লীগ সাংগঠনিক সম্পাদক মইনুল হোসেন বিপ্লব, উপজেলা আওয়ামী লীগ সাংগঠনিক সম্পাদক আজিজুল ইসলাম, পৌর আওয়ামী লীগ সম্পাদক আলী নেওয়াজ পলাশ।অনুষ্ঠানে বিচারক হিসেবে দায়িত্ব পালন করেন প্রেস ক্লাব সম্পাদক অমিতাভ অপু, ভোলা দিয়েটার সভাপতি নাসির লিটন, ওই সংগঠনের সম্পাদক আবিদুল আলম, আবৃত্তি শিল্পী অতনু করঞ্জাই, রেহানা ফেরদৌস, সহকারী শিক্ষক সারমিন জাহান শ্যামলী, আদিল হোসেন তপু, অ্যাডভোকেট মেসবাহুল আলম।এদিকে প্রতিযোগিতায় সেরা হয়েছে তৃতীয় শ্রেণির শিক্ষার্থী আমরিম সালাম বর্ষা, পঞ্চম শ্রেণির নুরই জান্নাত বুশরা, তৃতীয় শ্রেণির নুসরাত ফাইজা, তাফমিদা আফরোজ, নিশাত ফারজানা, তাসকিনা মেহেজাবিন ও মো. সাকিল।",20/9/2020,country-news
"উত্তাল মেঘনায় ভেসে গেছে ফেরিঘাট, ভোলা শহর রক্ষা বাঁধে ধস","ভোলায় বুধবার বিকালে ঘূর্ণি দমকা বাতাসে রুদ্রমূর্তি ধারণ করা মেঘনার ঢেউ একের পর এক আছড়ে পড়ায় ইলিশা ফেরিঘাট, লঞ্চঘাট, দোকানপাট ভেসে গেছে। তলিয়ে গেছে ওই এলাকা।



ধনিয়া, তুলাতুলি, ইলিশা, রাজাপুর এলাকার শহররক্ষা বাঁধে ধস দেখা দেয়। রাজাপুর জোরখালে ভয়াবহ ভাঙন শুরু হয়। বাঁধের ভাঙন ঠেকাতে স্থানীয়রা দিশেহারা হয়ে পড়েছেন।বুধবার দুপুরে ডুবে গেছে ৪টি ট্রলার। এর মধ্যে মনপুরা দক্ষিণ সাকুচিয়ার তালতলি এলাকায় ডুবে যাওয়া দুই ট্রলারের ১৮ জেলেকে জীবিত উদ্ধার করা সম্ভব হয়েছে। অপরদিকে ভোলার ইলিশা ও তুলাতলি এলাকায় নদীর পাড় এলাকায় ডুবে যায় আরও দুটি ট্রলার।সকালে ভোলার ইলিশা ঘাট থেকে ৫ শতাধিক যাত্রী নিয়ে লক্ষ্মীপুর মজুচৌধুরী ঘাটের উদ্দেশে ছেড়ে সি-ট্রাক খিজির-৫ ঝড়ের তোড়ে ডুবো অবস্থার সৃষ্টি হয়। পরে মাঝ নদীতে একটি চরে আশ্রয় নিয়ে রক্ষা পায়। অপরদিকে ইলিশা ঘাট থেকে যাত্রী নিয়ে ছেড়ে যেতে পারেনি এমভি পারিজাত, দোয়েল পাখি ও সি-ট্রাক-৮। ওই সব যানবাহন থেকে যাত্রীদের নামিয়ে দিয়ে নিরাপদে আশ্রয় দেয়া হয়।এদিকে ঢাকা ও চট্টগ্রামগামী কয়েক হাজার যাত্রী ইলিশা ঘাটে আটকা পড়েছেন।ভোলা নদীবন্দরের সহকারী পরিচালক মো. কামরুজ্জামান জানান, নদী হঠাৎ উত্তাল হওয়ায় নৌযানগুলোকে সতর্কভাবে চলাচল করতে বলা হয়েছে।পানি উন্নয়ন বোর্ডের উপ-বিভাগীয় প্রকৌশলী আবদুল মান্নান জানান, শহরতলির তুলাতলি এলাকায় শহর রক্ষা বাঁধের ওপর মেঘনার ঢেউ আছড়ে পড়ছে। বাঁধ রক্ষায় তারা কাজ করছেন।তুলাতুলির বাঁধ এলকায় মনিরের ওয়ার্কশপ ভেসে গেছে। রাজাপুর ও ইলিশা হাজিকান্দি শহর রক্ষা বাঁধ বিকাল ৫টার মধ্যে তিন ভাগের দুই ভাগ ধসে গেছে। বাতাস অব্যাহত থাকলে ওই বাঁধ ধসে জেলা সদর তলিয়ে যাওয়ার আশংকা করছেন স্থানীয়রা।",20/9/2020,country-news
ভোলায় গরুর হাটে এসপির মাস্ক বিতরণ,"ভোলায় ঈদের শেষ মুহূর্তে এসে জেলার ৯৩টি গরুর হাটে উপচেপড়া ভিড় দেখা যায়। ফলে এসব হাটে খুব একটা স্বাস্থ্যবিধি মানা হচ্ছে না।



বৃহস্পতিবার ইলিশাহাট বাজারে গরুর হাটেও এমন দৃশ্য দেখা গেছে। পুলিশ সুপার সরকার মোহাম্মদ কায়সারের নেতৃত্বে একটি টিম বুধবার বিকাল থেকে হাটগুলো নজরদারিসহ অভিযান শুরু করেছেন। যারা মাস্ক পরেননি পুলিশের তরফ থেকে মাস্ক পরিয়ে দেয়া হচ্ছে। একই সঙ্গে জাল টাকা ধরার জন্য চেকপোস্ট বসানো হয়েছে।ব্যাংকেরহাট কলেজ মাঠের গরুর হাট, ঘুইংগার হাট, গজারিয়া হাটে পুলিশ ও প্রাণিসম্পদ বিভাগের টিম নজরদারিতে থাকছে।এদিকে এবার গরুর দাম বিগত বছরের তুলনায় কম বলে জানান ক্রেতারা। বিক্রেতারা বলছেন, গত এক সপ্তাহ তেমন বিক্রি না হলেও শেষ মুহূর্তে গরুর চাহিদা বেড়েছে। তবে দেশি গরু কিনতেই মানুষের আগ্রহ বেশি।",20/9/2020,country-news
ভোলায় চিফ জুডিশিয়াল ম্যাজিস্ট্রেট করোনায় আক্রান্ত নন,"ভোলায় চিফ জুডিশিয়াল ম্যাজিস্ট্রেট শরীফ মো. সানাউল হক করোনাভাইরাসে আক্রান্ত হননি। তিনি আক্রান্ত হয়েছেন এমন তথ্যগত ভুলের কারণে মঙ্গলবার এ নিয়ে বিভ্রান্তির সৃষ্টি হয়। অবশ্য মঙ্গলবারও প্রতিদিনের ন্যায় আদালতে উপস্থিত থেকে ভার্চুয়াল বিচারকার্য পরিচালনা করেন।



দুইদিন আগে জেলা জজ এবিএম মাহমুদুল হক ও তার স্ত্রী কোভিড-১৯ আক্রান্ত হয়েছেন। রোববার রাতে জেলা জজকে দ্রুত হেলিকপ্টারযোগে ঢাকায় এনে ইউনিভার্সেল হাসপাতালে আইসিইউতে ভর্তি করা হয়েছে। তার সার্বিক খোঁজ-খবর রাখছেন চিফ জুডিশিয়াল ম্যাজিস্ট্রেটসহ সংশ্লিষ্ট দফতরের স্টাফরা।এমন অবস্থায় চিফ জুডিশিয়াল ম্যাজিস্ট্রেট শরীফ মো. সানাউল হকও আক্রান্ত হয়েছেন বলে ভুলবশত এমন তথ্য প্রচার হয়।মঙ্গলবার চিফ জুডিশিয়াল ম্যাজিস্ট্রেট শরীফ মো. সানাউল হক জানান, তিনি কোভিড আক্রান্ত নন। তার কোনো পজিটিভ রিপোর্ট আসেনি। এমনকি তিনি কোনো নমুনাও দেননি। তিনি সুস্থ আছেন। প্রতিদিনের ন্যায় তিনি কর্মস্থলে থেকে কোর্ট পরিচালনা করছেন।",20/9/2020,country-news
"ভোলায় ব্যবসায়ীকে গলাকেটে হত্যার পর টাকা লুট, ভাই আহত","ভোলার উপশহর বাংলাবাজার বালিয়া এলাকায় এক ব্যবসায়ীকে গলাকেটে হত্যা ও তার ভাইকে কুপিয়ে আহত করে ৫ লাখ টাকা ও ১০ ভরি স্বর্ণালংকার লুট করে নিয়েছে স্থানীয় একটি সন্ত্রাসী গ্রুপ।



নিহত ওষুধ ব্যবসায়ী প্রবির চন্দ্র মাঝি (৩৫) ও ছোট ভাই জুয়েলারি ব্যবসায়ী সজিব চন্দ্র মাঝি (৩০) শনিবার রাত ১০টার দিকে ওষুধের দোকান ও জুয়েলারি বন্ধ করে টাকাসহ মোটরসাইকেলে বাড়ি ফিরছিলেন। পথে গাছ ফেলে তাদের ওপর হামলা করে সন্ত্রাসীরা। প্রবিরকে মাটিতে ফেলে কুপিয়ে জবাই করে। সজিব ছুরির আঘাত পেয়েও দৌড়ে রাস্তার পাশের বাড়ি গিয়ে সাহায্য চান। স্থানীয়রা আহতদের ভোলা হাসপাতালে আনলে ডাক্তার প্রবিরকে মৃত ঘোষণা করেন। ইউপি মেম্বার সেলিমের ছেলে সাকিল ও ভাতিজা শাহাবুদ্দিন, রিয়াজসহ ৫/৬ জন এ হামলার নেতৃত্বে দেয় বলে আহত সবিজের বরাত দিয়ে ভোলা থানার ওসি এনায়েত হোসেন জানান।ভোলা থানার ওসি জানান, রাতেই হামলাকারী ও ছিনতাইকারী শাহাবুদ্দিনকে পুলিশ আটক করে। সেলিম মেম্বারের ছেলে শাকিল, ভাতিজা শাহাবুদ্দিন, বিল্লাল, রিয়াজসহ ৫/৬ জন এ ঘটনায় যুক্ত ছিল। শাকিলের বিরুদ্ধে এর আগেও ছিনতাই ঘটনার অভিযোগ রয়েছে। শনিবার রাতে এরা দোকানে দুই ভাইকে টাকা গুনতে দেখেছিল। পুলিশ ছুরি উদ্ধার করেছে।এ দিকে হামলার সময় চিৎকারে স্থানীয়রা ছুটে এসে, হামলাকারীদের মধ্যে শাহাবুদ্দিনকে ধরে ফেলে। পরে সেলিম মেম্বার ও শাবাবুদ্দিন পরিবারের লোকজন এসে স্থানীয়দের কাছ থেকে শাহাবুদ্দিনকে ছিনিয়ে নিয়ে যায়।এলাকার রাজেশ্বর মাঝির ছেলে প্রবির, সজিবসহ তিন ভাইয়ের রয়েছে তিনটি দোকান। দুটি ওষুধের ও একটি জুয়েলারি। স্থানীয় রাধাগোবিন্দ মন্দিরের সহ-সভাপতির দায়িত্ব পালন করছিলেন নিহত প্রবির মাঝি।আহত সজিব ভোলা হাসপাতালে চিকিৎসাধীন। তিনি জানান, হামলাকালীদের ৪ জনকে তারা চিনতে পেরে কুপিয়ে জখম না করে টাকা নিয়ে যাওয়ার জন্য অনুরোধ করেন।এলাকার ইউপি চেয়ারম্যান আওয়ামী লীগ নেতা ইফতারুল হাসান স্বপন জানান, সন্ত্রাসী এ গ্রুপটি এলাকায় নানা অপরাধের সঙ্গে যুক্ত। তিনি এদের সর্বাধিক শাস্তি দাবি করেন।ইউনিয়ন আওয়ামী লীগ সম্পাদক মো. কামাল হোসেন এ ঘটনায় দুঃখ প্রকাশ করে ঘাতকদের শাস্তি দাবি করেন।জেলা পূজা উদযাপন পরিষদের সম্পাদক গৌরাঙ্গ দে ও হিন্দু বৌদ্ধ খ্রিস্টান ঐক্য পরিষদের আহ্বায়ক, জুয়েলারি সমিতির সম্পাদক অবিনাশ নন্দী দোষী সন্ত্রাসীদের দ্রুত গ্রেফতার ও শাস্তি দাবি করেন।",20/9/2020,country-news
শিক্ষক নেতা অধ্যক্ষ রফিকুল আর নেই,"কেন্দ্রীয় শিক্ষক নেতা ও ভোলার পশ্চিম বাপ্তা আদর্শ স্কুল এন্ড কলেজের অধ্যক্ষ মো. রফিকুল ইসলাম (৪২) আর নেই।



মঙ্গলবার রাত ৩টার দিকে ভোলা শহরের উত্তর চরনোয়াবাদ আলীয়া মাদ্রাসা সংলগ্ন এলাকায় নিজ বাড়িতে ব্রেইন স্ট্রোক করে তিনি মারা যান (ইন্নালিল্লাহি...রাজিউন)। বুধবার সকাল ১০টার দিকে ভোলা সদর উপজেলার ইলিশা ইউনিয়নের গুপ্তমুন্সি গ্রামের বাড়িতে জানাজা শেষে দাফন করা হয়।রফিকুল ইসলাম বাংলাদেশ বেসরকারি শিক্ষক-কর্মচারী ফোরামের কেন্দ্রীয় যুগ্ম-মহাসচিব, ভোলা মেডিকেল সাইন্স এন্ড টেকনোলজির পরিচালক, ভোলা সদর উপজেলা আওয়ামী লীগের স্বাস্থ্য ও জনসংখ্যা বিষয়ক সম্পাদক, ভোলা জেলা স্কাউটসের কমিশনার ছিলেন।রফিকুল ইসলামের মৃত্যুতে ভোলা প্রেস ক্লাব, দৈনিক পত্রিকা ও অনলাইনের সম্পাদক, সামাজিক-সাংস্কৃতিক, রাজনৈতিক দলের নেতারা শোক প্রকাশ করেছেন।",20/9/2020,country-news
ভোলায় স্বাস্থ্যবিধি না মেনেই ছাড়ল ওয়াটারবাস,"ভোলার ইলিশা ফেরিঘাটে রোববার দুপুর ২টায় ঢাকার উদ্দেশ্যে ছেড়ে যাওয়া চেয়ার কোচ ওয়াটারবাস গ্রিন লাইন-২ সামাজিক দূরত্ব ও স্বাস্থ্যবিধি না মানার অভিযোগ উঠেছে। পাশের একটি সিট ফাঁকা রেখে যাত্রী বসানোর কথা থাকলেও এমন নীতি মানতে নারাজ ওই গ্রিন লাইন স্টাফরা।



বিআইডব্লিউটিএর সহকারী পরিচালক মো. কামরুজ্জামান জানান, বিষয়টির সত্যতা পেয়ে তারা ঢাকায় তাদের দফতরে লিখিতভাবে জানান। তবে গ্রিনলাইনে উঠতে ও নামতে যাত্রীদের তাপমাত্রা ডিজিটাল থার্মাল মিটারে পরীক্ষা করতে দেখা যায়।অপরদিকে সকাল সাড়ে ৭টায় ঢাকার উদ্দেশ্যে ছেড়ে যাওয়া অপর ওয়াটারবাস অ্যাডভাঞ্জারে নিয়মনীতি মেনে ঢাকার উদ্দেশ্যে ছাড়ে বলেও জানান ওই কর্মকর্তা। ৭০০ যাত্রীর পরিবর্তে তারা ৩০৫ যাত্রী নিয়ে ছেড়ে যায়। তবে টিকেট কেটে যেতে না পেরে ঘাটেই অনেক যাত্রী বিক্ষোভ করেন। ক্ষোভ জানান অনেকেই। আবার কিছুদূর গিয়ে নদীতে থামিয়ে ট্রলারযোগে আসা যাত্রীদের অ্যাডভাঞ্জারে ওঠতে দেখা যায়।এদিকে স্বাস্থ্যবিধি না মানার অভিযোগ উঠেছে বরিশাল ভোলা-লক্ষ্মীপুর রুটের লঞ্চ ও সিট্রাকের বিরুদ্ধেও। একই অবস্থা ছিল ভোলার ইলিশা ও লক্ষ্মীপুর মজুচৌধুরী ঘাট রুটের ফেরি চলাচলের ক্ষেত্রে।গ্রিন লাইনের ভোলার দায়িত্বে থাকা রনি বিআইডব্লিউটিএ কর্মকর্তারা জানান, তারা স্বাস্থ্যবিধি মেনেই ২০ ভাগ যাত্রী কম নিয়ে নৌযানটি ছেড়েছেন।",20/9/2020,country-news
ভোলার চরাঞ্চলের ৩ লাখ মানুষকে নিরাপদ আশ্রয়ে নেয়া হচ্ছে,"ঘূর্নিঝড় আম্পান মোকাবেলায় সর্বোচ্চ প্রস্তুতির অংশ হিসাবে ভোলার ২১টি চরের তিন লাখ বাসিন্দাকে নিরাপদ আশ্রয়ে আনার কাজ শুরু করেছে জেলা প্রশাসন।



মঙ্গলবার সকাল থেকেই উপজেলা প্রশাসনের মাধ্যমে নৌ বাহিনী, নৌ পুলিশ, পুলিশ ও কোস্টগার্ডের সহায়তায় মানুষকে আশ্রয় কেন্দ্রে আনার কাজ শুরু হয়।জেলার চরফ্যাশন উপজেলার ঢালচর হতে ৫০টি ট্রলার যোগে প্রায় ১০ হাজার মানুষকে মূল ভূখণ্ড চরফ্যাশনের আশ্রয় কেন্দ্রে আনা হয়েছে। একইসঙ্গে সাইক্লোন সেল্টারে আশ্রয় নেয়া মানুষের সামাজিক দুরত্ব নিশ্চিত করার জন্য অতিরিক্ত ৪০০টিসহ সর্বমোট ১১০৪টি আশ্রয় কেন্দ্র খুলে দেয়া হয়েছে।ভোলার জেলা প্রশাসক মাসুদ আলম ছিদ্দিক জানান, ঘূর্নিঝড়ে সাবাইকে সতর্ক করার পাশাপাশি নিরাপদে আসতে সিপিপি ১০ হাজার ২০০ সেচ্চাসেবী উপকূলের বিভিন্ন এলাকায় কাজ করে যাচ্ছে। এছাড়াও আশ্রয় কেন্দ্রে মানুষদের জন্য ৩ বেলা খাবারের ব্যবস্থা ছাড়াও শুকনো খাবার ও শিশু খাবার প্রস্তুত রাখা হয়েছে।তিনি জানান, ঝুঁকিপূর্ণ চরাঞ্চলের মানুষকে মূল ভূখণ্ডে নিরাপদ আশ্রয়ে আনতে কাজ করে যাচ্ছে উপজেলা প্রশাসন, পুলিশ, কোস্টগার্ড, নৌ-পুলিশসহ প্রশাসনের কর্মকর্তারা।",20/9/2020,country-news
ভোলায় ২শ' দরিদ্র পরিবারের পাশে দাঁড়াল পদক্ষেপ,"করোনাভাইরাসের কারণে কর্মহীন হয়ে পড়া ২শ' দরিদ্র পরিবারের পাশে দাঁড়িয়েছে ভোলায় কাজ করা বেসরকারি উন্নয়ন সংস্থা মানবিক উন্নয়ন কেন্দ্র (পদক্ষেপ)। সংস্থাটির পক্ষ থেকে ভোলা ও লালমোহন উপজেলায় এসব ত্রাণ বিতরণ করা হয়।



রোববার ভোলা সদর উপজেলা মিলনায়তনে এসব পরিবারের শতাধিক সদস্যদের মধ্যে ১০ কেজি করে চাল, ৫ কেজি আলু, ১ লিটার সয়াবিন তেল, ১ কেজি ডাল, ১ কেজি লবণ, ১ টি সাবান, ২ টি করে মাক্স ও নগদ ২শ’ টাকা করে বিরতণ করা হয়।মানবিক উন্নয়ন সংস্থা পদক্ষেপের জোনাল ম্যানেজার মো. রুহুল কুদ্দূসের সভাপতিত্বে প্রধান অতিথি ছিলেন, ভোলা সদর উপজেলা নির্বাহী কর্মকর্তা মো. মিজানুর রহমান ও লালমোহন উপজেলার নির্বাহী কর্মকর্তা্ হাবিবুল হাসান রুমি। অন্যদের মধ্যে উপস্থিত ছিলেন, পদক্ষেপের ভোলার এরিয়া ম্যানেজার উত্তম কুমার সরকারসহ প্রমুখ।এর আগে শুক্রবার সকালে লালমোহন উপজেলা পরিষদ মিলনায়তনে শতাধিক দরিদ্র মানুষের মাঝে ত্রাণ বিতরণ করা হয়েছে। এসময় প্রধান অতিথি ছিলেন লালমোহন উপজেলার নির্বাহী কর্মকর্তা হাবিবুল হাসান রুমি।",20/9/2020,country-news
কষ্টে থাকা সম্মানিতদের গোপনে সহযোগিতা করতে হবে: তোফায়েল,"আওয়ামী লীগ উপদেষ্টা পরিষদের সদস্য সাবেক শিল্প ও বাণিজ্যমন্ত্রী তোফায়েল আহমেদ বলেছেন, দেশে করোনার মহাদুর্যোগ চলছে। এ সময় সমাজের অনেক সম্মানিত ব্যক্তিরা কারো কাছে হাত পাততে পারেন না। তারা কষ্টে থাকেন। তাদের গোপনে সহযোগিতা করতে হবে।



তিনি বলেন, বর্তমান মহাদুর্যোগ মোকাবেলায় কাজ করতে যাদেরই দায়িত্ব দেয়া হোক না কেন মূলত কাজ করছেন জনপ্রতিনিধিরা। তাই প্রধানমন্ত্রীর নির্দেশ মেনে সবাইকে নিষ্ঠার সঙ্গে কাজ করতে হবে। প্রধানমন্ত্রীর ত্রাণ সঠিকভাবে মানুষের ঘরে ঘরে পৌঁছাতে হবে। তা হলে মানুষের কষ্ট থাকবে না।রোববার দুপুরে জেলা সদরের বিভিন্ন মসজিদের ১ হাজার ৮৪০ জন ইমাম, মুয়াজ্জিন ও মন্দিরের ১০০ পুরোহিতের মধ্যে প্রধানমন্ত্রীর খাদ্য সহায়তা বিতরণকালে সদর উপজেলা চত্বরে অনলাইনে বক্তব্য রাখেন তোফায়েল আহমেদ।তিনি জানান, ইমাম, মুয়াজ্জিন ও পুরোহিতদের নিজ অর্থায়নে উপহারসামগ্রীও বিতরণ করা হয়। এর আগে ৩০ হাজার পরিবারকে ব্যক্তিগত উপহার দেয়া হয়। আরও ১০ হাজার পরিবারকে ঈদ উপহার দেয়া হচ্ছে।ইমাম ও মুয়াজ্জিনদের উদ্দেশ্য করে বলেন, আপনারা সম্মানিত ব্যক্তি। আপনাদের পাশে যেমনি আমি সব সময় থাকছি, তেমনি আমার দল থাকছে। গত দুই মাস আমি ও আমার নেতাকর্মীরা যেভাবে জেলা সদরে মানুষের জন্য কাজ করছি। তেমনি ভোলা-২ আসন দৌলতখান ও বোরহানউদ্দিন উপজেলায় সংসদ সদস্য আলী আজম মুকুল, ভোলা-৩ লালমোহন ও তজুমদ্দিনে নুরুন্নবী চৌধুরী শাওন, ভোলা-৪ চরফ্যাশন ও মনপুরায় কাজ করছেন সংসদ সদস্য আবদুল্লাহ আল ইসলাম জ্যাকব।তাদের প্রতি কৃতজ্ঞতা জানানোর পাশাপাশি দুর্যোগ মোকাবেলায় জেলা প্রশাসক, পুলিশ সুপারসহ প্রশাসনের কর্মকর্তাদের কাজ করার জন্য শুভেচ্ছা জানান তোফায়েল আহমেদ।সাবেক এই মন্ত্রী নেতাকর্মী ও জনগণের উদ্দেশে বলেন, প্রধানমন্ত্রীর নির্দেশ মেনেই কঠিন বিপদ মোকাবেলা করতে হবে। বর্তমান পরিস্থিতিতে অনেকে বেকার হয়ে পড়েছেন, কাজ নেই, তাদের ঘরে ঘরে ত্রাণ সহায়তা পৌঁছে দেয়া হচ্ছে।এ সময় উপস্থিত ছিলেন জেলা আওয়ামী লীগ সম্পাদক জেলা পরিষদ চেয়ারম্যান আবদুল মমিন টুলু, উপজেলা চেয়ারম্যান মোশারফ হোসেন, জেলা আওয়ামী লীগ সহ-সভাপতি হামিদুল হক বাহালুল, উপজেলা আওয়ামী লীগ সম্পাদক নজরুল ইসলাম গোলাদর, জেলা আওয়ামী লীগ যুগ্ম-সম্পাদক জহুরুল ইসলাম নকিব, জেলা আওয়ামী লীগ সাংগঠনিক সম্পাদক মইনুল হোসেন বিপ্লব, উপজেলা ভাইস-চেয়ারম্যান মো. ইউনুছ, খলিফাপট্টি মসজিদের খতিব মাওলানা মজিদ উদ্দিন, দিদার মসজিদের ইমাম মাওলানা তাজ উদ্দিন আহম্মেদসহ ইমাম-মুয়াজ্জিন নেতৃবৃন্দ।",20/9/2020,country-news
ভোলায় এমপি শাওনের অর্থায়নে বসানো হল ১০টি জীবাণুনাশক টানেল,"করোনাভাইরাস সংক্রমন প্রতিরোধে ভোলার জেলা জেলা প্রশাসক, পুলিশ সুপার কার্যালয় ও ভোলা সদর হাসপাতালসহ জেলার গুরুত্বপূর্ণ ১০টি স্থানে ভোলা-৩ আসনের সংসদ সদস্য নুরুন্নবী চৌধুরী শাওনের ব্যক্তিগত অর্থায়নে স্বয়ংক্রিয় জীবাণুনাশক টানেল বসানো হয়েছে।



বৃহস্পতিবার সকালে ভোলা জেলা প্রশাসক কার্যালয়ের প্রবেশপথে এ টানেলের উদ্বোধন করেন এমপি নুরুন্নবী চৌধুরী শাওন। পরে তিনি হাসপাতালের ডাক্তার-নার্স ও ষ্টাফদের জন্য ব্যক্তিগত সুরক্ষা সামগ্রী জেলা প্রশাসকের হাতে তুলে দেন।এ সময় এমপি শাওন বলেন, প্রধানমন্ত্রী শেখ হাসিনার ৩১ বিধির আলোকে আমরা মাঠে কাজ করে যাচ্ছি। যারা দেশের মানুষের কল্যাণে করে যাচ্ছে তাদের সুরক্ষার জন্য এসব স্বয়ংক্রিয় জীবাণুনাশক টানেল বসানো হচ্ছে।টানেল উদ্বোধন অনুষ্ঠানে উপস্থিত ছিলেন ভোলা-২ আসনের সংসদ সদস্য আলী আজম মুকুল, ভোলা জেলা প্রশাসক মাসুদ আলম সিদ্দিক, পুলিশ সুপার সরকার মো. কায়সার, জেলা আওয়ামী লীগ সভাপতি ফজলুল কাদের মজনু মোল্লা প্রমুখ।",20/9/2020,country-news
"ভোলায় ভার্চুয়াল কোর্টে বিচার শুরু, জনমনে স্বস্তি","ভোলায় ভার্চুয়াল কোর্টে জামিন শুনানি শুরু হয়েছে। এতে দীর্ঘদিন বন্ধ থাকা জেলা ও দায়রা জজ আদলত ভার্চুয়াল পদ্ধতিতে চালু হওয়ায় বিচার প্রার্থীদের মাঝে স্বস্তি ফিরে এসেছে।



মঙ্গলবার অনলাইনে জামিনের আবেদন নিয়েছেন জেলা ও দায়রা জজ ড. এ বি এম মাহমুদুল হক ও চিফ জুডিসিয়াল ম্যাজিস্ট্রেট শরীফ মো. সানাউল হক।এদিন ইমেইলে পাঠানো আবেদনের প্রেক্ষিতে জেলা জজ ও চিফ জুডিসিয়াল ম্যাজিস্ট্রেট জামিনের শুনানির জন্য বুধবার ভিন্ন ভিন্ন ভাবে সময় নির্ধারণ করেন। নির্ধারিত সময়ে কোর্টে থেকে অ্যাপসের মাধ্যমে মামলার নিযুক্ত আইনজীবীর সঙ্গে অনলাইনে যুক্ত হয়েছেন জেলা ও দায়রা জজ ড. এবিএম মাহমুদুল হক এবং সিনিয়র জুডিশিয়াল ম্যাজিস্ট্রেট মোহাম্মদ ফরিদ আলম ও জুডিশিয়াল ম্যাজিস্ট্রেট সুলতান মাহমুদ মিলন। এ সময় জেলা জজের সঙ্গে উপস্থিত ছিলেন পিপি আশরাফ হোসেন লাভু।বেশ কয়েক দিন ধরে ভোলার বিচার প্রার্থীদের বিচার নিশ্চিতের জন্য এ নিয়ে দিন রাত কাজ করে যাচ্ছিলেন জেলা ও দায়রা জজ, চিফ জুডিশিয়াল ও সিনিয়র জুডিশিয়াল ম্যাজিস্ট্রেটগণ।এদিকে নতুন নিয়মে কোর্টের ঝটিলতা নিয়ে সিনিয়র আইনজীবীরা প্রথমে হতাশা প্রকাশ করলেও কোর্ট শুরু হওয়ার সঙ্গে সঙ্গে জেলা জজ হাতেকলমে সব নিয়মকানুন বুঝিয়ে দেয়ায় সিনিয়র আইনজীবীরাও ভার্চুয়াল কোর্টে সন্তোষ প্রকাশ করেছেন।",20/9/2020,country-news
"ভোলায় বাবা-মেয়ে করোনা থেকে সুস্থ, মুক্ত ৪৫ পরিবার","ভোলা জেলা শহরের ব্যবসায়ী মোজাহিদুর রহমান ও তার মেয়ে করোনা থেকে সুস্থ হয়েছেন। পরে সোমবার দুপুরে ওই এলাকার ৪৫ পরিবারকে লকডাউন মুক্ত করেছেন প্রশাসন।



সিভিল সার্জন ডাক্তার রতন কুমার ঢালি, পুলিশ সুপার সরকার মোহাম্মদ কায়সার, অতিরিক্ত জেলা ম্যাজিস্ট্রেট ফারুক আল মামুন, উপজেলা নির্বাহী অফিসার মো. মিজানুর রহমান, পৌর কাউন্সিলর শাহেআলম ফুল ও ফল দিয়ে করোনামুক্ত বাবা ও মেয়েকে শুভেচ্ছা জানান। একই সঙ্গে ওই এলাকার ৪৫ পরিবারকেও শুভেচ্ছা জানানো হয়।বাবা ও মেয়ের করোনা সনাক্ত হওয়ায় গত ২৮ এপ্রিল শহরের গুরুত্বপূর্ন বিএভিএস সড়কসহ ওই বাড়িগুলো লকডাউন করে প্রশাসন।ব্যবসায়ী মুজাহিদ যমুনা টেলিভিশনের প্রতিনিধি মো. জাকিরের বড়ভাই। জাকিরের পরিবারও ১৪ দিন লকডাউনে ছিলেন।",20/9/2020,country-news
ভোলায় কোরআনে হাফেজদের মাঝে ত্রাণ বিতরণ,"করোনাভাইরাস পরিস্থিতি মোকাবেলায় প্রধানমন্ত্রী শেখ হাসিনার উপহার হিসেবে ভোলা জেলা পরিষদের পক্ষ থেকে ১শ' কোরআনে হাফেজেদের মাঝে খাদ্য সহায়তা প্রদান করা হয়েছে।



এছাড়াও অসহায় ও দরিদ্র সংগ্রামী ২ শতাধিক সদস্যদের মাঝে ত্রাণ ও নগত অর্থ বিতরণ করেছে গ্রামীণ ব্যাংক বোরহানউদ্দিনের পক্ষিয়া শাখা।রোববার সকালে ভোলা জেলা পরিষদ চত্বরে সামাজিক দূরত্ব বজায় রেখে জেলা পরিষদের উদ্যোগে খাদ্য সহায়তা বিতরণ করেন জেলা পরিষদ চেয়ারম্যান আব্দুল মমিন টুলু। এ সময় উপস্থিত ছিলেন জেলা পরিষদের প্রধান নির্বাহী কর্মকর্তা মাহামুদুর রহমান, প্যানেল চেয়ারম্যান নজরুল ইসলাম গোলাদার, ভোলা ইসলামি ফাউন্ডেশনের উপ-পরিচালক আব্দুল কুদ্দুসসহ প্রমুখ। ত্রাণ সামগ্রীর মধ্যে রয়েছে চাল, ডাল, বুট, আলু, চিনি, তেল, পেঁয়াজ ও খেজুর। অনুষ্ঠানে জেলা পরিষদ চেয়ারম্যান আব্দুল মমিন টুলু বলেন, করোনাভাইরাসের কারণে বিভিন্ন শ্রেণি পেশার মানুষ কর্মহীন হয়ে পড়েছে। এর মধ্যে কোরআনে হাফেজরাও এক রকম কর্মহীন হয়ে পড়ে। তাই প্রধানমন্ত্রীর নির্দেশে সব কর্মহীনদের পাশাপাশি হাফেজদের পাশে দাড়িঁয়েছি।অপরদিকে এদিন দুপুরে ভোলার বোরহানউদ্দিন উপজেলায় গ্রামীণ ব্যাংক পক্ষিয়া শাখার উদ্যোগের অসহায় ও দরিদ্র সংগ্রামী প্রতি সদস্যকে ৩০ কেজি করে চাল, ৮ কেজি আলু, ৪ কেজি ডাল, ৪ কেজি পেঁয়াজ, ৪ টি সাবান, ২ কেজি লবন, ২ লিটার তেল ও ৬ শ’ নগদ টাকা বিরতণ করা হয়। এ সময় উপস্থিত ছিলেন বোরহানউদ্দিনের এরিয়া ম্যানেজার এসকে আব্দুল আজিজ, পক্ষিয়া শাখার ম্যানেজার মো. মোস্তাফিজুর রহমানসহ প্রমুখ।",20/9/2020,country-news
ভোলায় তোফায়েল আহমেদের উপহার পেল ফটোসাংবাদিকরা,"রমজান মাস উপলক্ষে ভোলায় প্রিন্ট ও টিভি চ্যানেলে কর্মরত ক্যামেরাম্যানদের (ফটোসংবাদিক) উপহারসামগ্রী দিয়েছেন সাবেক শিল্প ও বাণিজ্যমন্ত্রী তোফায়েল আহমেদ।



বুধবার প্রেস ক্লাব মিলনায়তনে তোফায়েল আহমেদের পক্ষ থেকে এ সব উপহারসামগ্রী বিতরণ করা হয়।এ সময় প্রেস ক্লাব সম্পাদক অমিতাভ অপুর সভাপতিত্বে বক্তব্য রাখেন উপজেলা আওয়ামী লীগের যুগ্ম-সম্পাদক মো. সিরাজুল ইসলাম, জেলা আওয়ামী লীগ দফতর সম্পাদক মো. সামছুদ্দিন আহমেদ সামসু, জেলা আওয়ামী লীগ উপ-প্রচার সম্পাদক জেলা পূজা উদযাপন পরিষদের সম্পাদক গৌরাঙ্গ চন্দ্র দে, সাংবাদিক অ্যাডভোকেট মনিরুল ইসলাম।উপহারসামগ্রীর জন্য কৃতজ্ঞতা প্রকাশ করেন ক্যামেরা পারসনদের মধ্যে সময় টিভির উৎপল দে, একাত্তর টিভির লক্ষ্মণ দাস, চ্যানেল-২৪-এর অংকুর দাস, মাইটিভির মো. রানা, বিটিভির মো. রামিম, গাজিটিভির মো. ইউছুফ, বাংলাভিশনের মো. আলী, ইটিভির মো. রাসেল, যমুনা টিভির মো. জুয়েল, আজকের ভোলার গোপাল, ডিবিসির জয় দে, এটিএনের মো. আশ্রাফ, এনটিভির ইমতিয়াজ, বাংলারকণ্ঠের মো. ইসতিয়াক, আরটিভির বিজয়, সমীর ব্যানার্জি, মো. শামিম, নতুন সময়ের মনজুর আলম প্রমুখ।অপরদিকে তোফায়েল আহমেদের ব্যক্তিগত উদ্যোগে জেলা সদরের ২০ হাজার মানুষকে সহায়তা প্রদান করা হয়।",20/9/2020,country-news
ফেরি চলাচল বন্ধ করায় ভোলার ফেরিঘাটে গার্মেন্টসকর্মীদের অবস্থান,"ভোলার ইলিশা ফেরিঘাটে বৃহস্পতিবারও পঞ্চমদিনের মতো ঢাকা-চট্টগ্রামগামী গার্মেন্টসকর্মীরা অবস্থান করেন। কয়েক হাজার কর্মীর এমন অবস্থানে ওই এলাকায় স্বাস্থ্য ঝুঁকি দেখা দিয়েছে।



প্রশাসনের নির্দেশে আইনশৃঙ্খলা বাহিনী ব্যারিকেড দেয়ায় গার্মেন্টসকর্মীরা ফেরিযোগে যেতে পারছে না। পরিস্থিতি নিয়ন্ত্রণের জন্য প্রশাসন ফেরি চলাচল বন্ধ করে দিয়েছে।নিষেধাজ্ঞা থাকার পরও এ সব কর্মী জেলার বিভিন্ন উপজেলা থেকে কেউ পায়ে হেঁটে, কেউ রিকশাযোগে ফেরিঘাটে এসে ঝড়ো হন। কেউ কেউ রাতের অন্ধকারে ট্রলারে উত্তাল মেঘনা নদী পাড়ি দিয়ে লক্ষ্মীপুর জেলার মজুচৌধুরী ঘাটে যাওয়ার চেষ্টা করে।গার্মেন্টসকর্মী বিলকিস বেগম জানান, ২ মে কাজে যোগদান না করলে চাকরি থাকবে না।নাছিমা বেগম জানান, তার গার্মেন্টস ২৬ এপ্রিল থেকে খুলেছে। এমন কথা ঘাটে অবস্থানকারী শত শত কর্মীর।ভোলার জেলা প্রশাসক মোহাম্মদ মাসুদ আলম ছিদ্দিক জানান, করোনাভাইরাস মোকাবেলা করতে এ সব কর্মীদের এ মুহূর্তে ঘরে থাকতেই হবে। এ কারণে মালামাল ও পণ্য পরিবহনের জন্য নির্ধারিত ৩টি ফেরিও বৃহস্পতিবার বিকাল থেকে চলাচল বন্ধ করে দেয়া হয়েছে।এমন কঠোর অবস্থানের মধ্যেও অধিক ভাড়া দিয়ে কোনো কোনো যাত্রীকে অতিপ্রয়োজন দেখিয়ে স্পিডবোটে যেতে দেখা যায়। আবার অনেক যাত্রীকে বাড়ি ফিরে যেতে বাধ্য করা হয়েছে বলে জানান ইলিশা পুলিশ ফাঁড়ির ইনচার্জ রতুন কুমার শীল।",20/9/2020,country-news
'৭১-এর মতো ঐক্যবদ্ধ হয়ে দুর্যোগ মোকাবেলা করতে হবে: তোফায়েল,"সাবেক বাণিজ্যমন্ত্রী আওয়ামী লীগ উপদেষ্টা পরিষদ সদস্য তোফায়েল আহমেদ বলেছেন, বঙ্গবন্ধুর নেতৃত্বে দেশ স্বাধীন হয়েছে, তার কন্যা শেখ হাসিনার নেতৃত্বে করোনা দুর্যোগ মোকাবেলা করা হচ্ছে। '৭১ সালে যেমন নেতাকর্মীরা স্বাধীনতার জন্য ঐক্যবদ্ধ হয়ে কাজ করেছেন। এখনও প্রত্যেক নেতাকর্মীকে মানুষের জন্য কাজ করতে হবে।



বৃহস্পতিবার ভোলায় নিজস্ব অর্থায়নে জেলা সদরের ১০ হাজার পরিবারের মধ্যে ইফতারসামগ্রী বিতরণকালে নিজ বাসভবন ভিডিওকলে নেতাকর্মীদের উদ্দেশে তিনি এ সব কথা বলেন।এ সময় তোফায়েল আহমেদ বলেন, প্রধানমন্ত্রী কতগুলো নির্দেশনা দিয়েছেন। যদি আমরা ওই নির্দেশনা অনুযায়ী পরিচালিত হই, আমরা আশা করছি দুর্যোগ মোকাবেলা করতে আমাদের কোনো অসুবিধা হবে না। প্রধানমন্ত্রী শেখ হাসিনার কণ্ঠে কণ্ঠ মিলিয়ে বলি আঁধারের পর আলো আসবে আমাদের জীবনে।এ সময় তিনি নেতাকর্মীদের স্মরণ করিয়ে দিয়ে বলেন, আপনারা সততা ও নিষ্ঠার সঙ্গে কাজ করবেন। দূরত্ব বজায় রেখে ত্রাণ কার্যক্রম পরিচালনা করবেন। মানুষকে এক জায়গায় এনে জড়ো করবেন না। ঘরে ঘরে গিয়ে ত্রাণ ও খাদ্য সহায়তা পৌঁছে দিবেন।তোফায়েল আহমেদের বক্তব্যের পর ভোলার উপজেলা পরিষদ অডিটোরিয়াম চত্বরে খাদ্যসামগ্রী বিতরণ কার্যক্রমে দায়িত্ব পালন করেন জেলা আওয়ামী লীগ সম্পাদক জেলা পরিষদ চেয়ারম্যান আবদুল মমিন টুলু, উপজেলা চেয়ারম্যান মো. মোশারফ হোসেন, উপজেলা আওয়ামী লীগ সম্পাদক নজরুল ইসলাম গোলদার, জেলা আওয়ামী লীগ যুগ্ম-সম্পাদক জহরুল ইসলাম নকিব, উপজেলা আওয়ামী লীগ যুগ্ম-সম্পাদক সিরাজুল ইসলাম, জেলা আওয়ামী লীগ সহ-প্রচার সম্পাদক গৌরাঙ্গ দে।ভোলা-২ আসন এলাকায় আলী আজম মুকুল, ভোলা-৩ এলাকায় নুরুন্নবী চৌধুরী শাওন, ভোলা-৪ সংসদীয় আসন এলাকায় আবদুল্লাহ আল ইসলাম জ্যাকবের নেতৃত্বেও ত্রাণ কার্যক্রম চলছে।",20/9/2020,country-news
ভোলায় যুবকের করোনা শনাক্ত,"ভোলায় জেলা শহরের বিএভিএস সড়কে বাবা ও মেয়ের পর বুধবার ইলিশাহাট এলাকায় আরও এক যুবকের দেহে কোভিড-১৯ শনাক্ত হয়েছে।



আক্রান্ত যুবক একজন পল্লী চিকিৎসক ও ওষুধ বিক্রেতা। জেলায় এ নিয়ে আক্রান্তের সংখ্যা ৫। ওই সব বাড়ি ও এলাকার ১৪০ বাড়ি লকডাউন করেছেন প্রশাসন।এ দিকে মঙ্গলবার বিকাল থেকে পৌর এলাকার সব মানুষকে ঘর থেকে বের না হওয়ার নির্দেশ দিয়ে শহরে জেলা প্রশাসকের পক্ষে মাইকিং করা হয়।ভোলার সিভিল সার্জন ডা. রতন কুমার ঢালি জানান, জেলায় এ পর্যন্ত ৩৩৮ জনের নমুনা সংগ্রহ করে পাঠানো হয়। আইইডিসিআর থেকে রিপোর্ট পাওয়া গেছে ২৫২ জনের। এর মধ্যে ৫ জনের দেহে কোভিড-১৯ শনাক্ত হয়।",20/9/2020,country-news
মনপুরায় মাদ্রাসাছাত্র নিখোঁজ,"ভোলার মনপুরা উপজেলায় বাড়ি থেকে হেফজখানায় যাওয়ার পথে এক মাদ্রাসাছাত্র নিখোঁজ হয়েছে।



সোমবার সকাল থেকে নিখোঁজ মাদ্রাসাছাত্রের সন্ধানে পরিবারের পক্ষ থেকে মাইকিং করা হচ্ছে।নিখোঁজ মাদ্রাসাছাত্রের নাম মোহাম্মদ হাসান (১২)। সে উপজেলার দক্ষিণ সাকুচিয়া ইউনিয়নের মো. জাফরের ছেলে। ওই ছাত্র নজির আহম্মদ মিয়া নুরানি ও হেফজখানা মাদ্রাসার হেফজ বিভাগের ছাত্র বলে জানিয়েছেন ওই মাদ্রাসার পরিচালক হাফেজ মো. মাহফুজুর রহমান দিনাজপুরী।নিখোঁজ হওয়া ছাত্রের বাবা মো. জাফর জানান, গত শনিবার সকালে বাড়ি থেকে মাদ্রাসায় যাওয়ার জন্য বের হয়ে যায়। কিন্তু সে মাদ্রাসায় যায়নি। ছেলেকে আত্মীয়স্বজনের বাড়িতে খুঁজে পাওয়া না যাওয়ায় মাইকিং করা হচ্ছে।দক্ষিণ সাকুচিয়া ইউনিয়ন পরিষদের চেয়ারম্যান অলি উল্লাহ কাজল জানান, নজির আহম্মদ মিয়া নুরানি ও হেফজখানা মাদ্রাসার হেফজ বিভাগের এক ছাত্র নিখোঁজ রয়েছে।মনপুরা থানার ওসি সাখাওয়াত হোসেন জানান, পরিবারের পক্ষে কেউ অভিযোগ করেনি। শুনেছি পরিবারের পক্ষে মাইকিং করা হচ্ছে।",20/9/2020,country-news
‘দয়া করে আমাদের বাবাকে ফিরিয়ে দিন’,"মাত্র তিন লাখ টাকা হলেই বেঁচে যাবেন অসহায় রিকশাচালক মামুন। বাবাকে বাঁচাতে আকুতি জানিয়েছে তার অবুঝ দুই শিশুসন্তান।



ভোলার মনপুরা উপজেলার হাজিরহাট ইউনিয়নের বাসিন্দা মামুন। মা, স্ত্রী ও দুই শিশুকন্যা নিয়ে রিকশা চালিয়ে কোনোমতে জীবিকা নির্বাহ করতেন তিনি। মাথাগোঁজার ঠাঁই শুধু ঘর ছাড়া কিছুই নেই।মামুনের বয়স যখন পাঁচ মাস তখন পৃথিবী ছেড়ে চলে গেছেন বাবা। মা মাফিয়া বেগম মানুষের ঘরে কাজ করে বড় করে করেছেন ছেলে মামুনকে। বড় হয়ে রিকশা চালিয়ে অভাবের সংসারের হাল ধরেছেন মামুন।কিন্তু বিধিবাম, ভাগ্যের নির্মম পরিহাস গত শনিবার রিকশা চালানোর সময় ড্রেনে পড়ে গেলে স্থানীয়রা উদ্ধার করে হাসপাতালে পাঠান। পরে অবস্থা বেগতিক দেখে তারা টাকা সংগ্রহ করে উন্নত চিকিৎসার জন্য ঢাকায় পাঠান। সেখানে ধরা পড়ে মামুনের গলার রগ ছিঁড়ে গেছে, অপারেশনের জন্য দরকার ৩ লাখ টাকা। কিন্তু এত টাকা কোথায় পাবে দরিদ্র ওই পরিবার?মামুনের দুই কন্যাসন্তান মাইশা ও রাইশা কান্নাজড়িত কণ্ঠে যুগান্তরকে জানায়, আপনাদের একটু সাহায্যে ফিরে পাব আমাদের বাবাকে। দয়া করে আপনারা ফিরিয়ে দিন আমাদের বাবাকে।এদিকে মামুন ঢাকার কল্যাণপুরে ইবনে সিনা মেডিকেল কলেজ হাসপাতালের ৮তলা ভবনে ১১নং বেডে চিকিৎসাধীন অবস্থায় স্থানীয় গণমাধ্যমকর্মী ও দেশবাসীর কাছে আবেদন করছেন- ‘আমি বাঁচতে চাই। আমি ছাড়া আমার মা, সন্তান ও স্ত্রীকে দেখার মতো পৃথিবীতে কেউ নেই। আমাকে সাহায্য করুন যে যা পারেন।’তিনি বলেন, আপনাদের সহানুভূতিই পারবে আমার অবুঝ সন্তানদের মুখে হাসি ফুটাতে। আপনারা চাইলে সামর্থ্য অনুযায়ী সাহায্যের হাত বাড়িয়ে দিয়ে অসহায় গরিব রিকশাচালক ও তার অবুঝ দুই শিশুসন্তান, মা ও পরিবারের মুখে হাসি ফুটাতে পারেন।",20/9/2020,country-news
জোয়ারের লবণাক্ত পানিতে শেষ কৃষকের স্বপ্ন,"ভোলার মনপুরা উপকূলে বৃহস্পতিবার থেকে রোববার পর্যন্ত ৪ দিনের জোয়ারের পানিতে তলিয়ে গেছে হাজার হাজার হেক্টর আমন ও আউশের ক্ষেত। এতে জোয়ারের লবণাক্ত পানি ঢুকে তিন শতাধিক হেক্টর আমন ও আউশের জমি সম্পূর্ণ ক্ষতি হয়।



এছাড়াও হাজার হাজার হেক্টর জমিতে লবণাক্ত পানি থাকায় চাষাবাদ করতে পারছেন না কৃষক। এতে লবণাক্ত পানিতে শেষ হচ্ছে উপকূলের হাজারও কৃষকের স্বপ্ন। এ দুর্যোগে উপজেলা কৃষি অফিসের পরামর্শসহ সহযোগিতা না পাওয়ায় কৃষকের মধ্যে ক্ষোভ বিরাজ করছে।কৃষি অফিস সূত্রে জানা যায়, জোয়ারের পানিতে ১১০ হেক্টর জমির আমন, ৩০ হেক্টর জমির আউশ, আমনের বীজতলা ৫০ হেক্টর ও ৮০ হেক্টর জমির শাকসবজির বাগান সম্পূর্ণ ক্ষতি হয়।উপজেলার হাজিরহাট ইউনিয়নের দাসেরহাট গ্রামের চরমরিয়ম এলাকার কৃষক আলাউদ্দিন, জয়নাল, শামসু, মিজানসহ অনেকে বলেন, জোয়ারের পানিতে চরমরিয়মের ৩ হাজার হেক্টর আমন ফসলের ক্ষেত ডুবে গেছে। আমাদের সব ফসল নষ্ট হয়ে গেছে। কোনো কৃষি কর্মকর্তা কোনো পরামর্শ দেয়নি। এখন আমরা কী করব বুঝতে পারছি না। সরকার কিছু না করলে আমরা স্ত্রী-সন্তান নিয়ে না খেয়ে থাকতে হবে।এদিকে উপজেলার সোনারচর, কাউয়ারটেক এলাকার কৃষক খোকন, করিম, ইব্রাহীম, এমরান, সোনা মিয়াসহ অনেকে জানান, জমির আইলের উপরে এখন দুই হাত জোয়ারের পানি। কীভাবে চাষাবাদ করব। জোয়ারে লবণাক্ত পানি জমে রয়েছে। আমনের বীজতলা পচে নষ্ট হয়ে গেছে।সরেজমিন দেখা গেছে, উপজেলার হাজিরহাট ইউনিয়নের দাসেরহাটের চরমরিয়ম বিল, সোনার চর বিল, চরযতিন গ্রামের ধানক্ষেতের বিল জোয়ারের পানিতে তলিয়ে রয়েছে। এছাড়াও মনপুরা ইউনিয়নের কাউয়ারটেক, পূর্ব আন্দির পাড় ও উত্তর সাকুচিয়া ইউনিয়নের আলমনগর, মাস্টারহাট ও দক্ষিণ সাকুচিয়া ইউনিয়নের চরগোয়ালিয়া গ্রামের আমন ফসলের ক্ষেত জোয়ারের পানিতে ডুবে রয়েছে।এ ব্যাপারে উপজেলা কৃষি কর্মকর্তা আকাশ বৈরাগী যুগান্তরকে জানান, বিগত ৪ দিনের জোয়ারের পানিতে ২৭০ হেক্টর জমির আমন ও আউশের ক্ষতি হয়। সরকারি বরাদ্দ পাওয়া যায়নি। সরকারি বরাদ্দ পেলে কৃষকের কাছে পৌঁছে দেয়া হবে।জোয়ারের সময় ও এখন পর্যন্ত উপজেলা কৃষি অফিস কৃষকের পরামর্শসহ সহযোগিতা করেনি- এমন প্রশ্নে তিনি কোনো উত্তর দেননি।",20/9/2020,country-news
মনপুরায় ৯৬ শিক্ষককে প্রধানমন্ত্রীর অনুদান বিতরণ,"ভোলার মনপুরায় উপজেলায় ১৯টি স্বতন্ত্র এবতেদায়ি মাদ্রাসার ৯৬ শিক্ষকের মধ্যে প্রধানমন্ত্রী শেখ হাসিনার অনুদানের চার লাখ ৮০ হাজার টাকা বিতরণ করলেন উপজেলা চেয়ারম্যান শেলিনা আকতার চৌধুরী। প্রত্যেক শিক্ষককে অনুদানের ৫ হাজার টাকা করে বিতরণ করা হয়।



বৃহস্পতিবার বেলা ১২টার দিকে উপজেলা হলরুমে এই অনুদানের টাকা বিতরণ করা হয়।এ সময় অন্যদের মধ্যে উপস্থিত ছিলেন আওয়ামী লীগের সাবেক সম্পাদক একেএম শাজাহান মিয়া, স্বতন্ত্র এবতেদায়ি মাদ্রাসার শিক্ষক নেতা আবদুস সালামসহ শিক্ষকরা।",20/9/2020,country-news
মনপুরায় জোয়ারে ৭ গ্রাম প্লাবিত,"ভোলার মনপুরায় লঘুচাপের প্রভাবে অতি বৃষ্টি ও জোয়ারের পানিতে ৭ গ্রাম প্লাবিত হয়েছে। এতে ৫ হাজার মানুষ পানিবন্দি হয়ে পড়েছে। পানিবন্দি অনেকের চুলায় হাঁড়ি ওঠেনি। রান্না করতে না পারায় অনেকে অর্ধাহারে-অনাহারে দুই দিন ধরে দিনযাপন করছে। বেড়িবাঁধহীন চরনিজাম, কলাতলীরচর ও শামসুদ্দিনের নিম্নাঞ্চল ৩-৪ ফুট জোয়ারের পানিতে প্লাবিত হয়েছে।



এদিকে রোববার মেঘনার পানি বিপদসীমার ৮ সেন্টিমিটার ওপর দিয়ে প্রবাহিত হচ্ছে বলে জানিয়েছে পানি উন্নয়ন বোর্ড (পাউবো)।পানিবন্দি এলাকার কাজল, রহিমা, বাদশা, শামসু, ইলিয়াস বলেন, জোয়ারের পানিতে বাড়ির উঠানসহ রান্নাঘরে পানি ওঠে। এতে দিনের বেলায় রান্না করা যায় না। মুড়ি, বিস্কুট খেয়ে জীবনযাপন করতে হয়। রাতে জোয়ারে ঘরের ভেতর পানি ঢুকে যায়। উপজেলার মূল ভূখণ্ডের বেড়ির বাইরে থাকা আলমনগর, মাস্টারহাট, সোনারচর, দাসেরহাট, চরযতিন, পূর্ব আন্দিরপাড় গ্রাম জোয়ারের পানিতে প্লাবিত হয়েছে। পানি উন্নয়ন বোর্ড (পাউবো) ডিভিশন-২ এর উপ-সহকারী প্রকৌশলী আবদুর রহমান জানান, বেড়ির বাইরে থাকা গ্রামগুলোতে জোয়ারের পানিতে প্লাবিত হয়েছে। রোববারও মেঘনার পানি বিপদসীমার ৮ সেন্টিমিটার ওপর দিয়ে প্রবাহিত হয়।",20/9/2020,country-news
"মনপুরায় জোয়ারে প্লাবিত ৭ গ্রাম, ৫ হাজার মানুষ চরম দুর্ভোগে","ভোলার মনপুরায় লঘুচাপের প্রভাবে অতিবৃষ্টি ও জোয়ারের পানিতে ৭ গ্রাম প্লাবিত হয়ে ৫ হাজার মানুষ পানিবন্দি হয়ে পড়েছেন। ওই সমস্ত এলাকায় দিনে-রাতে দু’বেলা পানিবন্দি থাকায় মানুষ চরম দুর্ভোগে পড়েছেন। অনেকের চুলায় হাড়ি উঠেনি। রান্না করতে না পারায় অনেকে অর্ধাহারে-অনাহারে গত দুই দিন ধরে দিনযাপন করছেন।



 এছাড়াও বেড়িবাঁধহীন চরনিজাম, কলাতলীর চর ও শামসুদ্দিনের নিম্নাঞ্চল ৩-৪ ফুট জোয়ারের পানিতে প্লাবিত হয়েছে। ওই সমস্ত এলাকার মানুষের দুর্ভোগের একই চিত্র। এদিকে আজও (রোববার) মেঘনার পানি বিপৎসীমার ৮ সেন্টিমিটার ওপর দিয়ে প্রবাহিত হচ্ছে বলে জানিয়েছে পানি উন্নয়ন বোর্ড (পাউবো)। পানিবন্দি এলাকার কাজল, রহিমা, বাদশা, শামসু, ইলিয়াস, রহিম, জামাল, রিংকুসহ অনেকে জানান, দিনের বেলায় জোয়ারের পানিতে বাড়ির উঠানসহ রান্না ঘরে পানি উঠে। এতে দিনের বেলায় রান্না করা যায় না। মুড়ি, বিস্কুট খেয়ে জীবনযাপন করতে হয়। রাতে বেলার জোয়ারে ঘরের ভিতর পানি ঢুকে যায়। তখন ভয়ে নির্ঘুম রাত কাটাতে হয়। সরেজমিন দেখা গেছে, উপজেলার মূল ভূখণ্ডের বেড়ির বাহিরে থাকা আলমনগর, মাস্টারহাট, সোনারচর, দাসেরহাট, চরযতিন, পূর্ব আন্দিরপাড় গ্রাম জোয়ারের পানিতে প্লাবিত অবস্থায় রয়েছে। এছাড়াও বিচ্ছিন্ন চরনিজাম ও কলাতলীর চরসহ শামসুদ্দিন চর গ্রামের নিম্নাঞ্চল প্লাবিত হয়েছে। এই সমস্ত গ্রামের অন্তত ৫ হাজার মানুষ পানিবন্দি হয়ে চরম দুর্ভোগে পড়েছেন। পানিবন্দি এলাকার হাজিরহাট ইউপি চেয়ারম্যান শাহরিয়ার চৌধুরী দীপক, উত্তর সাকুচিয়া ইউপি চেয়ারম্যান মো. জাকির হোসেন ও মনপুরা ইউপির ভারপ্রাপ্ত প্যানেল চেয়ারম্যান টিটু ভূঁইয়া জানান, রোববার জোয়ারের পানি বেশি হয়েছে। এতে পানিবন্দি হয়ে পড়েছেন ৫ হাজারের বেশি মানুষ। এ ব্যাপারে পানি উন্নয়ন বোর্ড (পাউবো) ডিভিশন-২ এর উপসহকারী প্রকৌশলী আবদুর রহমান জানান, বেড়ির বাহিরে থাকা গ্রামগুলোতে জোয়ারের পানিতে প্লাবিত হয়েছে। আজও মেঘনার পানি বিপৎসীমার ৮ সেন্টিমিটার ওপর দিয়ে প্রবাহিত হচ্ছে।",20/9/2020,country-news
জোয়ারে নিম্নাঞ্চল প্লাবিত,"ভোলার মনপুরায় লঘুচাপের প্রভাবে মেঘনার পানি বিপদসীমার ওপর দিয়ে প্রবাহিত হয়ে ২-৩ ফুট জোয়ারের পানিতে প্লাবিত হয়েছে নিম্নাঞ্চল।



ওই সমস্ত এলাকায় দিনে-রাতে দু’বেলা জোয়ারের পানি প্লাবিত হওয়ায় কমপক্ষে তিন হাজার মানুষ পনিবন্দি হয়ে পড়েছে। এতে চরম দুর্ভোগে পড়েছে প্লাবিত এলাকার বাসিন্দারা।এছাড়াও মূল ভূখণ্ড থেকে বিচ্ছিন্ন বেড়ি বাঁধহীন চরনিজাম, কলাতলীরচর ও চরশামসুদ্দিনে ৩-৪ ফুট জোয়ারে প্লাবিত হওয়ার খবর পাওয়া গেছে। ওই সমস্ত চরাঞ্চলে ৩০ হাজারের ওপরে মানুষ বসবাস করছে বলে জানান জনপ্রতিনিধিরা।এদিকে লঘুচাপের প্রভাবে মেঘনার পানি বিপদসীমার ৮ সেন্টিমিটার ওপর প্রবাহিত হচ্ছে বলে জানিয়েছে পানি উন্নয়ন বোর্ড (পাউবো)।সরেজমিনে বিভিন্ন এলাকায় ঘুরে দেখা যায়, উপজেলার ৩ নং উত্তর সাকুচিয়া ইউনিয়নের আলমনগর, মাস্টারহাট এলাকার পূর্বপাশ, হাজিরহাট ইউনিয়নের দাসেরহাট, সোনারচর ও মনপুরা ইউনিয়নের পূর্ব আন্দিরপাড় গ্রাম জোয়ারের পানিতে প্লাবিত হয়েছে।হাজিরহাট ইউপি চেয়ারম্যান শাহরিয়ার চৌধুরী দীপক ও সাকুচিয়া ইউপি চেয়ারম্যান জাকির হোসেন মিয়া জানান, অতি জোয়ারে ২-৩ ফুট জোয়ারে নিম্নাঞ্চল প্লাবিত হয়েছে। এতে ওই সমস্ত এলাকার অনন্ত তিন হাজার মানুষ পানিবন্দি হয়ে পড়েছে।এই ব্যাপারে পানি উন্নয়ন বোর্ড (পাউবো) ভিডিশন-২ এর উপ সহকারি প্রকৌশলী আবদুর রহমান জানান, লঘুচাপের কারণে মেঘনার পানি বিপদসীমার ৮ সেন্টিমিটার ওপর প্রবাহিত হচ্ছে। এতে নিম্নাঞ্চল ২-৩ ফুট জোয়ারে প্লাবিত হয়েছে।",20/9/2020,country-news
ভোলায় এতিমদের মাঝে খাবার বিতরণ,"ভোলার মনপুরায় বঙ্গবন্ধুর ৪৫তম শাহাদাত বার্ষিকী ও জাতীয় শোক দিবস উপলক্ষে দুটি এতিমখানার ৪০০ এতিমদের উন্নতমানের খাবার পৌঁছে দিলেন যুব ও ক্রীড়া মন্ত্রণালয়ের স্থায়ী কমিটির সভাপতি আবদুল্লাহ আল ইসলাম জ্যাকব এমপি।



শনিবার জোহরের নামাজ শেষে দোয়া-মিলাদের পর হাজিরহাট এতিমখানা ও চরফৈজুদ্দিন এতিমখানায় উন্নতমানের খাবার পৌঁছে দেয়া হয়।এর আগে উপজেলা আ’লীগের দলীয় কার্যালয়ের সামনে জাতীয় ও দলীয় পতাকা উত্তোলন শেষে বঙ্গবন্ধুর প্রতিকৃতিতে ফুলেল শ্রদ্ধা জানান।এছাড়াও উপজেলা পর্যায়ে আলোচনা সভার আয়োজন করে উপজেলা প্রশাসন। জুহুরবাদ উপজেলা আ’লীগের উদ্যোগে কোরআন খতম ও দোয়া-মিলাদ পড়ানো হয়।এই সময় অন্যান্যের মধ্যে উপস্থিত ছিলেন, আ’লীগ সভাপতি ও উপজেলা চেয়ারম্যান শেলিনা আকতার চৌধুরী, সম্পাদক ও ইউপি চেয়ারম্যান মো. জাকির হোসেন, সহসভাপতি ও ইউপি চেয়ারম্যান শাহরিয়ার চৌধুরী দীপক, সাবেক সাধারণ সম্পাদক একেএম শাহজাহান মিয়া, যুগ্ম সম্পাদক ও ইউপি চেয়ারম্যান অলি উল্লা কাজল প্রমুখ।",20/9/2020,country-news
জলদস্যু আতঙ্কে জেলেরা,"ভোলার মনপুরার ঢালচরের পুলিশ ক্যাম্প সরিয়ে নেয়ার গুঞ্জনে জেলেদের মধ্যে জলদস্যু আতঙ্ক বিরাজ করছে।



এ ক্যাম্প উঠিয়ে নেয়ার গুঞ্জনকে পুঁজি করে হাতিয়ার জলদস্যু মহিউদ্দিন বাহিনী জেলেদের ওপর চাপ সৃষ্টি করছে নদীতে মাছ ধরার পারমিশন কার্ড সংগ্রহ করতে।এতে জেলেরা দিশেহারা হয়ে কার্ড সংগ্রহে ব্যস্ত হয়ে পড়েছেন। এ নিয়ে জেলে ও আড়তদাররা স্থানীয় নেতৃবৃন্দসহ চেয়ারম্যানদের কাছে ধরনা দিচ্ছেন প্রতিনিয়ত।জলদস্যুদের ভয়ে নাম প্রকাশ না করার শর্তে বিভিন্ন মৎস্য ঘাটের কমপক্ষে ৫০ জন জেলে জানান, শুনেছি ঢালচরের পুলিশ ক্যাম্প সরিয়ে নেয়া হচ্ছে। পুলিশ ক্যাম্প সরিয়ে নেয়া হলে মেঘনায় মাছ শিকার করা যাবে না।তাই বাধ্য হয়ে হাতিয়ার জলদস্যু মহিউদ্দিন বাহিনীর কাছ থেকে মেঘনায় মাছ ধরার কার্ড সংগ্রহ করছেন।সরেজমিন বিভিন্ন ঘাটে দেখা গেছে, অনেকে নিজেদের মাছ ধরার নৌকায় মহিউদ্দিন বাহিনী থেকে সংগ্রহ করা পারমিশন কার্ড ‘আল্লাহর দান’ নৌকার সামনে বুটপিন দিয়ে আটকিয়ে রেখেছেন।আবার অনেকে ‘আল্লাহর দান’ কার্ডটি লেমিনেটিং করে নিজেদের কাছে রাখছেন। জেলেদের তথ্যে জানা যায়, হাতিয়ার জলদস্যু মহিউদ্দিন নিজেই ফোন করে কার্ড সংগ্রহ করতে বলে।এতে স্থানীয় কিছু জেলে ওই দস্যু বাহিনীকে সহযোগিতা করছে বলে অভিযোগ সাধারণ জেলেদের। বড় মাছ ধরার নৌকা ১০ হাজার টাকা ও ছোট মাছ ধরার নৌকার জন্য পাঁচ হাজার টাকা দিয়ে দস্যু বাহিনীর কাছ থেকে পারমিশন কার্ড সংগ্রহ করতে হয়।রাতে-দিনে মেঘনায় মাছ শিকারের সময় ওই কার্ড দেখালে দস্যু বাহিনী ছেড়ে দেয়। অনেক জেলে টাকার অভাবে কার্ড সংগ্রহ করতে না পারায় ভয়ে ভয়ে মাছ শিকার করছেন। তাদের ফোন নম্বর সংগ্রহ করে প্রতিনিয়ত হুমকি দিচ্ছে বলে জানান তারা।জলদস্যুদের কাছ থেকে কার্ড সংগ্রহ করবে কিনা এমন প্রশ্নে দরিদ্র অসহায় জেলেরা জানান, পুলিশ ক্যাম্প নিয়ে যাচ্ছে, কি আর করার, সুদের ওপর টাকা নিয়ে পারমিশন কার্ড সংগ্রহ করতে হবে।তা না হলে পরিবার-পরিজন নিয়ে কি খাব। মৎস্য আড়তদার দক্ষিণ সাকুচিয়া ইউপি চেয়ারম্যান অলি উল্লা কাজল ও আড়তদার হাজিরহাট ইউপি চেয়ারম্যান শাহরিয়ার চৌধুরী দীপক জানান, ঢালচরের পুলিশ ক্যাম্প সরিয়ে নেয়া হচ্ছে এমন গুঞ্জনে জেলেরা আতঙ্কিত হয়ে পড়েছেন।এ সুযোগে জলদস্যু বাহিনী জেলেদের চাপ দিয়ে কার্ড সংগ্রহ করতে বলছে। জেলেরাও জলদস্যুদের কাছ থেকে কার্ড সংগ্রহ করছেন। পুলিশ ক্যাম্প উঠিয়ে নিলে জলদস্যুরা ফের সক্রিয় হয়ে উঠবে। এতে বিপদে পড়বেন হাজার হাজার জেলে।এ ব্যাপারে উপজেলা চেয়ারম্যান শেলিনা আকতার চৌধুরী জানান, ঢালচরের পুলিশ ক্যাম্প সরিয়ে নেয়া হলে জলদস্যু আতঙ্কে থাকবেন জেলেসহ ঢালচরের বসবাসরত জনগণ। তাই ঢালচরের পুলিশ ক্যাম্প না সরানোর দাবি করছেন তিনি।এ ব্যাপারে ভোলা জেলা পুলিশ সুপার (এসপি) সরকার মোহাম্মদ কায়সার জানান, জেলেদের ভয় পাওয়ার কিছু নেই। আপাতত ঢালচরের পুলিশ ক্যাম্প সরানো হচ্ছে না।",20/9/2020,country-news
মেঘনায় দুই ট্রলার ডুবির ৩ ঘণ্টা পর ১৮ জেলে উদ্ধার,"ভোলার মনপুরার মেঘনায় ইলিশ শিকারের সময় প্রবল ঢেউয়ের তোড়ে পড়ে গিয়াস উদ্দিন সুকানি ও দুলাল মাঝির জেলে ট্রলার ডুবে যায়। এতে ওই দুই ট্রলারে থাকা ১৮ জেলে নিখোঁজ হওয়ার তিন ঘণ্টা পর উদ্ধার করা হয়।



তবে ডুবে যাওয়া ট্রলার দুইটি উদ্ধার করা যায়নি বলে নিশ্চিত করেছেন গিয়াস উদ্দিন সুকানির আড়তদার ছাত্তার বেপারী ও দুলাল মাঝি।বুধবার দুপুর ১২টায় উপজেলার দক্ষিণ সাকুচিয়া ইউনিয়নের দক্ষিণ তালতলা মৎস্য ঘাট সংলগ্ন মেঘনায় এ ঘটনা ঘটে।উদ্ধার হওয়া জেলেরা হলেন শাহিন, মিজান, ইয়াছিন, মনির, ফারুক, জামাল, রিয়াজ, সবুজ ও গিয়াস উদ্দিন সুকানি, দুলাল মাঝি, সেলিম, হারিছ উদ্দিন, রুহুল আমিন, আল আমিন, কামাল, নুরউদ্দিন, মনু ও জামাল। এদের সবার বাড়ি উপজেলার দক্ষিণ সাকুচিয়া ইউনিয়ন ও হাজিরহাট ইউনিয়নের বিভিন্ন গ্রামে। ডুবে যাওয়া ট্রলারের আড়তদার ছাত্তার বেপারী জানান, মেঘনায় ইলিশ শিকারে সময় প্রবল ঢেউয়ের তোড়ে ট্রলারের নিচের তলা ফেটে ট্রলারটি ডুবে যায়। ট্রলারসহ জেলেদের উদ্ধারে কামাল ও স্বপন মাঝির দুইটি ট্রলার মেঘনায় ঘটনাস্থলে পাঠানো হয়।দক্ষিণ সাকুচিয়া ইউনিয়ন চেয়ারম্যান অলি উল্লা কাজল জানান, ছাত্তার বেপারীর আড়তের গিয়াসউদ্দিন সুকানির ট্রলার ডুবে যায়। ট্রলারে থাকা জেলেদের উদ্ধার করা হয়েছে।এই ব্যাপারে মনপুরা থানার ওসি সাখাওয়াত হোসেন জানান, ট্রলার ডুবির ঘটনা শুনেছি। জেলেদের উদ্ধার করা হয়েছে।",20/9/2020,country-news
"মেঘনায় ট্রলারডুবি, ৯ জেলে নিখোঁজ","ভোলার মনপুরার মেঘনায় ইলিশ শিকারের সময় প্রবল ঢেউয়ের তোড়ে ট্রলারডুবির ঘটনা ঘটেছে। এতে ওই ট্রলারে থাকা ৯ জেলে নিখোঁজ রয়েছেন।



বুধবার দুপুর ১২টায় উপজেলার দক্ষিণ সাকুচিয়া ইউনিয়নের দক্ষিণ তালতলা মৎস্যঘাটসংলগ্ন মেঘনায় এ ঘটনা ঘটে।নিখোঁজ জেলেরা হলেন– শাহিন, মিজান, ইয়াছিন, মনির, ফারুক, জামাল, রিয়াজ, সবুজ ও গিয়াস উদ্দিন সুকানি। এদের সবার বাড়ি উপজেলার দক্ষিণ সাকুচিয়া ইউনিয়নের বিভিন্ন গ্রামে।ডুবে যাওয়া ট্রলারের আড়তদার ছাত্তার বেপারি জানান, মেঘনায় ইলিশ শিকারের সময় প্রবল ঢেউয়ের তোড়ে ট্রলারের নিচের তলা ফেটে ট্রলারটি ডুবে যায়। ট্রলারসহ জেলেদের উদ্ধারে কামাল ও স্বপন মাঝির দুটি ট্রলার মেঘনায় ঘটনাস্থলে পাঠানো হয়েছে।দক্ষিণ সাকুচিয়া ইউনিয়ন চেয়ারম্যান অলিউল্লাহ কাজল জানান, ছাত্তার বেপারির আড়তের গিয়াস উদ্দিন সুকানির ট্রলার ডুবে যায়। ট্রলারে থাকা জেলেদের উদ্ধারে স্থানীয়ভাবে উদ্যোগে নেয়া হয়েছে।এ ব্যাপারে মনপুরা থানার ওসি সাখাওয়াত হোসেন জানান, ট্রলারডুবির ঘটনা শুনেছি। জেলেদের উদ্ধারে স্থানীয়ভাবে উদ্যোগ নেয়া হয়েছে।",20/9/2020,country-news
মনপুরায় জেলের জালে ধরা পড়ল ৩ কেজি ওজনের রাজা ইলিশ,"ভোলার মনপুরায় মেঘনা নদীতে জেলের জালে ধরা পড়লো ৩ কেজি ওজনের রাজা ইলিশ।স্থানীয়রা এই ধরনের বড় ইলিশকে রাজা ইলিশ বলে থাকে।




বৃহস্পতিবার রাত ৮টায় মেঘনায় কাদির মাঝির জালে ওই রাজা ইলিশটি ধরা পড়ে।ইলিশ মাছটি কাদির মাঝি উপজেলার দক্ষিণ সাকুচিয়া ইউনিয়নের জনতা মৎস্য ঘাটে নিয়ে আসলে মাছটি দেখতে ভিড় জমে যায়।

কাদির মাঝি জানান, চরনিজাম সংলগ্ন মেঘনায় তার জালে ২০৮০টি ইলিশ মাছ ধরা পড়ে। ধরা পড়া ইলিশের মধ্যে ৩ কেজি ১০০ গ্রাম ওজনের ওই রাজা ইলিশটিও ছিল।মাছটি বাজারে ১২ হাজার টাকায় তিনি বিক্রি করতে পারতেন। তবে আড়ৎদার দক্ষিণ সাকুচিয়া ইউনিয়নের চেয়ারম্যান অলিউল্লা কাজলকে মাছটি উপহার হিসাবে দিয়েছেন বলে জানান কাদির মাঝি।ইউপি চেয়ারম্যান অলিউল্লা কাজল যুগান্তরকে জানান, এ সময় এত বড় ইলিশ জেলেদের জালে সচরাচর ধরা পড়ে না।ইলিশ মাছটি কাদির মাঝি উপহার হিসাবে আমার কাছে পাঠিয়েছেন। উপজেলা মৎস্য কর্মকর্তা তারিকুল ইসলাম সাবু জানান, টানা বৃষ্টিতে সাগর থেকে বড় বড় ইলিশ ঝাঁকে ঝাঁকে মেঘনায় আসছে।আরও কয়েকদিন এভাবে বৃষ্টিপাত হলে জেলেদের জালে ঝাঁকে ঝাঁকে ইলিশ ধরা পড়বে।",20/9/2020,country-news
স্ত্রীর মামলায় ব্যাংক থেকেই কর্মকর্তাকে গ্রেফতার!,"ভোলার মনপুরায় সোনালী ব্যাংকের সিনিয়র অফিসার জোবায়ের হাসান শাকিলকে স্ত্রীর দায়ের করা যৌতুক ও নারী নির্যাতন মামলায় কর্মরত অবস্থায় ঢাকার মোহাম্মদপুর থানা পুলিশের একটি টিম গ্রেফতার করে নিয়ে যায়।



এ দিকে ব্যাংকে ঊর্ধ্বতন কর্মকর্তাদের অনুমতি না নিয়ে কর্মরত অবস্থায় একজন অফিসারকে আটক করায় সোনালী ব্যাংকের অন্য কর্মকর্তা-কর্মচারীর মধ্যে ক্ষোভের সৃষ্টি হয়েছে। তবে সোনালী ব্যাংকের সিনিয়র অফিসারকে আটকে ঊর্ধ্বতন কর্তৃপক্ষের অনুমতি নিয়ে ব্যাংক ম্যানেজার ও পুলিশের পাল্টাপাল্টি বক্তব্য পাওয়া গেছে।রোববার দুপুর ১টায় সোনালী ব্যাংক, মনপুরা শাখায় কর্মরত অবস্থায় ওই সিনিয়র অফিসারকে গ্রেফতার করে পুলিশ।মনপুরা সোনালী ব্যাংকের ম্যানেজার রাসেদ মাহমুদ জানান, কর্মরত অবস্থায় মোহাম্মদপুর থানা পুলিশের একটি টিম এসে গ্রেফতার করে নিয়ে যায়। তারা আমাদের কোনো ঊর্ধ্বতন কর্তৃপক্ষের অনুমতি নেয়নি। তবে একটি কাগজ রেখে গেছে যেখানে পুলিশের কর্মকর্তাদের সহযোগিতার অনুরোধ জানিয়েছেন।মোহাম্মদপুর থানার পুলিশ টিমের এসআই শরিফুল ইসলাম জানান, স্ত্রীর দায়ের করা যৌতুক মামলায় ওই অফিসারকে গ্রেফতার করা হয়েছে। সোনালী ব্যাংকের ঊর্ধ্বতন কর্মকর্তার অনুমতি নেয়া হয়েছে।ব্যাংক কর্মকর্তার স্ত্রী শশী বিনতে সামাদ জানান, ২০১৯ সালের ৬ ডিসেম্বর ঢাকার মিরপুরের শেওড়াপাড়া কাজী অফিসে ১০ লাখ টাকা দেনমোহরে বিয়ে করেন। বিয়ের পর থেকে আমাদের বনিবনা হচ্ছিল না। সে আমাকে শারীরিক নির্যাতন করা শুরু করে। তার নির্যাতনে অতিষ্ঠ হয়ে আমি নারী নির্যাতন ও যৌতুক মামলা দায়ের করি।এই ব্যাপারে সোনালী ব্যাংক ভোলা জেলার এজিএম আবুল কালাম আজাদ মোবাইল ফোনে যুগান্তরকে জানান, মনপুরা শাখায় কর্মরত অফিসারকে আটকের বিষয়টি তিনি ও ঊর্ধ্বতন কর্তৃপক্ষ কেউ জানে না। তিনি বিষয়টি ঊর্ধ্বতন কর্তৃপক্ষকে অবহিত করেছেন।ব্যাংক কর্মকর্তাদের কর্তব্যরত অবস্থায় আটক করতে কর্তৃপক্ষের অনুমতির বিষয় জানতে চাইলে তিনি বলেন, অনেক সময় শুনেছি অনুমতি লাগে, আবার কেউ বলছে লাগে না। তারপরও বিষয়টি দেখছি।",20/9/2020,country-news
মনপুরায় করোনার উপসর্গ নিয়ে যুবকের মৃত্যু,"ভোলার বিচ্ছিন্ন দ্বীপ উপজেলা মনপুরায় করোনা উপসর্গ নিয়ে এক যুবকের মৃত্যু হয়েছে।



সোমবার সকাল সাড়ে ৮টার দিকে হাসপাতালে নেয়ার পথে তার মৃত্যু হয়।মৃত নিরব মাঝি (৪৫) উপজেলার মনপুরা ইউনিয়নের কলাতলী চরে ১নং ওয়ার্ডের বাসিন্দা।উপজেলা স্বাস্থ্য কর্মকর্তা ডা. মাহমুদুর রশীদ এ তথ্য নিশ্চিত করেছেন।তিনি জানান, গত দুদিন আগে করোনা উপসর্গ নিয়ে নিরব মাঝি উপজেলা স্বাস্থ্য কমপ্লেক্সের আবাসিক ডা. শিপন চন্দ্র পালের কাছে আসেন। তখন উন্নত চিকিৎসার জন্য তাকে ভোলা হাসপাতালে স্থানান্তর করা হয়।কিন্তু তিনি ভোলা না গিয়ে উপজেলার হাজিরহাট ইউনিয়নের সাবেক ইউপি সদস্য ফারুক মেম্বারের বাড়িতে থেকে চিকিৎসা নেন।সোমবার সকালে অবস্থার অবনতি হলে হাসপাতালে নিয়ে আসার পথে তিনি মারা যান।মৃত ব্যক্তির নমুনা সংগ্রহ করা হয়েছে। মৃত ব্যক্তির আত্মীয় ফারুক মেম্বারের বাড়িটি লকডাউন করা হয়েছে।এ ব্যাপারে ফারুক মেম্বার মোবাইল ফোনে যুগান্তরকে জানান, গত দুদিন ধরে নিরব মাঝির জ্বর, গলাব্যথা ও শ্বাসকষ্ট ছিল। সোমবার সকালে স্পিডবোটে ভোলায় নেয়ার আগে হঠাৎ শ্বাসকষ্ট বেড়ে যায়। পরে উপজেলা হাসপাতালে নিয়ে যাওয়ার পথে তিনি মারা যান।",20/9/2020,country-news
২৭ দিন ধরে মনপুরাবাসী বিদ্যুৎহীন,"ভোলার মনপুরার দেড় লাখ মানুষের স্বাস্থ্যসেবার একমাত্র ৫০ শয্যার হাসপাতালটিতে রাত হলেই অন্ধকার নেমে আসে। ২৭ দিন ধরে রাতে বিদ্যুৎ নেই হাসপাতালটিতে।



এতে ভর্তিরত দুই করোনা রোগীসহ সাধারণ ওয়ার্ডের রোগীদের পোহাতে হচ্ছে চরম দুর্ভোগ। এতে ক্ষোভে ফুঁসছে স্থানীয়রা।পাওয়ার হাউসের বিদ্যুৎ সরবরাহের মেশিনের যান্ত্রিক ত্রুটির কারণে শুধু হাসপাতালই নয়, ভোগান্তিতে রয়েছেন উপজেলার ৮শ’ আবাসিক গ্রাহকও। কোনো গ্রাহকই রাতের বেলা এক ঘণ্টার বেশি বিদ্যুৎ পাচ্ছেন না।তবে দ্রুত এ সমস্যার সমাধান করে গ্রাহকসহ হাসপাতালের ভোগান্তি লাঘবে এমপি জ্যাকবের হস্তক্ষেপ কামনা করেছেন স্থানীয়রা।আবাসিক প্রকৌশলীর (বিদ্যুৎ) গাফিলতির কারণে চরম দুর্ভোগ পোহাতে হচ্ছে বলে অভিযোগ করে স্বাস্থ্য কর্মকর্তা ডা. মাহমুদুর রশীদ জানান, ফোনে ও চিঠিতে একাধিকবার বিদ্যুতের প্রকৌশলীসহ ঊর্ধ্বতন কর্তৃপক্ষকে অবহিত করার পরও রাতে হাসপাতালে বিদ্যুৎ সরবরাহ করছে না।এতে ভর্তিকৃত করোনা রোগীসহ সাধারণ রোগীরা আরও অসুস্থ হয়ে পড়ছেন। এছাড়া রাতে গরমে কর্তব্যরত ডাক্তার, নার্সরাও অতিষ্ঠ। বিদ্যুৎ অফিস সূত্রে ও সরেজমিনে গিয়ে দেখা গেছে, ২৬ মে বিদ্যুৎ সরবরাহের বড় দুটি মেশিনে যান্ত্রিক ত্রুটি দেখা দিলে বিদ্যুৎ বিভ্রাটে পড়ে গ্রাহকসহ সবাই।পরে মেসার্স ডেটা টেক ইঞ্জিনিয়ারিং সার্ভিসেস নামে একটি ঠিকাদারি প্রতিষ্ঠানকে টেন্ডারের মাধ্যমে যান্ত্রিক ত্রুটি দেখা দেয়া মেশিন দুটি মেরামতের কাজ দেয়া হয়।কিন্তু ওই প্রতিষ্ঠান কাজ পাওয়ার পর থেকে মেশিন দুটি মেরামতে গড়িমসি করছে। ওই ঠিকাদারি প্রতিষ্ঠান মাত্র দু’জন লোক দিয়ে বড় দুটি মেশিনের মেরামতের কাজ করছে।এ ব্যাপারে মনপুরা উপজেলা আবাসিক প্রকৌশলী (বিদ্যুৎ) মো. নুরুল ইসলাম অভিযোগ অস্বীকার করে বলেন, করোনার জন্য নষ্ট হওয়া মেশিনের যন্ত্রপাতি আনতে দেরি হয়েছে।ঠিকাদারি প্রতিষ্ঠানের মাধ্যমে মেশিনের এসেমব্লিংয়ের কাজ চলছে। চলতি মাসের মধ্যেই এ সমস্যার সমাধান হবে বলে আশাবাদ ব্যক্ত করেন তিনি।",20/9/2020,country-news
ভোলায় নিখোঁজ বৃদ্ধের লাশ উদ্ধার ,"ভোলার মনপুরায় বাগানে লাকড়ি আনতে গিয়ে নিখোঁজ হওয়া এক বৃদ্ধের লাশ উদ্ধার করেছে পুলিশ। সোমবার বিকালে উপজেলার দক্ষিণ সাকুচিয়া ইউনিয়নের জনতা বাজার সংলগ্ন কেওড়া বাগানের পাশের জমি থেকে তার লাশ উদ্ধার করা হয়।



নিহত হলেন, আব্দুল লতিফ (৭৫) উপজেলার দক্ষিণ সাকুচিয়া ইউনিয়নের ৭নং ওয়ার্ডের বাসিন্দা।জানা গেছে, রোববার বিকালে আব্দুল লতিফবাড়ি সংলগ্ন কেওড়া বাগানে লাকড়ি সংগ্রহ করতে যায়। দুপুর গড়িয়ে সন্ধ্যা হলেও বাড়িতে ফেরেননি তিনি। বাড়িতে না ফেরায় তার আত্মীয়-স্বজনরা খোঁজাখুঁজি শুরু করে। রাত পেরিয়ে গেলেও সন্ধান মেলেনি বৃদ্ধ আব্দুল লতিফের। পরদিন সোমবার সকাল থেকে অনেক খোঁজাখুঁজির পর বিকালে স্থানীয় জনতা বাজার সংলগ্ন কেওড়া বাগানের পাশের জমিতে তার লাশ দেখতে পায় স্থানীয়রা। পরে পুলিশকে খবর দিলে পুলিশ ঘটনাস্থল থেকে লাশ উদ্ধার করে।মনপুরা থানার ওসি শাখাওয়াত হোসেন জানান, বাগানে লাকড়ি আনতে গিয়ে বার্ধক্যজনিত কারণে মৃত্যু হয়েছে বলে ধারণা করা হচ্ছে।",20/9/2020,country-news
"২৭ দিন ধরে বিদ্যুৎ বিভ্রাট, মনপুরায় রাতের বেলায় অন্ধকারে হাসপাতাল","ভোলার মনপুরার দেড় লক্ষ মানুষের স্বাস্থ্য সেবার একমাত্র ৫০ শয্যার হাসপাতালটিতে রাত হলেই অন্ধকার নেমে আসে। গত ২৭ দিন ধরে রাতে বিদ্যুৎ নেই হাসপাতালটিতে। এতে করোনা রোগীসহ সাধারণ ওয়ার্ডের রোগীদের পোহাতে হচ্ছে চরম দুর্ভোগ।



এদিকে পাওয়ার হাউসের বিদ্যুৎ সরবরাহের মেশিনের যান্ত্রিক ত্রুটির জন্য শুধু হাসপাতাল নয় ভোগান্তিতে রয়েছে উপজেলার ৮ শত আবাসিক গ্রাহক। কোনো গ্রাহকই রাতের বেলা ১ ঘণ্টার বেশি বিদ্যুৎ পাচ্ছে না। তাই দ্রুত এই সমস্যার সমাধান করে গ্রাহকসহ হাসপাতালের ভোগান্তি লাঘবে এমপি জ্যাকবের হস্তক্ষেপ কামনা করছেন স্থানীয়রা। আবাসিক প্রকৌশলী (বিদ্যুৎ) এর গাফলতির কারণে চরম দুর্ভোগে পোহাতে হচ্ছে বলে অভিযোগ করে স্বাস্থ্য কর্মকর্তা ডা. মাহমুদুর রশীদ জানান, ফোনে ও চিঠিতে একাধিকবার বিদ্যুতের প্রকৌশলীসহ ঊর্ধ্বতন কর্তৃপক্ষকে অবহিত করার পর আজ পর্যন্ত রাতের বেলায় হাসপাতালে বিদ্যুৎ সরবরাহ দিচ্ছে না। এদিকে করোনা রোগী আবদুল মতিন, ব্যবসায়ী গ্রাহক সুমন, মামুন, হেলাল, মহিউদ্দিন, আবাসিক গ্রাহক বেলাল, সুমনদাস, শামসু, মতিনসহ অনেকে বলেন, রাতের বেলায় পাওয়ার হাউসের মাধ্যমে যে কারেন্ট পাই তা গত ২৭ দিন ধরে পাচ্ছি না। রাতের গরমে অতিষ্ঠ হয়ে পড়ছি। রাতে বিদ্যুৎ না থাকায় ছেলে-মেয়েদের পড়ালেখা নষ্ট হচ্ছে। আমরা এমপি জ্যাকবের হস্তক্ষেপ কামনা করছি, তিনি যেন দ্রুত এই ব্যাপারে পদক্ষেপ নেন।জানা গেছে, উপকূল ঘূর্ণিঝড় প্রস্তুতি কর্মসূচীর আওতায় ১৯৯১ সালে ৪০০ কিলোওয়াটের ২টি মেশিনের মাধ্যমে রাতের বেলায় উপজেলা পরিষদসহ বাজারে অল্প কিছু এলাকায় বিদ্যুৎ দেয়া হয়। পরে সাবেক উপমন্ত্রী আবদুল্লাহ আল ইসলাম জ্যাকব এমপির প্রচেষ্টায় এক মেগাওয়াটের ১টি এবং ৫০০ কিলোওয়াটের আরও ১টি মেশিন সংযুক্ত হলে বিদ্যুতের গ্রাহক সংখ্যা বাড়তে থাকে। পরে সন্ধ্যা থেকে বিরতিহীনভাবে রাত দেড়টা পর্যন্ত হাট-বাজার, আবাসিক ৮ শত গ্রাহক, হাসপাতাল, সরকারী-বেসরকারি প্রতিষ্ঠানে বিদ্যুৎ সরবরাহ চলে। এ ব্যাপারে মনপুরা উপজেলা আবাসিক প্রকৌশলী (বিদ্যুৎ) মো. নুরুল ইসলাম অভিযোগ অস্বীকার করে বলেন, করোনার জন্য নষ্ট হওয়া মেশিনের যন্ত্রপাতি আনতে দেরি হয়েছে। ঠিকাদারি প্রতিষ্ঠানের মাধ্যমে মেশিনের কাজ চলছে। জনবল আরও আসবে। চলতি মাসের মধ্যেই এ সমস্যার সমাধান হবে বলে আশাবাদ ব্যক্ত করেন তিনি।এ ব্যাপারে উপজেলা নির্বাহী অফিসার বিপুল চন্দ্র দাস জানান, বড় দুটি মেশিন নষ্ট হয়ে যাওয়ায় অনেকদিন ধরে বিদ্যুতের সমস্যা। বিষয়টি বিদ্যুতের আবাসিক প্রকৌশলীসহ ঊর্ধ্বতন কর্তৃপক্ষকে অবহিত করা হয়েছে। এছাড়াও নষ্ট মেশিনের কাজ চলছে। দ্রুত বিদ্যুতের সমস্যা সমাধান হবে আশাবাদ ব্যক্ত করেন।",20/9/2020,country-news
মনপুরায় প্রধানমন্ত্রীর অনুদানের টাকা পেলেন ইমাম-মুয়াজ্জিনরা,"ভোলার মনপুরার ২০৯টি মসজিদের ইমাম-মুয়াজ্জিনকে প্রধানমন্ত্রী শেখ হাসিনার দেয়া অনুদানের ১০ লাখ ৪৫ হাজার টাকা বিতরণ করা হয়েছে। প্রতি মসজিদের ইমাম-মুয়াজ্জিনকে ৫ হাজার টাকা করে দেয়া হয়।



বুধবার বেলা ১১টায় উপজেলা অডিটোরিয়ামে উপজেলা প্রশাসনের আয়োজনে ইসলামিক ফাউন্ডেশনের উদ্যোগে এই অনুদানের টাকা দেয়া হয়।অনুদান প্রদান অনুষ্ঠানে বক্তারা বলেন, আওয়ামী লীগ সরকারের সময়ে দেশে মসজিদ-মাদ্রাসার উন্নয়ন হয়েছে। এই সরকার ইসলাম বান্ধব সরকার। কওমি মাদ্রাসার স্বীকৃতি এই সরকারের আমলে হয়েছে। এ ছাড়াও করোনা দুর্যোগে প্রধানমন্ত্রী শেখ হাসিনা ইমামদের কথা মনে রেখেছেন। প্রত্যেকটি মসজিদের ইমামদের অনুদান দিয়েছেন।এই সময় অন্যান্যের মধ্যে উপস্থিত ছিলেন উপজেলা চেয়ারম্যান ও আওয়ামী লীগ সভাপতি শেলিনা আকতার চৌধুরী, উপজেলা নির্বাহী অফিসার বিপুল চন্দ্র দাস, উপজেলা আওয়ামী লীগ সম্পাদক ও ইউপি চেয়ারম্যান মো. জাকির হোসেন মিয়া, মনপুরা সরকারি ডিগ্রি কলেজের অধ্যক্ষ জাহাঙ্গীর আলম, ওসি সাখাওয়াত হোসেন, আওয়ামী লীগ সহ-সভাপতি ও ইউপি চেয়ারম্যান শাহরিয়ার চৌধুরী দীপক, আওয়ামী লীগ যুগ্ম-সম্পাদক ও ইউপি চেয়ারম্যান অলি উল্লা কাজল, প্রেস ক্লাব সভাপতি মো. আলমগীর হোসেন, উপজেলা ভাইস-চেয়ারম্যান আবদুর রহমান রাসেদ মোল্লা, ভোলা জেলা ইসলামিক ফাউন্ডেশনের মাস্টার ট্রেইনার মুফতি রিয়াজ উদ্দিন, ইসলামিক ফাউন্ডেশন মনপুরা ফিল্ড সুপারভাইজার মো. আল-মামুন, ইমাম সমিতির সভাপতি মাও. মো. মফিজুর রহমানসহ সব মসজিদের ইমামরা।পরে উপজেলা ইমাম সমিতির সভাপতি ও উপজেলা জামে মসজিদের ইমাম মাও. মো. মফিজুর রহমান করোনাভাইরাস থেকে মুক্তি ও প্রধানমন্ত্রীর দীর্ঘায়ু কামনা করে দোয়া পরিচালনা করেন।",20/9/2020,country-news
"বিনাদোষে ৯ মাস কারাগারে লিটন, পুলিশের তদন্ত টিম গঠন","ভোলার লালমোহন উপজেলার চতলা গ্রামের দিনমজুর লিটন নামের মিলে বিনাদোষে ৯ মাস জেলহাজতে থাকার সংবাদ শুক্রবার যুগান্তরে প্রকাশ হলে জেলা পুলিশ সুপার তদন্ত টিম গঠন করেছেন।



অতিরিক্ত পুলিশ সুপার (প্রশাসন) মোহাম্মদ আবুল কালাম আজাদের নেতৃত্বে ৩ সদস্যবিশিষ্ট তদন্ত ঠিম গঠন করেন শনিবার। এ টিমে রয়েছেন ভোলা জেলার বিশেষ শাখার ডিআইও (ওয়ান) মো. জাকির হোসেন, ভোলা সদর কোর্ট পরিদর্শক রথীন্দ্রনাথ বিশ্বাস।রোববার যুগান্তরের নিউজ কাটিং নিয়ে এলাকা পরিদর্শন করেন তারা। এ সময় জেলে থাকা লিটনের ভাই, স্ত্রী ও মায়ের সাক্ষাৎকার নেন। মামলার প্রকৃত আসামি ঢাকায় থাকা লিটনের আত্মীয় স্বজনের কাছ থেকেও সাক্ষ্য নেন তারা। এছাড়া এলাকার ইউপি সদস্য, গণ্যমান্য ব্যক্তি, দুই লিটনের প্রতিবেশীদেরও সাক্ষ্যগ্রহণ করে তদন্তকারী দল।বর্তমানে জেলে থাকা লিটন এবং মামলার প্রকৃত আসামি লিটন দুইজন যে ভিন্ন ব্যক্তি তা তদন্তকালে উঠে আসে। জেলে থাকা লিটনকে নির্দোষ দাবি করেন এলাকাবাসী। তদন্তকারী দল জেলে থাকা লিটনের বাড়ি গিয়েও খোঁজখবর নেন।তদন্তকারী দলের প্রধান অতিরিক্ত পুলিশ সুপার (প্রশাসন) মোহাম্মদ আবুল কালাম আজাদ যুগান্তরকে জানান, লিটনের ব্যাপারটি নিয়ে সংবাদ প্রকাশ হলে পুলিশের ঊর্ধ্বতন কর্তৃপক্ষের নজরে আসে। শনিবার এ ব্যাপারে ৩ সদস্যের তদন্ত টিম গঠন করেন জেলা পুলিশ সুপার। তার আলোকে আমরা এলাকা পরিদর্শনে আসি। এলাকায় জনপ্রতিনিধিসহ গণ্যমান্য ব্যক্তিবর্গের সাক্ষ্য নিয়েছি। তদন্ত রিপোর্ট কর্তৃপক্ষের কাছে দাখিল করা হবে।এ সময় লালমোহন থানার ওসি মীর খায়রুল কবীর, পরিদর্শক (তদন্ত) বশির আলম, ধলীগৌরনগর আওয়ামী লীগের (দক্ষিণ) সভাপতি মোস্তাফিজুর রহমান বাচ্চু মাতাব্বর, ইউপি সদস্য সালাউদ্দিন, এম লোকমান হোসেন, সাবেক ইউপি সদস্য আবু সুফিয়ান জসিম প্রমুখ উপস্থিত ছিলেন।শুক্রবার দৈনিক যুগান্তরের শেষ পৃষ্ঠায় ‘লালমোহনে নামের মিলে বিনাদোষে কারাগারে লিটন’ শিরোনামে সংবাদ প্রকাশ হয়। এ সংবাদে এলাকায় চাঞ্চল্য সৃষ্টি হয়। সামাজিক যোগাযোগমাধ্যম ফেসবুকে লিটনের মুক্তির দাবি জানিয়েছেন এলাকাবাসী।শুধু নামের মিলের কারণে গত ৭ ডিসেম্বর ২০১৯ তারিখে মেঘনাপাড়ে ব্লকের কাজ করে বাড়ি ফেরার পর মঙ্গল সিকদার পুলিশ তদন্ত কেন্দ্রের এসআই জসিম উদ্দিন সঙ্গীয় ফোর্স নিয়ে লিটনকে গ্রেফতার করেন। গ্রেফতারের কারণ ও অপরাধ বিষয়ে অবগত না হলেও লিটনকে আদালতে সোপর্দ করা হয়। সেখান থেকে তাকে কেরানীগঞ্জ জেলহাজতে পাঠানো হয়।যে মামলায় লিটনকে গ্রেফতার করা হয়েছে সেই মামলার আসামি এই লিটন নয় বলে দাবি করেছে লিটনের ভাই মো. সাইফুল ইসলাম। লিটনের পিতা মৃত নুরুল ইসলাম নামে একই এলাকায় আরও একজন লিটন আছে। যে ছোটবেলা থেকেই ঢাকা থাকে। পল্টন থানায় ২০০৯ সালে মামলা নং ৫৩(৬)০৯ (মেট্রো বিশেষ ট্রাই.৯৩৩/০৯) এর দুই বছর সাজাপ্রাপ্ত আসামি সেই লিটন। নাম ও পিতার নাম একই হওয়ায় নিরপরাধ লিটন গত ৯ মাস ধরে জেলহাজতে রয়েছেন।",20/9/2020,country-news
নামের মিলে বিনাদোষে ৯ মাস ধরে কারাগারে দিনমজুর,"কেবল নামের মিল থাকায় বিনাদোষে ৯ মাস ধরে কারাগারে আছেন ভোলার লালমোহনের এক দিনমজুর।



মো. লিটন নামের ওই যুবক বর্তমানে কেরানীগঞ্জ জেলহাজতে রয়েছেন। তার বাড়ি লালমোহন উপজেলার ধলীগৌরনগর ইউনিয়নের চতলা গ্রামে। রোজকার মতো গত বছরের ৭ ডিসেম্বর মেঘনাপাড়ে ব্লকের কাজ সেরে বাড়ি ফিরছিলেন লিটন, এমন সময় মঙ্গল সিকদার পুলিশ তদন্তকেন্দ্রের এসআই জসিম উদ্দিন সঙ্গীয় ফোর্স নিয়ে তাকে গ্রেফতার করে নিয়ে যান। কেন গ্রেফতার করা হয়েছে, তা না জানলেও লিটনকে আদালতে সোপর্দ করা হয়। পরে সেখান থেকে তাকে কেরানীগঞ্জ জেলহাজতে পাঠানো হয়েছে। লিটনের ভাই সাইফুল ইসলামের দাবি, তার ভাইয়ের বিরুদ্ধে কোনো মামলা নেই। তিনি নিরপরাধ। দিনমজুরের কাজ করে সংসার চালান।ভাইকে মুক্ত করতে ঢাকায় আদালত আর আইনজীবীর পেছনে ছুটতে ছুটতে ক্লান্ত হয়ে পড়েছেন সাইফুল। রিকশা চালিয়ে দিনযাপন করা সাইফুলের নিজের আর্থিক অবস্থাও ভালো না। যে কারণে উকিলের খরচ চালাতেও অপারগ তিনি।এতে বিনাদোষে জেল খাটতে হচ্ছে তার নিরপরাধ ভাই লিটনকে। তিনি জানান, মো. লিটন নামে চতলা গ্রামের আরেক যুবক আছেন। যিনি শৈশব থেকে ঢাকায় থাকেন। যার বাবার নামও মৃত নুরুল ইসলাম। চতলা হাইস্কুলের পেছনে ওই লিটনের বাড়ি। রাজধানীর বিভিন্ন অপরাধমূলক কর্মকাণ্ডের সঙ্গে জড়িত তিনি। সেই লিটন আসামি হলেও কেবল নামের মিলের দরুণ তার সাজা ভোগ করছেন সাইফুলের ভাই লিটন।

ঘটনা অনুসন্ধানে জানা যায়, পল্টন থানায় ২০০৯ সালের এক মামলায় দুই বছরের সাজাপ্রাপ্ত আসামি হিসেবে দেখানো হয় সাইফুলের ভাই লিটনকে। দিনমজুর লিটনের বাবার নামও নুরুল ইসলাম। যিনি অনেক আগে মৃত্যুবরণ করেন।২০০৯ সালে পল্টন থানায় যখন মামলা হয় এই দিনমজুর তখন ঢাকায়ও ছিলেন না। পল্টন থানায় যে মামলা হয়েছে; সেই মামলার এজাহার সূত্রে জানা যায়, ২০০৯ সালের ২৮ জুন জিডি নং ১৯৪২/০৯ মোতাবেক ডিবির সোয়াত টিমের এসআই জুলহাস উদ্দিন আকন সঙ্গীয় অফিসার ফোর্সসহ মহানগর এলাকায় অভিযান পরিচালনাকালে পল্টন থানার আহাদ পুলিশ বক্সের সামনে দুপুরে দেড়টার সময় মো. শামীম, মো. লিটন ও আরশাদ মিয়া নামে তিনজনকে গ্রেফতার করেন।তাদের কাছে ভারত ও পাকিস্তানের তৈরি আমদানি নিষিদ্ধ ৩০০ পিস অজ্ঞান করার ট্যাবলেট পাওয়া যায়। এ ঘটনায় আটক তিনজনের বিরুদ্ধে ডিবির এসআই জুলহাস উদ্দিন আকন বাদী হয়ে পল্টন থানায় মামলা করেন।এ মামলায় গ্রেফতারকৃত লিটনের বয়স দেখানো হয় ২৬ বছর। আর সাইফুলের ভাই লিটনের বয়স জাতীয় পরিচয়পত্র অনুযায়ী সেই সময় ছিল সাড়ে ১৮ বছর।মামলাটি আদালতে বিচারের আগেই গ্রেফতারকৃত তিন আসামি জামিন নিয়ে আত্মগোপনে চলে যান।২০১৪ সালের ২২ অক্টোবর পূর্ণাঙ্গ বিচারে ঢাকা মহানগর বিশেষ ট্রাইব্যুনাল নং ২-এর বিচারক জাকিয়া পারভিন আসামিদের ১৯৭৪ সালের বিশেষ ক্ষমতা আইনের ২৫(২) ধারায় প্রত্যেককে দুই বছর সশ্রম কারাদণ্ড ও দুই হাজার টাকা অর্থদণ্ড অনাদায়ে আরও দুই মাসের সশ্রম কারাদণ্ড দেন।বিচারের সময় আসামিরা পলাতক ছিলেন। দুই বছর সাজাপ্রাপ্ত এ মামলার ওয়ারেন্ট তামিল হলে মো. লিটনের নামে লালমোহন থানায় ওয়ারেন্ট আসে। এতে প্রকৃত অপরাধী লিটন এলাকায় না থাকলেও পুলিশ দিনমজুর লিটনকে গ্রেফতার করে নিয়ে যায়।সরেজমিন চতলা এলাকায় গিয়ে কথা হয় সাবেক ইউপি চেয়ারম্যান মাসুদ করিম নীরব ও সাবেক ইউপি সদস্য আবু সোফিয়ান জসিমের সঙ্গে। তারা লিটনের প্রতিবেশী। যুগান্তরকে বলেন, যে লিটন এখন জেল খাটছেন, তিনি দিনমজুর, এলাকাতেই থাকে। একই এলাকায় আরেক লিটন আছে, যার বাবার নামও নুরুল ইসলাম। সে ছোটবেলা থেকেই ঢাকা থাকে। এলাকায় আসে না। ‘ঢাকায় অপরাধমূলক কর্মকাণ্ড করে লালমোহনের ঠিকানা ব্যবহার করে। সেই লিটনের বদলে পুলিশ দিনমজুর লিটনকে গ্রেফতার করেছে। যিনি আজ ৯ মাস ধরে বিনাদোষে জেল খাটছেন। লিটনের স্ত্রী ও দুই সন্তান আছে। যারা অসহায়ভাবে দিনযাপন করছেন।’

ঢাকার লিটনের আত্মীয়দের সঙ্গে কথা হলে তারাও এই তথ্য নিশ্চিত করেছেন। তার চাচা ফারুক চতলা এলাকায় অটোরিকশা চালান। তিনি জানান, তার ভাই নুরুল ইসলাম প্রায় ৩০ বছর আগে মারা গেছেন। লিটন নামে তার এক ভাতিজা আছে, যে ঢাকায় থাকে। বহু বছর আগে ঢাকায় তার সঙ্গে দেখা হয়েছিল। এর পর আর যোগাযোগ নেই। ফারুকের ছেলে জুয়েল চতলা বাজারে কম্পিউটারের দোকানে কাজ করেন। তিনি বলেন, লিটন তার চাচাতো ভাই। ঢাকায় থাকে। তার সঙ্গে পরিবারের কারও যোগাযোগ নেই।

সাইফুলের আইনজীবী অ্যাডভোকেট সঞ্জয় কুমার দে (দুর্জয়) যুগান্তরকে বলেন, বর্তমানে মামলাটি হাইকোর্টে গেছে। আমি হাইকোর্টের আরেকজন অ্যাডভোকেটের কাছে মামলাটি প্রেরণ করেছি। এর মধ্যে লকডাউনের কারণে চার মাস কোর্ট বন্ধ হয়ে যায়, যার কারণে কোর্টে মামলা যায়নি। বর্তমানে লিটনের পক্ষে মামলা পরিচালনা করা হাইকোর্টের অ্যাডভোকেট তুষার রায়ের কাছে জানতে চাইলে তিনি জানান, মামলাটি হাইকোর্টের ১৬নং কোর্টের বিচারক রেজাউল করিমের কোর্টে আছে। আমরা কোর্ট পরিবর্তনের চিন্তা করছি। 
",20/9/2020,country-news
বঙ্গবন্ধুর পরিবার ও খুনিদের পরিচিতি তুলে ধরে এমপি শাওনের চিত্রপ্রদর্শনী,"নতুন প্রজন্মকে বঙ্গবন্ধু শেখ মুজিবুর রহমান ও তার পরিবারের সঙ্গে পরিচয় করিয়ে বিনম্র শ্রদ্ধা জানাতে এবং বঙ্গবন্ধুর আত্মস্বীকৃত খুনিদের পরিচিতি ও ঘৃণা প্রকাশের জন্য ব্যতিক্রমী চিত্রপ্রদর্শনীর আয়োজন করলেন ভোলা-৩ আসনের সংসদ সদস্য নূরুন্নবী চৌধুরী শাওন।



সোমবার লালমোহন সজীব ওয়াজেদ জয় ডিজিটাল পার্কে এ প্রদর্শনীতে বিভিন্ন শিক্ষাপ্রতিষ্ঠানের সহস্রাধিক শিক্ষার্থী অংশগ্রহণ করে।লালমোহন উপজেলা বঙ্গবন্ধু পরিষদের আয়োজনে চিত্রপ্রদর্শনী উদ্বোধন করে এমপি শাওন বলেন, বঙ্গবন্ধুর পরিবারের সদস্যদের নতুন প্রজন্ম যাতে চিনতে পারে সেজন্য এ অনুষ্ঠানের আয়োজন করা হয়েছে। পাশাপাশি যারা বঙ্গবন্ধুর পরিবারকে হত্যা করল সেই মীরজাফর নরপিশাচদের প্রতি ঘৃণা প্রদর্শনের জন্য তাদের পরিচয়ও তুলে ধরা হয়েছে।বঙ্গবন্ধু পরিষদের সভাপতি অধ্যক্ষ মো. আব্বাস উদ্দিনের সভাপতিত্বে এ সময় উপস্থিত ছিলেন- উপজেলা চেয়ারম্যান অধ্যক্ষ গিয়াস উদ্দিন আহমেদ, পৌরসভা আওয়ামী লীগের আহবায়ক শফিকুল ইসলাম বাদল, বঙ্গবন্ধু পরিষদের সাধারণ সম্পাদক আবুল কালাম আজাদ প্রমুখ।",20/9/2020,country-news
‘বঙ্গবন্ধু না হলে মাথা উঁচু করে দাঁড়াতে পারতাম না’,"বঙ্গবন্ধু শেখ মুজিবুর রহমান না হলে বাংলাদেশ স্বাধীন হতো না। আর এই বাংলাদেশ স্বাধীন না হলে, আজকে বাঙালিরা মাথা উঁচু করে দাঁড়াতে পারতো না। বাংলা ভাষা ও মাতৃভাষার মর্যাদা তিনিই বিশ্বের কাছে তুলে ধরেছেন।



বঙ্গবন্ধু শেখ মুজিবুর রহমানের ৪৫তম শাহাদত বার্ষিকী ও জাতীয় শোক দিবস উপলক্ষ্যে লালমোহন উপজেলা আওয়ামী লীগ আয়োজিত আলোচনা সভা ও দোয়া মোনাজাতে শনিবার সকালে ভোলা-৩ আসনের এমপি নূরুন্নবী চৌধুরী শাওন এসব কথা বলেন।তিনি আরও বলেন, দুঃখের বিষয় যাদের জন্য নিজের পরিবারের মায়াকেও তুচ্ছ মনে করে দেশ স্বাধীন করলেন, সেই দেশেরই কিছু লোক মীরজাফরের প্রেতাত্মা বঙ্গবন্ধুকে হত্যা করলো। কিন্তু বাঙালিকে কোনো অপশক্তিই দাবিয়ে রাখতে পারবে না, তা প্রমাণ করেছেন প্রধানমন্ত্রী শেখ হাসিনা। তার নেতৃত্বে গড়ে উঠছে বঙ্গবন্ধুর স্বপ্নের সোনার বাংলা।এর আগে সকাল ৬টায় দলীয় কার্যালয়ের সামনে জাতীয় পতাকা ও কালো পতাকা উত্তোলন করে বঙ্গবন্ধুর প্রতিকৃতিতে পুস্পস্তবক অর্পণ করেন এমপি শাওন। পরে মাদ্রাসা মাঠে আয়োজিত শোকসভা ও দোয়া মোনাজাতে অংশ নেন তিনি। এছাড়া সজীব ওয়াজেদ জয় ডিজিটাল পার্কে গরীব, অসহায়দের মাঝে খাবার বিতরণ করেন এমপি শাওন।এসময় উপজেলা চেয়ারম্যান অধ্যক্ষ গিয়াস উদ্দিন আহমেদ, পৌরসভা মেয়র এমদাদুল ইসলাম তুহিন, ভাইস চেয়ারম্যান আবুল হাসান রিমন, উপজেলা আওয়ামী লীগের সহ-সভাপতি দিদারুল ইসলাম অরুন, সাধারণ সম্পাদক ফখরুল আলম হাওলাদার, পৌরসভা আওয়ামীলীগের আহবায়ক শফিকুল ইসলাম বাদল প্রমুখ উপস্থিত ছিলেন।",20/9/2020,country-news
নবজাতকের নামকরণ অনুষ্ঠানের মিষ্টি খেয়ে ১০ শিশু অসুস্থ,"ভোলার লালমোহন উপজেলায় নবজাতকের নামকরণ অনুষ্ঠানের মিষ্টি খেয়ে ১০ শিশু অসুস্থ হয়ে পড়েছে।



সোমবার রাতে উপজেলার ফুলবাগিচা গ্রামে এ ঘটনা ঘটে। অসুস্থ শিশুদের লালমোহন হাসপাতালে ভর্তি করা হয়েছে।অসুস্থ শিশুরা হলো- নিশাত, ইসমাইল, জিনিয়া, নুহা জিহাদ, ইমন, নাফিজ, আদন ও রাব্বি।জানা গেছে, ফুলবাগিচা গ্রামের ৮নং ওয়ার্ডের ইউসুফ আলী শিকদার বাড়ির সবুজের ঘরে ৫ দিন আগে এক নবজাতকের জন্ম হয়। গ্রাম্যরীতি অনুযায়ী সোমবার ওই নবজাতকের নাম রাখাসহ ছয় দিন পূর্ণ হওয়া উপলক্ষে অনুষ্ঠানের আয়োজন করা হয়।সবুজের শাশুড়ি আক্তারা বেগম নানি হওয়ার আনন্দে মিষ্টি নিয়ে আসেন। ওই মিষ্টি খেয়ে বাড়ির ১০ শিশু অসুস্থ হয়ে পড়ে। তাদের লালমোহন হাসপাতালে ভর্তি করা হয়েছে।লালমোহন হাসপাতালের আবাসিক মেডিকেল অফিসার ডা. মহসিন খান জানান, শিশুদের বাসি ও পচা মিষ্টি খাওয়ানো হয়েছে। যার কারণে তাদের ফুড পয়জনিং হয়েছে। শিশুরা পাতলা পায়খানা ও জ্বরে ভুগছে। তাদের কয়েক ঘণ্টা পর্যবেক্ষণে রাখা হবে।এ বিষয়ে লালমোহন থানার ওসি মীর খায়রুল কবির বলেন, ঘটনা শুনে তাৎক্ষণিক লালমোহন হাসপাতালে এসআইসহ ফোরস পাঠিয়েছি। কোন দোকান এ মিষ্টি বিক্রি করল তা তদন্ত করে আইনগত ব্যবস্থা নেয়া হবে।",20/9/2020,country-news
লালমোহনে করোনা কেড়ে নিল নারীর প্রাণ,"করোনায় আক্রান্ত হয়ে ভোলার লালমোহন উপজেলায় তাহমিনা বেগম (৩৮) নামে এক নারীর মৃত্যু হয়েছে।



সোমবার রাত ৯টার দিকে উপজেলা হাসপাতালের করোনা ওয়ার্ডের আইসোলেশনে চিকিৎসাধীন তার মৃত্যু হয়।মৃত তাহমিনা বেগম লালমোহন বাজারের চৌধুরী ডেন্টাল ক্লিনিকের চিকিৎসক হাবিবুর রহমান চৌধুরীর স্ত্রী। তাদের বাসা পৌর এলাকার ৬নং ওয়ার্ডের বর্ণালি সড়কে।বিষয়টি নিশ্চিত করে লালমোহন হাসপাতালের আবাসিক মেডিকেল অফিসার ডা. মো. মহসিন খান জানান, দুদিন আগে তাহমিনা বেগমকে লালমোহন হাসপাতালে ভর্তি করা হয়। রোববার রাতে তার করোনা পজিটিভ রিপোর্ট আসে।ডা. মহসিন খান আরও জানান, এ নিয়ে লালমোহনে করোনায় আক্রান্ত হয়ে দুজনের মৃত্যু হলো। করোনা আক্রান্ত হয়েছে ৫২ জন। সুস্থ হয়েছে ৩৬ জন।",20/9/2020,country-news
ফেসবুকে পোস্ট দিয়ে যুবকের আত্মহত্যা,"ফেসবুকে মানসিক দুশ্চিন্তার কথা লিখে আত্মহত্যা করেছেন মো. হামিদ (২৩) নামে ভোলার লালমোহনের এক যুবক।



মঙ্গলবার ভোর রাতে নিজ বাসার সিলিং ফ্যানের সঙ্গে তার ঝুলন্ত লাশ উদ্ধার করে পুলিশ।নিহত যুবক লালমোহন পৌর শহরের ৬নং ওয়ার্ডের মো. রফিকুল ইসলামের ছেলে। লালমোহন থানার ডিউটি অফিসার এসআই মাসুদ রানা বলেন, মৃত্যুর আগে হামিদ তার ফেসবুক অ্যাকাউন্টে 'নিজের ভুলের কারণে সব সময় মানসিক দুশ্চিন্তায় থাকতাম' লিখে পোস্ট দেন। পরে ওই রাতেই তিনি গলায় ফাঁস দিয়ে আত্মহত্যা করেন। খবর পেয়ে পুলিশ লাশ উদ্ধার করে ময়নাতদন্তের জন্য ভোলার মর্গে প্রেরণ করেছে। এ ঘটনায় থানায় একটি ইউডি মামলা দায়ের করা হয়েছে বলে জানান এসআই মাসুদ।
",20/9/2020,country-news
কঠোর পরিশ্রমের অনন্য দৃষ্টান্ত স্থাপন করে গেছেন তিনি,"যমুনা গ্রুপের চেয়ারম্যান ও দৈনিক যুগান্তরের প্রতিষ্ঠাতা বীর মুক্তিযোদ্ধা নুরুল ইসলামের মৃত্যুতে ভোলার লালমোহন প্রেস ক্লাবে শোকসভায় ভোলা-৩ আসনের এমপি নূরুন্নবী চৌধুরী শাওন বলেছেন, শিল্পপতি নুরুল ইসলাম ছিলেন একজন সফল উদ্যোক্তা। তার মৃত্যুতে দেশ একজন প্রকৃত শিল্প উদ্যোক্তাকে হারাল। এই উদ্যোক্তার কাছে আমাদের অনেক কিছু শেখার আছে। কঠোর পরিশ্রমের অনন্য দৃষ্টান্ত স্থাপন করে গেছেন তিনি। দেশের সব শ্রেণির মানুষের জন্য অনুপ্রেরণা হয়ে থাকবেন তিনি। শুক্রবার আসরবাদ যুগান্তর স্বজন সমাবেশের আয়োজনে টেলিকনফারেন্সে প্রধান অতিথির বক্তব্য রাখেন এমপি শাওন। শোকসভার আগে লালমোহন বাজারে শোক র‌্যালি অনুষ্ঠিত হয়।



যুগান্তরের লালমোহন প্রতিনিধি মো. জসিম জনির পরিচালনায় ও লালমোহন প্রেস ক্লাব সভাপতি আবদুস সাত্তারের সভাপতিত্বে শোকসভায় বিশেষ অতিথির বক্তব্য রাখেন লালমোহন উপজেলা চেয়ারম্যান অধ্যক্ষ গিয়াস উদ্দিন আহমেদ, উপজেলা নির্বাহী অফিসার হাবিবুল হাসান রুমি, উপজেলা আওয়ামী লীগের সাধারণ সম্পাদক ফখরুল আলম হাওলাদার, যুগ্ম সম্পাদক আনোয়ারুল ইসলাম রিপন, পৌরসভা আওয়ামী লীগের যুগ্ম আহ্বায়ক আ ন ম শাহজামাল দুলাল প্রমুখ। পরে দোয়া মোনাজাতে যমুনা গ্রুপের চেয়ারম্যান ও দৈনিক যুগান্তরের প্রতিষ্ঠাতা বীর মুক্তিযোদ্ধা নুরুল ইসলামের বিদেহী আত্মার মাগফিরাত কামনা করে শোকসন্তপ্ত পরিবারের প্রতি গভীর সমবেদনা জ্ঞাপন করা হয়।",20/9/2020,country-news
বর্তমান সরকার গ্রাম পুলিশদের বেতন-ভাতার পরিধি বৃদ্ধি করেছে: এমপি শাওন,"ভোলা-৩ আসনের এমপি নূরুন্নবী চৌধুরী শাওন বলেছেন, প্রধানমন্ত্রী শেখ হাসিনার নেতৃত্বাধীন সরকার দেশে সুশাসন প্রতিষ্ঠায় কাজ করছে। সরকারের এই সুশাসন প্রতিষ্ঠায় তৃণমূল পর্যায়ে সহায়ক ভূমিকা পালন করছে গ্রাম পুলিশ। গ্রামের আইন-শৃঙ্খলা পরিস্থিতি সমুন্নত রাখতে সহায়ক ভূমিকা পালন করে যাচ্ছেন গ্রাম পুলিশের সদস্যবৃন্দ।



তিনি বলেন, তাদের অনন্য ভূমিকার কারণে গ্রামীণ জনপদ হয়ে উঠছে শান্তির জনপদ, থাকছে বাসযোগ্য। তাদের কাজের স্বীকৃতি হিসেবে বর্তমান সরকার গ্রাম পুলিশদের বেতন-ভাতার পরিধি বৃদ্ধি করেছে। মাত্র এক হাজার ছয়শ' টাকার মাসিক বেতন বর্তমান সরকার দুই দফায় বাড়িয়ে আট হাজারেরও অধিক করেছে। ভবিষ্যতে তাদের সুযোগ-সুবিধার পরিধি আরও বাড়বে।রোববার সকালে ভোলার লালমোহন উপজেলা পরিষদ চত্বরে পুলিশ সদস্যের মাঝে বিনামূল্যে বাইসাইকেল বিতরণ অনুষ্ঠানে টেলিকনফারেন্সে প্রধান অতিথির বক্তব্যে তিনি এ সব কথা বলেন।লালমোহনে ৯ ইউনিয়নে কর্মরত ৪৫ জন গ্রাম পুলিশ সদস্যের মাঝে বিনামূল্যে বাইসাইকেল বিতরণ করা হয়েছে। উপজেলা প্রশাসনের উদ্যোগে স্থানীয় সরকার মন্ত্রণালয়ের অর্থায়নে এ সব সাইকেল বিতরণ করা হয়।এমপি শাওন আরও বলেন, গ্রাম পুলিশের সদস্যরা গ্রামীণ জনপদের উন্নয়ন ও সুশাসন প্রতিষ্ঠার পরিকল্পনা প্রণয়নের প্রয়োজনীয় তথ্যের সরবরাহকারী হিসেবে দায়িত্ব পালন করতে পারেন।উপজেলা নির্বাহী অফিসার হাবিবুল হাসান রুমির সভাপতিত্বে বিশেষ অতিথির বক্তব্য রাখেন উপজেলা পরিষদের চেয়ারম্যান অধ্যক্ষ গিয়াস উদ্দিন আহমেদ, ভাইস-চেয়ারম্যান আবুল হাসান রিমন, মাসুমা বেগম, ফরাজগঞ্জ ইউপি চেয়ারম্যান আবুল বশার সেলিম, রমাগঞ্জ ইউপি চেয়ারম্যান গোলাম মোস্তফা, লর্ডহার্ডিঞ্জ ইউপি চেয়ারম্যান আবুল কাশেম মিয়া।",20/9/2020,country-news
লালমোহনে ইউএনও-শিক্ষা অফিসারের নম্বর ক্লোন করে টাকা দাবি,"ভোলার লালমোহন উপজেলা নির্বাহী অফিসার হাবিবুল হাসান রুমি ও মাধ্যমিক শিক্ষা অফিসার মো. রফিকুল ইসলামের মোবাইল নম্বর ক্লোন করা হয়েছে।



শনিবার একটি চক্র বিভিন্ন শিক্ষাপ্রতিষ্ঠানের প্রধানদের কাছ থেকে ইউএনও এবং মাধ্যমিক শিক্ষা অফিসারের নম্বর থেকে ফোন করে কম্পিউটার দেবে বলে ১০ হাজার টাকা খরচ দাবি করে ফোন করছেন। চক্রটি বিকাশ নম্বর দিয়ে টাকা প্রেরণের জন্যও বলছে। বিষয়টি সম্পূর্ণ ভুয়া জানিয়েছেন উপজেলা নির্বাহী অফিসার হাবিবুল হাসান রুমি। তিনি বলেন, এ ধরনের ফোন কলের বিষয়ে সবাইকে সতর্ক থাকার জন্য অনুরোধ করছি। আমার ও শিক্ষা অফিসার মো. রফিকুল ইসলামের মোবাইল নম্বর ক্লোন হয়েছে। এ ব্যাপারে থানায় জিডি করা হয়েছে।",20/9/2020,country-news
"জাম কুড়াতে গিয়ে ধর্ষণের শিকার স্কুলছাত্রী, যুবক আটক","ভোলার লালমোহনে জাম কুড়াতে গিয়ে পঞ্চম শ্রেণির এক ছাত্রী ধর্ষণের শিকার হয়েছে। এ ঘটনায় মো. সোহাগ হোসেন (২২) নামের এক যুবককে আটক করেছে পুলিশ।



রোববার বিকালে উপজেলার বদরপুর ইউনিয়নের নাজিরপুর এলাকার বেড়িবাঁধের ওপর থেকে ওই যুবককে আটক করা হয়। আটক সোহাগ নাজিরপুর এলাকার আলতাফ হোসেনের ছেলে।জানা গেছে, রোববার সকালে উপজেলার বদরপুর ইউনিয়নে নিজ বাড়ির পাশে ওই স্কুলছাত্রী জাম কুঁড়াতে যায়। এ সময় সোহাগ কৌশলে নিজ ঘরে নিয়ে ওই ছাত্রীকে মুখ চেপে ধর্ষণ করে। বিষয়টি স্থানীয় কয়েকজন মহিলা টের পেলে ওই ছাত্রীর পরিবারকে অবহিত করে। এরপর দুপুরে ওই ছাত্রীর বাবা আনসার আলী বাদী হয়ে লালমোহন থানায় একটি মামলা দায়ের করেন।পরে লালমোহন থানার ওসি মীর খায়রুল কবীরের নির্দেশে এসআই সাইদুর রহমান সঙ্গীয় ফোর্স নিয়ে অভিযান চালিয়ে ধর্ষক সোহাগ হোসেনকে আটক করে।লালমোহন থানার ওসি মীর খায়রুল কবীর বলেন, ভুক্তভোগী পরিবারের পক্ষ থেকে মামলা করার পর সোহাগকে আটক করা হয়। তাকে সোমবার সকালে জেলহাজতে প্রেরণ করা হবে।",20/9/2020,country-news
লালমোহনে ২ ব্যাংক কর্মকর্তাসহ ৭ জনের করোনা শনাক্ত,"ভোলার লালমোহনে ২ ব্যাংক কর্মকর্তাসহ একদিনে নতুন করে আরও ৭ জনের করোনা শনাক্ত হয়েছেন। রোববার লালমোহন সোনালী ব্যাংকের কর্মকর্তা শামীম আলম ও কৃষি ব্যাংক মঙ্গলসিকদার শাখার কর্মকর্তা মো. আলী রাসেলের করোনা রিপোর্ট পজিটিভ আসে।



এ ছাড়া গজারিয়া ৭নং ওয়ার্ডের রামকৃষ্ণ মজুমদার রাধা ডাক্তারের ভাই অনিল, ছেলে সৌরভ ও পুত্রবধূ তনুর করোনা রিপোর্ট পজিটিভ আসে। রাধা ডাক্তার গত ১৯ জুন করোনা উপসর্গ নিয়ে মারা যান। তার মৃত্যুর পর পরিবারের ৩ জনেরই করোনা পজিটিভ আসল ।পৌরসভার ৮নং ওয়ার্ডের ঠিকাদার ফজলুল হক ও তার ছেলে তামিমেরও করোনা পজিটিভ আসে।আগের দিন শনিবার লালমোহনে আরও দুইজনের করোনা পজিটিভ আসে। তারা হলেন সাংবাদিক আরিফ, পৌরসভার ৯নং ওয়ার্ডের কামরুল ইসলাম।লালমোহন উপজেলা স্বাস্থ্য কমপ্লেক্সের আবাসিক মেডিকেল অফিসার ডা. মহসিন খান জানান, এ নিয়ে লালমোহনে করোনা শনাক্ত হয়েছে মোট ২৯ জনের। এর মধ্যে একজনের মৃত্যু হয় ও ৮ জন সুস্থ হয়েছেন। অন্যান্য আক্রান্তরাও সুস্থ আছেন, তারা বাড়িতে থেকে চিকিৎসা নিচ্ছেন।",20/9/2020,country-news
হেলিকপ্টারে ঢাকা নেয়ার পথে এমপি শাওনের চাচার মৃত্যু,"ভোলা-৩ আসনের এমপি নূরুন্নবী চৌধুরী শাওনের চাচা লালমোহন উপজেলা আওয়ামী লীগের সিনিয়র সহ-সভাপতি মো. আবদুর রাজ্জাক পঞ্চায়েত ইন্তেকাল করেছেন (ইন্নালিল্লাহি...রাজিউন)।



রোববার দুপুর ১২টার দিকে অসুস্থ হয়ে পড়লে ঢাকা থেকে জরুরিভাবে হেলিকপ্টার আনা হয়। ঢাকায় নেয়ার জন্য লালমোহনে হেলিকপ্টারে উঠানোর পর তিনি মারা যান। তিনি লালমোহন বাজার ব্যবসায়ী সমিতির আহ্বায়কও ছিলেন।আবদুর রাজ্জাক পঞ্চায়েতের মৃত্যুতে গভীর শোক প্রকাশ করেছেন ভোলা-৩ আসনের সংসদ সদস্য নূরুন্নবী চৌধুরী শাওন। এক শোক বাণীতে এমপি শাওন বলেন, আবদুর রাজ্জাক পঞ্চায়েত ছিলেন আওয়ামী লীগের নিবেদিত প্রাণ। তার মৃত্যুতে আমি গভীরভাবে শোকাহত। মহান আল্লাহ রাব্বুল আল-আমিন তাকে জান্নাতুল ফেরদাউস নসীব করুন।এ ছাড়া শোক প্রকাশ করেছেন লালমোহন উপজেলা আওয়ামী লীগের সাধারণ সম্পাদক ফখরুল আলম হাওলাদার, পৌরসভা আওয়ামী লীগের আহ্বায়ক শফিকুল ইসলাম বাদল, যুগ্ম-আহ্বায়ক আ ন ম শাহজামাল দুলালসহ অঙ্গ সংগঠনের নেতৃবৃন্দ।",20/9/2020,country-news
আওয়ামী লীগের ওপর মানুষের আস্থা বেড়েছে: এমপি শাওন,"ভোলার লালমোহনে বাংলাদেশ আওয়ামী লীগের ৭১তম প্রতিষ্ঠাবার্ষিকী পালন করা হয়েছে। মঙ্গলবার বিকালে উপজেলা আওয়ামী লীগের আয়োজনে থানার মোড়ে অবস্থিত দলীয় কার্যালয়ে এ উপলক্ষে আলোচনাসভা ও দোয়া-মোনাজাত অনুষ্ঠিত হয়।



আলোচনাসভায় টেলি-কনফারেন্সে প্রধান অতিথির বক্তব্য রাখেন ভোলা-৩ আসনের এমপি নূরুন্নবী চৌধুরী শাওন। তিনি বলেন, আওয়ামী লীগ প্রতিষ্ঠা হওয়ার পর থেকেই দেশের জনগণের কল্যাণে কাজ করছে। আওয়ামী লীগ সরকার সব সময় জনগণবান্ধব। যার জন্য আওয়ামী লীগের ওপর মানুষের আস্থা বেড়েছে।উপজেলা আওয়ামী লীগের সহ-সভাপতি অ্যাডভোকেট তোফাজ্জল হোসেনের সভাপতিত্বে এ সময় লালমোহন উপজেলা চেয়ারম্যান অধ্যক্ষ গিয়াস উদ্দিন আহমেদ, উপজেলা আওয়ামী লীগের সাধারণ সম্পাদক ফখরুল আলম হাওলাদার, ভাইস-চেয়ারম্যান আবুল হাসান রিমন, পৌর আওয়ামী লীগের আহ্বায়ক শফিকুল ইসলাম বাদল, যুগ্ম-আহ্বায়ক আ ন ম শাহজামাল দুলাল, পৌর যুবলীগের সভাপতি ফরহাদ হোসেন মেহের প্রমুখ উপস্থিত ছিলেন।",20/9/2020,country-news
লালমোহনের পৌর কর্মকর্তাসহ ৩ জনের করোনা শনাক্ত,"ভোলার লালমোহন পৌরসভার এক কর্মকর্তাসহ ৩ জন নতুন করে করোনা আক্রান্ত হয়েছে। বৃহস্পতিবার তাদের করোনা রিপোর্ট পজিটিভ আসে।



তারা হলেন পৌরসভার পানি শাখার কর্মকর্তা ও ৭নং ওয়ার্ডের বাসিন্দা নজরুল ইসলাম, লালমোহন সদর ইউনিয়নের ১নং ওয়ার্ডের মক্তববাজার এলাকার মালেক মেম্বার বাড়ির আশিক ও তার চাচি হাবিবা।লালমোহন হাসপাতালের আরএমও ডা. মহসিন খান জানান, আক্রান্তদের গত ৩ জুন নমুনা নেয়া হয়। বৃহস্পতিবার তাদের রিপোর্ট পজিটিভ আসে। এদের বাড়ির ৬টি ঘর লকডাউন করে লাল পতাকা লাগিয়ে দেয়া হয়েছে। এ নিয়ে লালমোহনে ১২ জন করোনা আক্রান্ত হয়েছেন। সুস্থ হয়েছেন ২ জন।",20/9/2020,country-news
"দুই মোটরসাইলের মুখোমুখি সংঘর্ষ, নিহত ২","ভোলার লালমোহন উপজেলায় দুই মোটরসাইকেলের মুখোমুখি সংঘর্ষের ঘটনায় রুবেল চন্দ্র মজুমদার (২৩) ও মো. জাকির (৩৫) নামে দুই মোটরসাইকেল আরোহী নিহত হয়েছেন।



এ ঘটনায় মো. রাকিব (২২) ও খোকন কবিরাজ (৪৫) নামে দুইজন আহত হয়ে ভোলা সদর হাসপাতালে চিকিৎসাধীন রয়েছেন।সোমবার বিকালে লালমোহন উপজেলার কালমা ইউনিয়নের আলম বাজার এলাকায় এ দুর্ঘটনা ঘটে।নিহত রুবেল লালমোহন পৌর ২নং ওয়ার্ডের বাবুল চন্দ্র মজুমদারের ছেলে ও জাকির চরফ্যাশন উপজেলার দুলার হাট থানার নীল কমল ইউনিয়নের বাসিন্দা বশির আলমের ছেলে বলে জানা গেছে।পুলিশ ও স্থানীয় সূত্রে জানা গেছে, সোমবার বিকালের দিকে রুবেল চন্দ্র মজুমদার খোকন কবিরাজকে নিয়ে লালমোহন ও জাকির রাকিবকে নিয়ে ভোলা সদরে যাচ্ছিলেন। লালমোহন উপজেলার কালমা ইউনিয়নের আলম বাজার এলাকায় আসলে দুই মোটরসাইকেল মুখোমুখি সংঘর্ষের ঘটনা ঘটে। এতে দুই মোটরসাইকেল চালক রুবেল চন্দ্র মজুমদার ও মো. জাকির এবং মোটরসাইকেল আরোহী রাকিব ও খোকন কবিরাজ আহত হয়।পুলিশ ও স্থানীয়রা লালমোহন উপজেলা স্বাস্থ্য কমপ্লেক্সে নিয়ে গেছে রুবেল চন্দ্র মজুমদারের মৃত্যু হয়। সন্ধ্যার দিকে চিকিৎসাধীন অবস্থায় মো. জাকিরের মৃত্যু হয়। এছাড়াও আহতদের অবস্থা গুরুতর হওয়ায় তাদের উন্নত চিকিৎসার জন্য ভোলা সদর হাসপাতালে ভর্তি করা হয়েছে।লালমোহন থানার ওসি মীর খায়রুল কবির ঘটনার সত্যতা নিশ্চিত করেন।",20/9/2020,country-news
ভোলায় দুই মোটরসাইকেলের সংঘর্ষে যুবক নিহত ,"ভোলার লালমোহনে দুই মোটরসাইকেলের সংঘর্ষে শ্রী রুবেল (২৩) নামে এক যুবক নিহত হয়েছেন। সোমবার দুপুরে উপজেলার কালমা ইউনিয়নের আলম বাজার এলাকায় এ দুর্ঘটনা ঘটে। এ সময় আহত হয়েছেন আরও ৩ জন।



আহতরা হলেন, রাকিব (২২), জাকির (৩৫) ও খোকন চন্দ্র কবিরাজ (৪৫)। এদের অবস্থা আশঙ্কাজনক হওয়ায় ভোলা সদর হাসপাতালে প্রেরণ করা হয়েছে।লালমোহন থানার এসআই সায়েদুর রহমান জানান, খবর পেয়ে তাদের উদ্ধার করে লালমোহন হাসপাতালে নেয়া হয়। এসময় হাসপাতালেই একজন মারা যান। বাকিদের অবস্থাও গুরুতর হওয়ায় ভোলা সদর হাসপাতালে প্রেরণ করা হয়েছে। এ ঘটনায় প্রয়োজনীয় ব্যবস্থা নেয়া হবে।
",20/9/2020,country-news
প্রধানমন্ত্রীর অনুদান ইমাম-মুয়াজ্জিনদের হাতে তুলে দিলেন এমপি শাওন,"ভোলার লালমোহনে ১ হাজার ৪০০ ঈমাম-মুয়াজ্জিনের মাঝে প্রধানমন্ত্রীর বিশেষ অনুদানের অর্থ বিতরণ করা হয়।



বৃহস্পতিবার সকালে লালমোহন ইসলামিয়া কামিল মাদ্রাসা মাঠে এ সব টাকা তুলে দিয়েছেন ভোলা-৩ আসনের এমপি নূরুন্নবী চৌধুরী শাওন।এ সময় এমপি শাওন বলেন, আওয়ামী লীগ সরকার ক্ষমতায় আসার পর দেশের আলেমরা অনেক বেশি সম্মানিত হয়েছেন। তাদের জন্য প্রধানমন্ত্রী শেখ হাসিনা বিভিন্ন উন্নয়নমূলক কর্মকাণ্ড অব্যাহত রেখেছেন। শেখ হাসিনা ক্ষমতায় আছে বলেই আজ দেশের প্রত্যন্ত অঞ্চলের ইমাম-মুয়াজ্জিনরা অনুদান পাচ্ছেন।এমপি শাওন আরও বলেন, দিন দিন করোনা পরিস্থিতির আরও অবনতি হচ্ছে। তাই সবাইকে সর্বোচ্চ সর্তকতার সঙ্গে চলতে হবে। সরকার ঘোষিত স্বাস্থ্যবিধি মেনে চলতে হবে সবাইকে।এ সময় উপস্থিত ছিলেন উপজেলা পরিষদ চেয়ারম্যান অধ্যক্ষ গিয়াস উদ্দিন আহমেদ, পৌরসভা মেয়র এমদাদুল ইসলাম তুহিন প্রমুখ।",20/9/2020,country-news
