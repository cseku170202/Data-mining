সফটওয়্যার আপগ্রেড হলেই প্রাথমিক শিক্ষকদের উচ্চধাপে বেতন,"সরকারি কর্মচারীদের বেতন-ভাতা নির্ধারণে সফটওয়্যার ‘আইবাস++’ আপগ্রেড হলেই সরকারি প্রাথমিক বিদ্যালয়ের সহকারী শিক্ষকরা উচ্চধাপে বেতন পাবেন বলে জানিয়েছে সরকার।



সোমবার (২১ সেপ্টেম্বর) প্রাথমিক ও গণশিক্ষা মন্ত্রণালয় জানিয়েছে, এ সফটওয়্যার আপগ্রেড অতিদ্রুত হবে।মন্ত্রণালয়ের বিজ্ঞপ্তিতে বলা হয়েছে, সরকারি প্রাথমিক বিদ্যালয়ের সহকারী শিক্ষকদের বেতন গ্রেড-১৪ (প্রশিক্ষণপ্রাপ্ত) এবং বেতন গ্রেড-১৫ (প্রশিক্ষণবিহীন) থেকে বেতন গ্রেড-১৩ তে উন্নীত করে উচ্চধাপে নির্ধারণ করা হয়েছে।‘বর্তমানে সরকারি কর্মচারীদের বেতন-ভাতা নির্ধারিত সফটওয়্যার ‘আইবাস++’ এর মাধ্যমে সম্পন্ন করা হয়। প্রাথমিক শিক্ষকদের উচ্চধাপে বেতন নির্ধারণের লক্ষ্যে ‘আইবাস++’ সফটওয়্যার আপগ্রেডের কাজ চলছে, যা শিগগিরই সম্পন্ন হবে। ’বিজ্ঞপ্তিতে জানানো হয়, মাঠ পর্যায়ে ‘আইবাস++’ এ বেতন নির্ধারণে সাময়িক অসুবিধার বিষয়টি তাদের দৃষ্টিগোচর হয়েছে। আশা করা হচ্ছে, অতিদ্রুত ‘আইবাস++’ আপগ্রেড সম্পন্ন হবে এবং প্রাথমিক বিদ্যালয়ের সহকারী শিক্ষকরা উচ্চধাপে বেতন পাবেন।",22/9/2020,technology
স্টার্টআপদের দক্ষতা বাড়াতে আইডিয়াথন প্রতিযোগিতা,"‘লেটস স্টার্ট ইউ আপ’- স্লোগান নিয়ে স্টার্টআপদের জ্ঞান ও দক্ষতা বাড়ানোর লক্ষ্যে বাংলাদেশ-দক্ষিণ কোরিয়ার যৌথ উদ্যোগে শুরু হতে যাচ্ছে ‘আইডিয়াথন’ নামের প্রতিযোগিতা।



১৯ সেপ্টেম্বর অনলাইন অনুষ্ঠানে প্রধান অতিথি হিসেবে আইডিয়াথন প্রতিযোগিতার উদ্বোধন করেন তথ্য ও যোগাযোগপ্রযুক্তি প্রতিমন্ত্রী জুনাইদ আহমেদ পলক।তথ্য ও যোগাযোগপ্রযুক্তি বিভাগের আইডিয়া প্রকল্প এ প্রতিযোগিতার আয়োজন করছে। এর সহ-আয়োজক হিসেবে রয়েছে- কোরিয়া প্রোডাক্টিভিটি সেন্টার (কেপিসি) ও কোরিয়া ইনভেনশন প্রমোশন অ্যাসোসিয়েশন (কাইপা)। এছাড়া বাংলাদেশের তথ্য ও যোগাযোগপ্রযুক্তি বিভাগ ও বাংলাদেশ কম্পিউটার কাউন্সিল (বিসিসি) ও দক্ষিণ কোরিয়ার মিনিস্ট্রি অব জাস্টিস এবং গ্লোবাল স্টার্টআপ ইমিগ্রেশন সেন্টার এ আয়োজনের সহযোগিতায় থাকছে।শনিবার থেকে আইডিয়াথন প্রতিযোগিতার রেজিস্ট্রেশন কার্যক্রম করা হয়েছে। দেশের সব বিভাগেই প্রচারণাসহ অনলাইনে ক্যাম্পেইন আয়োজন করা হবে। এ ক্যাম্পেইনের অংশ হিসেবে দেশের প্রায় ৩০টির বেশি সরকারি-বেসরকারি বিভিন্ন বিশ্ববিদ্যালয়ের অ্যালামনাই এবং বেসিস, বাক্য, বিসিএস, ই-ক্যাব, আইএসপিএবি-সহ বিভিন্ন ট্রেড অ্যাসোসিয়েশনকে সংযুক্ত করা হচ্ছে।প্রতিযোগিতায় অংশ নিতে বাংলাদেশের তথ্যপ্রযুক্তিভিত্তিক আগ্রহী স্টার্টআপদের অনলাইনে রেজিস্ট্রেশন সম্পন্ন করতে হবে। কোনো ব্যক্তি এককভাবে এতে অংশ নিতে পারবেন না। একটি দলে দলনেতাসহ সর্বনিম্ন ২ এবং সর্বোচ্চ ৪ জন সদস্য অংশগ্রহণ করতে পারবেন।আবেদনকারীদের ক্ষেত্রে ১৯ সেপ্টেম্বর ২০২০ তারিখে বয়স ২২ থেকে ৩৯ বছরের মধ্যে হতে হবে। আইডিয়াথনে অংশ নেয়ার জন্য রেজিস্ট্রেশনের শেষ তারিখ আগামী ২১ নভেম্বর, ২০২০। রেজিস্ট্রেশনের জন্য ভিজিট করতে হবে: http://ideathon.startupbangladesh.gov.bd।প্রতিযোগিতার চূড়ান্ত বাছাই শেষে সেরা ৫ উদ্ভাবনী স্টার্টআপকে বিজয়ী হিসেবে ঘোষণা করা হবে। বিজয়ীরা পাবে দক্ষিণ কোরিয়াতে ৬ মাসের বিশেষ প্রশিক্ষণ, ইনকিউবেশন, ফান্ডিং, আন্তর্জাতিক পেটেন্টসহ কপিরাইট ও ট্রেডমার্ক পাওয়ার সহযোগিতা। এছাড়া সেরা ২৫টি টিম পাবে বিশেষ মেন্টরিং ও সম্মাননাপত্র।",22/9/2020,technology
ডিজিটাল নথির আওতায় আসবে ৪৩ হাজার সরকারি দফতর,"দেশের ৪৩ হাজার সরকারি দফতর ডিজিটাল নথি কার্যক্রমের আওতায় নিয়ে আসতে কাজ করছে সরকার, যেখানে আর্টিফিশিয়াল ইন্টেলিজেন্সহ নতুন নতুন প্রযুক্তির সন্নিবেশ থাকবে।



সম্প্রতি পঞ্চগড়ে ‘সবুজপাতা’ নামে একটি অ্যাপ উদ্বোধন অনুষ্ঠানের ভিডিও কনফারেন্সে যোগ দিয়ে এ তথ্য জানান তথ্যপ্রযুক্তি প্রতিমন্ত্রী জুনাইদ আহমেদ পলক। তৃণমূলে সুষ্ঠুভাবে সামাজিক নিরাপত্তা বেষ্টনী কর্মসূচি বাস্তবায়নে কাজ করছে এ অ্যাপ। পঞ্চগড়ের বোদা উপজেলা নির্বাহী অফিসারের কার্যালয়ে অ্যাপটি উদ্বোধনে ছিলেন রেলমন্ত্রী নুরুল ইসলাম সুজন।ভিডিও কনফারেন্সে পলক বলেন, দেশের ৩৮০০ ইউনিয়ন ফাইবার অপটিক্যাল ক্যাবলের সংযোগে এসেছে। ১৮ হাজার সরকারি দফতরকে ইন্টারনেট কানেক্টিভিটি ও সিঙ্গেল নেটওয়ার্কের আওতায় নিয়ে আসা হয়েছে। দেশের ৪৩ হাজার সরকারি দফতরে ডিজিটাল নথি কার্যক্রম বাস্তবায়নের উদ্যোগ নেয়া হয়েছে।যেখানে আর্টিফিশিয়াল ইন্টেলিজেন্সসহ নতুন নতুন প্রযুক্তি ব্যবহার থাকবে’- বলেছেন প্রতিমন্ত্রী।",22/9/2020,technology
নেটফ্লিক্সে মেগান-হ্যারি,"ওটিটি প্ল্যাটফর্ম নেটফ্লিক্সের সঙ্গে চুক্তিবদ্ধ হলেন মেগান মার্কেল এবং প্রিন্স হ্যারি। নেটফ্লিক্সের জন্য কনটেন্ট প্রডিউস করবে মেগান ও হ্যারির সংস্থা। নিজেদের প্রডাকশন কোম্পানিও খুলেছেন লস অ্যাঞ্জেলেসে।



তাদের দাতব্য সংস্থা আর্চওয়েল প্রডাকশন কোম্পানিটি স্বাধীনভাবে পরিচালনা করবে। নেটফ্লিক্সের সঙ্গে চুক্তির আওতায় তারা ফিচার ফিল্ম, শো ও বাচ্চাদের জন্য সিরিজ তৈরি করবে। কয়েক বছর মেয়াদি চুক্তিটি কত টাকায় সই হয়েছে- তা জানায়নি নেটফ্লিক্স।মেগান মার্কেলের সঙ্গে হলিউডের সম্পর্ক পুরনো। তিনি নিজেও সিনেমা ও টিভি সিরিজে অভিনয় করেছেন। তবে তাই বলে ব্রিটেনের রানী এলিজাবেথ দ্বিতীয়র জীবনী নিয়ে নির্মিত ‘দ্য ক্রাউন’ সিরিজে তাকে দেখা যাবে না!বিশ্বের ১৯ কোটির বেশি মানুষ নেটফ্লিক্স উপভোগ করেন। স্ট্রিমিং সেবাটির সঙ্গে চুক্তির পর তাদের প্রথম প্রকল্প হল- প্রকৃতি নিয়ে একটি ডকুমেন্টারি সিরিজ এবং একটি অ্যানিমেশন সিরিজ, যা মেয়েদের উদ্বুদ্ধ করবে বলে আশা করা হচ্ছে। কিন্তু বিনোদন জগতের অনুষ্ঠান প্রযোজনা করার কোনো অভিজ্ঞতা তার বা প্রিন্স হ্যারির নেই।প্রেসিডেন্টের দায়িত্ব ছাড়ার পর ২০১৮ সালে বারাক ওবামাও নেটফ্লিক্সের সঙ্গে চুক্তি করেছিলেন। বারাক ওবামা ও মিশেল ওবামার প্রযোজনায় বানানো ‘আমেরিকান ফ্যাক্টরি’ সেরা ডকুমেন্টারি হিসেবে অস্কার জিতে নেয় গত বছর।",22/9/2020,technology
ল্যারি অ্যালিসন,"ডেটাবেজ সফটওয়্যার কোম্পানি ওরাকল কর্পোরেশনের অন্যতম সহপ্রতিষ্ঠাতা ও সিটিও। পুরো নাম লরেন্স জোসেফ অ্যালিসন। তবে প্রযুক্তি বিশ্ব তাকে একনামে চেনে ল্যারি অ্যালিসন হিসেবেই।



১৯৪৪ সালের ১৭ আগস্ট জন্মগ্রহণ করা ল্যারি তার শিক্ষাজীবনে ছিলেন অত্যন্ত অমনোযোগী। বেশ কয়েকটি স্কুল, কলেজ ও বিশ্ববিদ্যালয়ে ভর্তি হলেও শেষ পর্যন্ত সফলভাবে তিনি শিক্ষাজীবন শেষ করতে পারেননি। এর মধ্যে ইউনিভার্সিটি অব শিকাগোয় পড়ার সময়ে তিনি প্রথম পরিচিত হন কম্পিউটার ডিজাইনের সঙ্গে।১৯৬৪ সালে তিনি স্থায়ীভাবে উত্তর ক্যালিফোর্নিয়ায় চলে আসেন। সত্তরের দশকে তিনি এমডাল কর্পোরেশনের কাজ শুরু করেন। এখানে তার একটি কাজ ছিল সিআইএর জন্য ডেটাবেজ তৈরি করা। এ কাজ করতে গিয়ে তিনি উৎসাহী হয়ে ওঠেন ডেটাবেজ নিয়ে কাজ করতে।ওরাকল প্রতিষ্ঠা১৯৭৭ সালে তিনি গড়ে তোলেন নিজের সফটওয়্যার ডেভেলপমেন্ট ল্যাবরেটরিজ। পরে ১৯৭৯ সালে এরই নাম পরিবর্তন করে রাখা হয় ওরাকল। ওরাকল ডেটাবেজটি বর্তমানে প্রায় ৬৩টি ভিন্ন ভিন্ন ভাষার জন্য পাওয়া যাচ্ছে। এদের মধ্যে ব্রিটিশ ইংলিশ, আমেরিকান ইংলিশসহ বিভিন্ন দেশের বিভিন্ন ভাষায় ওরাকল পাওয়া যায় এখন। তার সফটওয়্যার ডেটাবেজ প্রতিষ্ঠান ওরাকল কয়েকবার তার এগ্রেসিভ সেলস কৌশলের জন্য প্রায় ধ্বংস হয়েই গিয়েছিল।১৯৯৭ সালে ওরাকলের ১০ শতাংশ স্টাফের চাকরি ছিনিয়ে নেয়া হয় তার বিক্রি কৌশলের কারণে! এ ছাড়া বিভিন্ন সমস্যার মুখোমুখি পড়তে হয়েছিল কোম্পানিটিকে। ২০০৯ সাল থেকেই অ্যালিসন ওরাকল থেকে বার্ষিক মাত্র ১ ডলার সেলারি নিয়ে থাকেন।বিলিয়নিয়ার অ্যালিসনফোর্বস ম্যাগাজিনে প্রযুক্তি খাতের ২০২০ সালের ২০ জন অন্যতম ধনী ব্যক্তির নামের তালিকায় তৃতীয় অবস্থানে রয়েছে ল্যারি অ্যালিসনের নাম। আর বর্তমানে তিনি বিশ্বের ৭তম ধনী ব্যক্তি! সম্পদের পরিমাণ ৭৮ বিলিয়ন মার্কিন ডলার। থাকেন ক্যালিফোর্নিয়ার উডসাইডে।হাওয়াইয়ে দ্বীপের মালিক!হাওয়াই দ্বীপুঞ্জে পৃথিবীর অন্যতম সুন্দর দ্বীপ LANA-I যেটি হাওয়াইয়া শহরে অবস্থিত, ল্যারি অ্যালিসন এই দ্বীপের ৯৮ শতাংশের মালিকানায় রয়েছেন! ২০১২ সালে তিনি এই দ্বীপটির ৯৮ ভাগ অংশ কিনে নেন। এর আগে ২০০৪ সালে কয়েক মাসের জন্য তিনি আমেরিকার সব থেকে বড় আবাসিক প্রকল্পের ডিলের রেকর্ড ধরে রেখেছিলেন, তখনকার সময়ে মালিবু ক্যালিফোর্নিয়ায় তিনি ৫টি বড় বড় আবাসিক প্রকল্প কিনে নেন প্রায় ৬৫ মিলিয়ন মার্কিন ডলারে।",22/9/2020,technology
পিপলএনটেকে ২ হাজার শিক্ষার্থী স্কলারশিপের জন্য চূড়ান্ত,"কোভিড-১৯ বিশ্ব অর্থনীতির ভীত যেমন নাড়িয়ে দিয়েছে, তেমনি অনেক মধ্যবিত্ত, নিম্নবিত্ত পরিবারকে ফেলে দিয়েছে দুঃসহ কষ্টের মধ্যে। এমন অস্থির সময়ে বাংলাদেশে অবস্থান করা শিক্ষার্থীদের পাশে দাঁড়াতে যুক্তরাষ্ট্রভিত্তিক প্রযুক্তি প্রতিষ্ঠান পিপলএনটেক গত ২৪ জুলাই ২ হাজার শিক্ষার্থীর জন্য ২ কোটি টাকার “কোভিড রিকোভারি স্কলারশিপ” এর ঘোষণা দেয়।



প্রায় ৩০ হাজার শিক্ষার্থী এই স্কলারশিপ পেতে আবেদন করেন। তাদের মধ্য থেকে লিখিত ও ভাইভা পরীক্ষার মাধ্যমে ২ হাজার শিক্ষার্থীকে স্কলারশিপের জন্য চূড়ান্ত করা হয়। গত ১২ সেপ্টেম্বর এক ফেসবুক লাইভ অনুষ্ঠানের মাধ্যমে “কোভিড রিকোভারি স্কলারশিপ ২০২০” এর উদ্বোধন ঘোষণা করেন অনুষ্ঠানের প্রধান অতিথি হোসেনে আরা বেগম (এনডিসি), ব্যবস্থাপনা পরিচালক (সচিব), বাংলাদেশ হাইটেক পার্ক কর্তৃপক্ষ। ভার্চুয়াল এই উদ্বোধনী অনুষ্ঠানে বিশেষ অতিথি হিসেবে উপস্থিত ছিলেন ইঞ্জিনিয়ার আবুবকর হানিপ, প্রধান নির্বাহী কর্মকর্তা (পিপলএনটেক), ফারহানা হানিপ, ব্যবস্থাপনা পরিচালক (পিপলএনটেক), লিয়াকত হোসেন, সাধারণ সম্পাদক (আমরাই ডিজিটাল বাংলাদেশ ফোরাম), লায়ন মোঃ ইউসূফ খান, উপ-ব্যবস্থাপনা পরিচালক (পিপলএনটেক)।অনুষ্ঠানে সূচনা বক্তব্য দেন পিপলএনটেক উপ-ব্যবস্থাপনা পরিচালক লায়ন মোঃ ইউসূফ। শিক্ষার্থীদের প্রতি শুভকামনা জানিয়ে তিনি বলেন, আপনাদের মাধ্যমেই এগিয়ে যাবে বাংলাদেশ এবং প্রযুক্তি বিশ্বে মাথা উঁচু করে দাঁড়াতে পারবে বাংলাদেশ।অনুষ্ঠানের বিশেষ অতিথি লিয়াকত হোসেন তার বক্তব্যে চতুর্থ শিল্প বিপ্লব তথা প্রযুক্তির বিপ্লবের জন্য বাংলাদেশকে প্রস্তুত করার কথা উল্লেখ করে বলেন, বর্তমান বাংলাদেশ দাঁড়িয়ে আছে গার্মেন্টস সেক্টরের ওপর। কিন্তু প্রযুক্তি খাতে দক্ষ মানব সম্পদ গড়ে তুললে সেটি আমাদের অর্থনীতিতে নতুন মাত্রা যোগ করবে। পিপলএনটেকের ব্যবস্থাপনা পরিচালক ফারহানা হানিপ ও প্রধান নির্বাহী কর্মকর্তা আবুবকর হানিপ তাদের বক্তব্যে পিপলএনটেকের নানা কার্যক্রমের কথা তুলে ধরেন। পিপলএনটেক এখন পর্যন্ত যুক্তরাষ্ট্রে ৬ হাজারের বেশি বাংলাদেশির কর্মসংস্থানের ব্যবস্থা করেছে, যাদের বেশির ভাগই মেয়ে। এই প্রযুক্তি প্রতিষ্ঠানের অন্যতম একটি লক্ষ্য যুক্তরাষ্ট্রে অবস্থান করা সিঙ্গেল কিংবা বেকার মাদের প্রযুক্তিভিত্তিক কাজ শিখিয়ে কর্মসংস্থানের ব্যবস্থা করে তাদের পাশে দাঁড়ানো।আবুবকর হানিপ তার বক্তব্যে বলেন, যুক্তরাষ্ট্রে কেউ যখন ব্যাচেলর কিংবা মাস্টার্স ডিগ্রী শেষ করে এন্ট্রি লেভেলের কোন চাকরি নেয়, তখন সে বছরে সর্বোচ্চ ৪৫-৫০ হাজার ডলার আয় করতে পারে। ১০০-১২০ হাজার ডলার আয় করতে হলে তাকে ৬/৭ বছর চাকরি করতে হয়। কিন্তু পিপলএনটেক সেখানে মাত্র ৪ মাসের প্রশিক্ষণ দিয়ে তাদের শিক্ষার্থীদের ১২০-১৪০ হাজার ডলারের চাকরি দিতে পেরেছে। শুধু ব্যাচেলর কিংবা মাস্টার্স ডিগ্রীধারী নয়, গৃহিণী, রেস্তোরা কর্মীদেরকে কম্পিউটার সম্পর্কে প্রাথমিক জ্ঞান আছে এমন শিক্ষার্থীদের পিপলএনটেক, রিয়েল লাইফ প্রজেক্ট নির্ভর এমন প্রশিক্ষণ দেয়, যেন তারা চাকরি পেয়েই সেই কাজটি দক্ষতার সাথে করতে পারে। মূলত কেউ এন্ট্রি লেভেলের চাকরি করলে অভিজ্ঞতার অভাবে তাকে তার সহকর্মীদের থেকে কাজ শিখে নিতে হয়। কিন্তু পিপলএনটেকের প্রশিক্ষণের যেই মডেল, তাতে শিক্ষার্থীরা রিয়েল লাইফ প্রজেক্টের অভিজ্ঞতা নিয়েই চাকরি শুরু করতে পারে। পিপলএনটেকের সিইও হানিপ বিশ্ববিদ্যালয় পর্যায়েও অভিনব এক শিক্ষা মডেল তৈরি করা নিয়ে কাজ করছেন বলে জানান। যেই মডেলের মূল লক্ষ্য বেকারত্ব দূর করা ও শিক্ষার্থীদের কম সময়ে আরও দক্ষ করে তোলা। এই মডেল অনুযায়ী একজন শিক্ষার্থী বিশ্ববিদ্যালয় জীবনের প্রথম তিন বছর একাডেমিক পড়াশোনা করবে। চতুর্থ বছর থেকে সে তার পছন্দের যেকোন একটি বিষয় বেছে নিয়ে সে বিষয়ে স্পেশালিষ্ট হিসেবে নিজেকে গড়ে তুলবে। যেন চাকরিতে প্রবেশ করেই সে মিড লেভেল পর্যায়ের দক্ষতা নিয়ে কাজ করতে পারে। এতে শিক্ষার্থীদের পাশ করার পর যেমন বেকার থাকতে হবে না, তেমনি কোম্পানিগুলোও উপকৃত হবে। পিপলএনটেকের ২ কোটি টাকার আইটি বৃত্তিতে মোট ৯টি কোর্স রয়েছে। স্কলারশিপের শিক্ষার্থীরা কেউ যদি পরবর্তীতে অ্যাডভানস কোর্স করতে চায় তবে সেক্ষেত্রে তারা ৫০% স্কলারশিপের সুবিধা ভোগ করতে পারবেন। যারা এবার আবেদন করে স্কলারশিপের জন্য বিবেচিত হননি, ভবিষ্যতে পিপলএনটেকের যে কোন স্কলারশিপের ক্ষেত্রে তারা অগ্রাধিকার পাবেন। প্রধান অতিথি হোসেনে আরা বেগম পিপলএনটেকের এমন উদ্যোগের উচ্ছ্বাস প্রকাশ করে যেকোন প্রয়োজনে তাদের পাশে থাকার অঙ্গীকার করেন। সেই সাথে তিনি তথ্য প্রযুক্তি বিকাশে ও ডিজিটাল বাংলাদেশ গড়ার কাজে তাদের বিভিন্ন কর্মকাণ্ডের কথা তুলে ধরেন। তিনি বলেন, আমি নিজে হয়তো আমার প্রাতিষ্ঠানিক কাজের বাইরে এমন ভাল কাজ করার সামর্থ্য রাখি না যেমনটি পিপলএনটেক করার চেষ্টা করছে। তবে যারা ভাল কাজ করে তাদেরকে সহযোগীতা করতে আমি প্রাণপণ চেষ্টা করি। সেই কারণে কোভিড রিকোভারি স্কলারশিপ নামের এই উদ্যোগে ২ হাজার শিক্ষার্থীকে আইটি প্রশিক্ষণ দেবার এই উদ্যোগকে আমি সাধুবাদ জানাই।‘আমরা শিক্ষার্থীদেরকে দক্ষ করে গড়ে তোলার জন্য কিছু সুযোগ সৃষ্টি করছি। ৭টি ইনকিউবেশন সেন্টারের মাধ্যমে বর্তমানে ১৪ হাজার শিক্ষার্থীকে আমরা প্রযুক্তি প্রশিক্ষণ দিচ্ছি। আরেকটি ইনকিউবেশন সেন্টারে ২ হাজার মোট, ১৬ হাজার জনকে ট্রেনিং দিচ্ছি, যার মধ্যে ৫ হাজার জনের প্রশিক্ষণ সম্পন্ন হয়েছে। বর্তমানে ২১০০ জনের ট্রেনিং চলছে এবং আমরা আগামী সপ্তাহে নতুন ব্যাচ শুরু করার জন্য আবার বিজ্ঞপ্তি দিতে যাচ্ছি। সেখানে প্রযুক্তি সম্পর্কিত কোর্সে ট্রেনিং থাকবে, ট্রাবলশ্যুটের ওপর থাকবে সাথে যার যেই দিকে মনোযোগ আছে যেমন মেশিন লার্নিং, আইওটি ইত্যাদি নিয়ে আমরা ট্রেনিং দিচ্ছি।’",22/9/2020,technology
দেশে ইন্টারনেট ব্যবহারকারীর সংখ্যা রেকর্ড হারে বৃদ্ধি,"করোনা মহামারীর এ সময়ে মানুষের ইন্টারনেট নির্ভরতা বেড়েছে আগের চেয়ে বহুগুণ। বিশেষ করে লকডাউন শুরুর পর থেকে মানুষ বাধ্য হয়েই ঘর থেকে নিত্যপ্রয়োজনীয় জিনিস, শিক্ষা, চিকিৎসা এমনকি বিনোদনসহ যাপিত জীবনের সর্বক্ষেত্রেই ইন্টারনেটের প্রয়োগ করছে।



এ সময়ে মোবাইলে কথা বলার হার কমলেও বেড়েছে ইন্টারনেট ব্যবহারের পরিমাণ। মোবাইল অপারেটরগুলোর এ সময়ে আয়ে দেখা গেছে, ভয়েসের (কথা) চেয়ে ইন্টারনেট ব্যবহারের প্রবৃদ্ধি আগের চেয়ে বেশি।ইন্টারনেট ব্যবহারকারী রেকর্ডসংখ্যক বেড়ে বর্তমানে দেশে ইন্টারনেট ব্যবহারকারীর পরিমাণ দাঁড়িয়েছে ১০ কোটি ৬৪ লাখ ১০ হাজার। ঠিক এক মাসে এ সংযোগের পরিমাণ ছিল ১০ কোটি ৩৪ লাখ ৭৬ হাজার।প্রতি মাসেই বাংলাদেশ টেলিযোগাযোগ নিয়ন্ত্রণ কমিশন (বিটিআরসি) দেশে ইন্টারনেট ও মোবাইলের সক্রিয় সংযোগের হিসাব প্রকাশ করে থাকে। নিয়ন্ত্রক সংস্থার প্রকাশিত এক প্রতিবেদনে দেখা গেছে, জুলাই মাস শেষে দেশে মোবাইল ইন্টারনেট ব্যবহারকারীর সংখ্যা ৯ কোটি ৮৭ লাখ ৪০ হাজার। জুন মাস শেষে যা ছিল ৯ কোটি ৪৯ লাখ ৫ হাজার।এ হিসাব থেকে দেখা যায়, দেশে এক মাসে মোবাইল ইন্টারনেট ব্যবহারকারী বেড়েছে ২৯ লাখ ৩৫ হাজার। তবে দেশে মোট ইন্টারনেট ব্যবহারকারীর সংখ্যা ১০ কোটি ৬৪ লাখ ১০ হাজার। অবশিষ্ট ৮৫ লাখ ৭১ হাজার হল ব্রডব্যান্ড ইন্টারনেট ব্যবহারকারী। ইন্টারনেট ব্যবহারকারীর সংখ্যার পাশাপাশি দেশে বেড়েছে মোবাইল সংযোগের সংখ্যাও।জুলাই মাসে মোবাইল সংযোগ বেড়েছে ৩০ লাখের মতো। আর এতে এখন দেশে মোবাইল সংযোগের পরিমাণ হয়েছে ১৬ কোটি ৪২ লাখ ৮২ হাজার। নিয়ন্ত্রণ সংস্থা বিটিআরসি সর্বশেষ ৯০ দিনের মধ্যে সক্রিয় থাকা সিমকে মোবাইল সংযোগ এবং ইন্টারনেট ডেটা ব্যবহারকে সক্রিয় সংযোগ হিসেবে ধরে থাকে।",22/9/2020,technology
অনুমোদনের আগেই ব্যয় বাড়ছে ২৪৩ শতাংশ,"অনুমোদনের আগেই প্রকল্পের ব্যয় বেড়েছে ২৪৩ শতাংশ। অর্থাৎ এর আগে প্রকল্প মূল্যায়ন কমিটির (পিইসি) সভায় ব্যয় প্রস্তাব করা হয়েছিল ৩৬৮ কোটি ৪০ লাখ টাকা।



পুনর্গঠিত প্রস্তাবে ৮৯৬ কোটি টাকা বাড়িয়ে মোট মোট ব্যয় দেখানো হয়েছে ১২৬৫ কোটি ১৪ লাখ টাকা। এ নিয়ে বিস্ময় প্রকাশ করেছে পরিকল্পনা কমিশন। কমিশন বলছে- প্রকল্পের কার্যপরিধি বৃদ্ধি পাওয়ায় এ ব্যয় বেড়েছে।

কিন্তু এক বছরের মধ্যেই কার্যপরিধি ও ব্যয় বৃদ্ধির বিষয়টি তাদের কাছে যৌক্তিক মনে হচ্ছে না। এ ছাড়া আরও বিভিন্ন বিষয়ে প্রশ্ন তোলা হয়েছে। ‘বিটিসিএলের বিদ্যমান অপটিক্যাল ফাইবার ক্যাবল নেটওয়ার্কের উন্নয়ন ও রিং টাইপ নেটওয়ার্কে রূপান্তর’ শীর্ষক প্রকল্পের প্রস্তাবনায় উঠে এসেছে এ চিত্র। প্রকল্পটি নিয়ে আগামী রোববার (২০ সেপ্টেম্বর) অনুষ্ঠিত হবে দ্বিতীয় পিইসি (প্রকল্প মূল্যায়ন কমিটি) সভা। পরিকল্পনা কমিশন সূত্রে এসব তথ্য জানা গেছে।এ প্রসঙ্গে পরিকল্পনামন্ত্রী এমএ মান্নান যুগান্তরকে বলেন, পিইসি সভার আগে পর্যন্ত এসব তথ্য মন্ত্রী পর্যন্ত আসে না। তবে বিষয়টি যেহেতু আমি জেনেছি, অবশ্যই খতিয়ে দেখব। পরিকল্পনা কমিশনের সংশ্লিষ্ট সদস্য (সিনিয়র সচিব) শামীমা নার্গিস যথেষ্ট শক্ত ভূমিকা পালন করছেন। পিইসি সভায় যদি প্রকল্প সংশ্লিষ্টরা পরিকল্পনা কমিশনকে ব্যাখ্যা দিয়ে সন্তুষ্ট করতে না পারে তবে অবশ্যই সেটি অনুমোদনের সুপারিশ করা হবে না।বিশ্বব্যাংক ঢাকা অফিসের সাবেক লিড ইকোনমিস্ট ড. জাহিদ হোসেন বলেন, পরিকল্পনা কমিশন যে প্রশ্ন তুলেছে সেটি যথার্থ। কেননা কী এমন ঘটনা ঘটল যে এক বছরের মধ্যে এত নতুন কার্যক্রম যোগ করতে হল? এ ছাড়া যতটা ব্যয় বেড়েছে ততটা কাজ যুক্ত হয়েছে কিনা সেটি ভালোভাবে খতিয়ে দেখা উচিত। তবে রেট সিডিউল বৃদ্ধির কারণে এত ব্যয় বাড়ার কথা নয়। কেননা টেলিকম পণ্যের দাম সাধারণত বিশ্বব্যাপী নিম্নমুখী প্রবণতা লক্ষ করা যায়। সেখানে রেট সিডিউল বাড়লেও প্রকল্প ব্যয় এত বাড়ার কথা নয়।এ প্রসঙ্গে ডাক ও টেলিযোগাযোগ বিভাগের যুগ্ম প্রধান মো. মুসলেহ উদ্দিন যুগান্তরকে জানান, প্রকল্পের ব্যয় নির্ধারণের ক্ষেত্রে নিয়মবহির্ভূত কোনো কাজ হয়নি। ২০১৮ সালে যখন প্রকল্পটি তৈরি করা হয় তখন ২০১৪ সালের রেট সিডিউল অনুযায়ী ব্যয় প্রাক্কলন করা হয়েছিল। কিন্তু এখন সর্বশেষ রেট সিডিউল ধরা হয়েছে। সেই সঙ্গে স্কোপ অব ওয়ার্ক (কাজের পরিধি) বাড়ানোয় প্রকল্পের মোট ব্যয় বৃদ্ধি পেয়েছে।সূত্র জানায়, প্রক্রিয়াকরণ শেষে প্রস্তাবিত প্রকল্পটি অনুমোদন পেলে চলতি বছর থেকে শুরু হয়ে ২০২৩ সালের জুনের মধ্যে শেষ হবে। এটি বাস্তবায়ন করবে ডাক ও টেলিযোগাযোগ বিভাগের আওতায় বাংলাদেশ টেলিকমিউনিকেশন্স কোম্পানি লিমিটেড (বিটিসিএল)। সম্পূর্ণ সরকারি অর্থায়নে ১২৬৫ কোটি ১৩ লাখ ৯৮ হাজার টাকা ব্যয়ে এটি বাস্তবায়নের প্রস্তাব করা হয়েছে। এখানেও পিইসি সভায় প্রশ্ন তুলতে যাচ্ছে পরিকল্পনা কমিশন। বলা হয়েছে- বিটিসিএল একটি রাষ্ট্রায়ত্ত কোম্পানি। কিন্তু প্রকল্পের মোট ব্যয় প্রাক্কলনে কোনো নিজস্ব অর্থের প্রস্তাব করা হয়নি।

সমুদয় অর্থ ইক্যুইটি হিসেবে সরকারের কাছে চাওয়া হয়েছে। অর্থ বিভাগ থেকে জারি করা বিভিন্ন স্বায়ত্তশাসিত বা আধা স্বায়ত্তশাসিত সংস্থা, পাবলিক সেক্টর কর্পোরেশন এবং রাষ্ট্রায়ত্ত কোম্পানিসমূহকে স্থানীয় বা বৈদেশিক মুদ্রায় ঋণ প্রদানের সংশোধিত শর্তাবলিতে এটি নেই। কেননা সেখানে বলা হয়েছে, বিটিসিএলের জন্য ঋণ ও ইক্যুইটির অনুপাত ৬৭:৩৩ হতে ৬০:৪০ পর্যন্ত নির্ধারণের বিষয়টি উল্লেখ রয়েছে।পিইসি সভার জন্য তৈরি কার্যপত্রে বলা হয়েছে, রাষ্ট্রায়ত্ত কোম্পানির উন্নয়ন প্রকল্প গ্রহণের ক্ষেত্রে অর্থ বিভাগের মনিটরিং সেলের ছাড়পত্র সংগ্রহ আবশ্যক। কিন্তু এ ক্ষেত্রে অর্থ বিভাগ থেকে জনবল নির্ধারণসংক্রান্ত আন্তঃমন্ত্রণালয় কমিটির সুপারিশ নেয়া হয়েছে। মনিটরিং সেল থেকে কোনো ছাড়পত্রই নেয়া হয়নি। ডিপিপির অনুচ্ছেদ-৯ এ প্রকল্পের অঙ্গভিত্তিক ব্যয় পর্যালোচনা করে কমিশন দেখেছে, কর্মচারীদের বেতন-ভাতা বাবদ আট কোটি ৪২ লাখ টাকার প্রস্তাব করা হয়েছে। যার পুরোটাই সরকারি খাতে।

প্রশাসনিক ও অন্যান্য খাতে প্রস্তাবিত ২২৬ কোটি ২৭ লাখ টাকার ব্রেকআপ দেয়া হয়নি। অঙ্গভিত্তিক ব্যয় বিভাজনে প্রস্তাবিত যন্ত্রপাতির ব্রেকআপ উল্লেখ করার প্রয়োজন রয়েছে। প্রকল্পের আওতায় অবশিষ্ট ৩৯২ কোটি টাকার কোনো ক্রয় পরিকল্পনা দেয়া হয়নি। এছাড়া প্রকল্পের আর্থিক ও অর্থনৈতিক ব্যয় বিশ্লেষণে ১৫ শতাংশ ডিসকাউন্ট রেইট হিসেবে বিবেচনা করা হয়েছে। পরিকল্পনা কমিশন থেকে সব উন্নয়ন প্রকল্পের আয়-ব্যয় বিশ্লেষণে ১২ শতাংশ ডিসকাউন্ট রেইট ব্যবহারের শর্ত রয়েছে।প্রকল্প প্রস্তাবে বিটিসিএল থেকে বলা হয়েছে, বিটিসিএলের বিদ্যমান অপটিক ফাইবার ক্যাবল নেটওয়ার্কের মাধ্যমে দেশের প্রায় সব উপজেলায় এবং এক হাজারেও বেশি ইউনিয়নে উচ্চগতির ব্রডব্যান্ড নেটওয়ার্কে যুক্ত করার কার্যক্রম নেয়া হয়েছে। সারা দেশে অপটিক্যাল ফাইবার ক্যাবল নেটওয়ার্ক উন্নয়ন ও রিং টাইপ নেটওয়ার্কে রূপান্তরের জন্য এ প্রকল্পটি প্রস্তাব করা হয়েছে।",22/9/2020,technology
দেশের প্রথম ‘হাইব্রিড সোলার উইন্ড টাওয়ার’ হাতিয়ায়,"দেশে প্রথমবারের মতো ‘হাইব্রিড সোলার উইন্ড টাওয়ার’ সুল্যশন স্থাপন করল সমন্বিত টেলিযোগাযোগ অবকাঠামো সেবা কোম্পানি ‘ইডটকো বাংলাদেশ’। ৭৫ মিটার লম্বা টাওয়ারটি স্থাপন করা হয়েছে উত্তর বঙ্গোপসাগরে অবস্থিত দ্বীপ হাতিয়ায়।



প্রত্যন্ত এই দ্বীপটিতে কোনো বাণিজ্যিক বিদ্যুৎ সংযোগ নেই। ঘন ঘন ঘূর্ণিঝড় এবং তীব্র জোয়ারের ঝুঁকির কারণে এই এলাকার সঙ্গে সংযোগ রক্ষা করাও খুব কঠিন। নবায়নযোগ্য এই এনার্জি সল্যুশনটি বাংলাদেশে এবারই প্রথম তৈরি হল। বিশেষতঃ দেশের যেসব এলাকা জাতীয় বিদ্যুৎ গ্রিডের অন্তর্ভুক্ত নয়, সেসব এলাকায় প্রয়োজনীয় নেটওয়ার্ক সংযোগ স্থাপনের বিষয়টিকে গুরুত্ব দিয়েই এটি তৈরি করা হয়েছে। ইডটকোর এক সংবাদ বিজ্ঞপ্তিতে বলা হয়েছে, উদ্ভাবনী, টেকসই এবং বিদ্যুৎ সাশ্রয়ী সল্যুশন স্থাপনের মাধ্যমে টেলিকম টাওয়ারগুলোতে বিকল্প শক্তি ব্যবহার করে দেশজুড়ে নিরবচ্ছিন্ন সংযোগ নিশ্চিত করতে যে প্রচেষ্টা ইডটকো চালিয়ে যাচ্ছে, এই উদ্যোগটি তারই অংশ। এতে বলা হয়, উদ্ভাবনীমূলক এই টাওয়ারটি একটি স্থায়ী গ্রিন হাইব্রিড এনার্জি সল্যুশন দিয়ে গঠিত, যার সর্বোচ্চ ১২ কিলোওয়াট ক্ষমতা সম্পন্ন সোলার থেকে দৈনিক প্রতি ঘণ্টায় ৪২ কিলোওয়াট এবং টাওয়ারের মাথায় বসানো ৪ কিলোওয়াট ক্ষমতা সম্পন্ন বায়ু ঘূর্ণিযন্ত্র থেকে দৈনিক ঘণ্টায় ৬ কিলোওয়াট বিদ্যুৎ উৎপাদন করতে সক্ষম যার মাধ্যমে সার্বক্ষণিক বিদ্যুৎ সরবরাহ নিশ্চিত করা সম্ভব। এভাবেই পরিবেশবান্ধব প্রযুক্তিতে বিদ্যুৎ শক্তি উৎপন্ন করার মাধ্যমে হাইব্রিড পাওয়ার প্ল্যান্টটি টেলিকম সিস্টেমকে সারা বছর সক্রিয় রাখে। নবায়ণযোগ্য এই এনার্জি সল্যুশনটি ডিজেলের ব্যবহার কমানোসহ সার্বিকভাবে টাওয়ার রক্ষণাবেক্ষণের খরচ কমানোর ক্ষেত্রে সহায়ক ভূমিকা পালন করে। পাশাপাশি প্রকৃতিবান্ধব এই সল্যুশনটি শতকরা ৮০ ভাগ পর্যন্ত কম কার্বন নিঃসরণ করে।৩৬০ ডিগ্রি কোণ থেকে বাতাস ধরার জন্য উলম্ব অক্ষের উইন্ড টারবাইনটি চাহিদা অনুযায়ী শক্তি পরিমাপ করতে পারে। এর যন্ত্রাংশ লাগানোসহ সার্বিক রক্ষণাবেক্ষণ তুলনামূলক সহজ। এ ছাড়া পরিচালন ও রক্ষণাবেক্ষণে কম খরচ হয় এবং পরিবেশবান্ধব।টাওয়ারটি সম্পর্কে ইডটকো বাংলাদেশের কান্ট্রি ম্যানেজিং ডিরেক্টর রিকি স্টেইন বলেন, সামাজিকভাবে দায়বদ্ধ একটি প্রতিষ্ঠান হিসেবে, যে কোনো দূরবর্তী অবস্থান কিংবা অর্থনৈতিক অবস্থার সব জনগোষ্ঠীর মানুষের জন্য ইডটকো কাজ করে। কোম্পানির নিজস্ব বিশ্বাসের জায়গা থেকেই আমরা এটা করে থাকি। আর এ ধরনের সল্যুশন আমাদেরকে ওইসব সুবিধাবঞ্চিত জনগোষ্ঠীকে সংযোগের আওতায় আনার সুযোগ করে দেয়, সামাজিক ক্ষমতায়নের জন্য যাদের এটি ভীষণ প্রয়োজন।

",22/9/2020,technology
ডেটা থেকে বাংলালিংকের আয় বেড়েছে ৩০.৩ শতাংশ,"মোবাইল ফোন অপারেটর বাংলালিংক করোনা মহামারীর কারণে সৃষ্ট নানামুখী চ্যালেঞ্জ সত্ত্বেও ইতিবাচক ব্যবসায়িক ফলাফল অব্যাহত রাখতে সক্ষম হয়েছে। ডিজিটাল সেবা প্রদানে বাংলালিংকের উল্লেখযোগ্য অগ্রগতি এই ক্ষেত্রে বিশেষ ভূমিকা রেখেছে।



সোমবার আয়োজিত এক ভার্চুয়াল প্রেস কনফারেন্সে চলতি বছরের দ্বিতীয় প্রান্তিকে বাংলালিংকের ব্যবসায়িক ফলাফলের বিস্তারিত উল্লেখ করেন প্রতিষ্ঠানটির প্রধান নির্বাহী কর্মকর্তা এরিক অস।তিনি করোনা মহামারীর সময়ে বাংলালিংকের ভূমিকা, বিশেষ উদ্যোগ, গ্রাহকসেবা ও সংশ্লিষ্ট অন্যান্য বিষয়ে তার মতামত সাংবাদিকদের কাছে ব্যক্ত করেন। ভার্চুয়াল প্রেস কনফারেন্সটিতে আরও যুক্ত ছিলেন বাংলালিংকের চিফ কর্পোরেট অ্যান্ড রেগুলেটরি অ্যাফেয়ার্স অফিসার তাইমুর রহমান, চিফ ফিন্যান্সিয়াল অফিসার জেম ভেলিপাসাওগ্লু, সেলস অ্যান্ড ডিস্ট্রিবিউশন অফিসার জুবায়েদ উল ইসলাম ও প্রতিষ্ঠানটির পরিচালনা পর্ষদের অন্যান্য সদস্যরা। এই বছরের দ্বিতীয় প্রান্তিকে ডেটা থেকে বাংলালিংকের আয় গত বছরের একই প্রান্তিকের তুলনায় ৩০.৩ শতাংশ বৃদ্ধি পেয়েছে। ফোরজি নেটওয়ার্কে বাংলালিংকের চলমান বিনিয়োগ এই বৃদ্ধির ক্ষেত্রে বিশেষ ভাবে সহায়তা করেছে। উন্নত ও দেশব্যাপী সম্প্রসারিত এই নেটওয়ার্কের কারণে বাংলালিংকের ডেটা ব্যবহারকারীর সংখ্যা ও ডেটা ব্যবহারও গত বছরের একই প্রান্তিক সাপেক্ষে যথাক্রমে ৩.৩ শতাংশ ও ৭৯.২ শতাংশ বৃদ্ধি পেয়েছে। চলতি বছরের প্রথমার্ধে দেশের ফাসটেস্ট মোবাইল নেটওয়ার্ক হিসেবে ওকলার স্বীকৃতি অর্জনের ক্ষেত্রেও অবদান রেখেছে বাংলালিংকের ফোরজি নেটওয়ার্কের সক্ষমতা। 
ডিজিটাল সেবার ব্যবহার বৃদ্ধির লক্ষ্যে বাংলালিংক বিভিন্ন ডিজিটাল চ্যানেলের মাধ্যমে টপ আপ, অ্যাকাউন্ট ম্যানেজমেন্ট ও অন্যান্য সেবার বিষয়ে গ্রাহকদের অবগত করার প্রচেষ্টা চালিয়ে আসছে। এর ফলস্বরূপ, এই বছরের দ্বিতীয় প্রান্তিকে বাংলালিংকের সেলফ-কেয়ার অ্যাপ ও ভিডিও স্ট্রিমিং অ্যাপ ""টফি""-এর ব্যবহারকারীর সংখ্যা প্রথম প্রান্তিকের তুলনায় বৃদ্ধি পেয়েছে যথাক্রমে ৫৮ শতাংশ ও ৬২ শতাংশ। টেলিকম খাতের ওপর করোনা মহামারীর সামগ্রিক প্রভাবের ফলে বাংলালিংকের মোট আয় ও গ্রাহক সংখ্যা দ্বিতীয় প্রান্তিকে হ্রাস পেয়েছে। তবে এই সময়ে ডেটা ব্যবহারকারীর সংখ্যা ও ডেটা থেকে আয় উল্লেখযোগ্য হারে বৃদ্ধি করতে সক্ষম হয়েছে বাংলালিংক। এরিক অস বলেন, মহামারি, সাইক্লোন ও বন্যার কারণে সৃষ্ট বিভিন্ন চ্যালেঞ্জ মোকাবেলা করে গ্রাহকসেবা অব্যাহত রাখতে আমাদেরকে আরও বেশি সচেষ্ট হতে হয়েছে। প্রাথমিক পর্যায়েই কর্মীদের নিরাপত্তা নিশ্চিত করা ও গ্রাহকসেবা নিরবচ্ছিন্ন রাখার লক্ষ্যে আমরা ‘হোম অফিস’ মডেল কার্যকর করেছি। এখন সেই আন্তরিক প্রচেষ্টার ইতিবাচক ফলাফল দেখতে পেরে আমরা সত্যিই অনুপ্রাণিত বোধ করছি। তিনি বলেন, বিশেষত, আমাদের ডিজিটাল সেবার ফলাফল অত্যন্ত আশাব্যঞ্জক। আমাদের এই প্রচেষ্টার ফলে বছরের প্রথম ও দ্বিতীয় প্রান্তিকে দেশের ফাসটেস্ট মোবাইল নেটওয়ার্ক হিসেবে বাংলালিংক ওকলার স্বীকৃতিও লাভ করেছে। বিস্তৃত ফোরজি নেটওয়ার্ক এবং গ্রাহক প্রতি বেশি পরিমাণ স্পেকট্রামসহ আমাদের অন্যান্য প্রযুক্তিগত উন্নয়নের ফলাফল হলো এই পুরস্কার। বিশেষ এই অর্জনটিকে আমরা গ্রাহকদেরকে উৎসর্গ করতে চাই। তাদের নিরন্তর সমর্থন আমাদেরকে ডিজিটাল সেবাদাতা প্রতিষ্ঠান হিসেবে সামনে এগিয়ে যেতে উৎসাহ দিয়ে আসছে, বলেন এরিক অস। সাংবাদিকদের সঙ্গে মতবিনিময়কালে তিনি মহামারির সময় বাংলালিংকের নেওয়া উদ্যোগগুলো তুলে ধরেন। এই উদ্যোগগুলোর মধ্যে উল্লেখযোগ্য হলো ফ্রি করোনা হটলাইন নাম্বার চালু করা, ""টিচ ইট"" প্ল্যাটফর্মের মাধ্যমে ই-লার্নিংয়ের ব্যবস্থা, বিশ্ববিদ্যালয়ের শিক্ষার্থীদের জন্য ভার্চুয়াল ইন্টার্নশিপ ও সেমিনারের আয়োজন এবং বাংলাদেশ সেনা কল্যাণ সংস্থা ও বাংলাদেশ সেনাবাহিনীর সহায়তায় করোনায় ক্ষতিগ্রস্তদের মাঝে ত্রাণ বিতরণ। বাংলাদেশ টেলিযোগাযোগ নিয়ন্ত্রণ কমিশন (বিটিআরসি)-কে এরিক অস সিগনিফিক্যান্ট মার্কেট পাওয়ার গাইডলাইন (এসএমপি) বাস্তবায়নের জন্য স্বাগত জানান। এই উদ্যোগকে তিনি টেলিকম খাতে সুষ্ঠু প্রতিযোগিতা সৃষ্টির ক্ষেত্রে একটি গুরুত্বপূর্ণ পদক্ষেপ বলে মনে করেন। ",22/9/2020,technology
আইনি লড়াইয়ে বাংলালিংক এমপ্লয়িজ ইউনিয়ন ,"সুপ্রিম কোর্ট গড়ালো বাংলালিংক এমপ্লয়িজ ইউনিয়নের (বিএলইইউ) রেজিস্ট্রেশন। বাংলাদেশ হাইকোর্ট বিভাগের চেম্বার জজ আদালত বিচারপতি মো. নুরুজ্জামান বৃহস্পতিবার বাংলালিংক এমপ্লয়িজ ইউনিয়নের আবেদনটি সুপ্রিম কোর্টের পূর্ণাঙ্গ বেঞ্চে শুনানির জন্য প্রেরণ করেন।



সেই সঙ্গে বাংলালিংক ডিজিটাল কমিউনিকেশনের দায়েরকৃত রিট পিটিশন (নাম্বার ২৬১৫/২০২০ এর) রায়ের প্রতি স্থিতি অবস্থা বজায় রাখার নির্দেশ দেন। এর আগে গত ২৬ ফেব্রুয়ারি হাইকোর্ট বিভাগের বিচারপতি শেখ হাসান আরিফ এবং বিচারপতি মোহাম্মদ মাহমুদুল হাসান তালুকদার বাংলালিংক ডিজিটাল কমিউনিকেশন লিমিটেডকে পক্ষভুক্ত করে শ্রম আদালতে মামলাটি শুনানির আবারো নির্দেশ দেন।বাংলালিংক এমপ্লয়িজ ইউনিয়ন হাইকোর্টের রায়ের বিরুদ্ধে সুপ্রিম কোর্টের অ্যাপিলেট ডিভিশনে গত ২৬ জুলাই পিটিশন ফর লিভ টু আপিল (নাম্বার ৯৪৪/২০২০) দায়ের করেন। 

বৃহস্পতিবার বাংলালিংক ডিজিটাল কমিউনিকেশনস লিমিটেড এবং বাংলালিংক এমপ্লয়িজ ইউনিয়নের উভয় পক্ষের আইনজীবীদের শুনানি প্রেক্ষিতে চেম্বার জজ আদালতের বিচারপতি মো. নুরুজ্জামান মামলাটি সুপ্রিম কোর্টের পূর্ণাঙ্গ বেঞ্চে শুনানির জন্য প্রেরণ করেন। সেইসঙ্গে হাইকোর্ট বিভাগের প্রদত্ত রায়কে স্থিতি অবস্থা বজায় রাখার নির্দেশ দেন। প্রসঙ্গত, মোবাইল ফোন অপারেটর বাংলালিংকের কর্মীদের ট্রেড ইউনিয়ন বাংলালিংক এমপ্লয়িজ ইউনিয়ন গত চার বছর আইনি লড়াই শেষে গত ২৩ জানুয়ারি প্রথম শ্রম আদালত থেকে ইউনিয়নে রেজিস্ট্রেশনের রায় পেয়ে গত ৯ ফেব্রুয়ারি সরকারের শ্রম অধিদপ্তর কর্তৃক রেজিস্ট্রেশন প্রাপ্ত হয়, যারা রেজিস্ট্রেশন নাম্বার ২২০৬। বাংলালিংক এমপ্লয়িজ ইউনিয়নের উক্ত রেজিস্ট্রেশনের প্রেক্ষিতে বাংলালিংক ডিজিটাল কমিউনিকেশন হাইকোর্ট বিভাগে ইউনিয়নের রেজিস্ট্রেশন বাতিল, কার্যক্রম স্থগিত ও কোম্পানি পক্ষে শ্রম আদালতে মামলাটি পূর্ণ শুনানির জন্য রিট পিটিশন (নাম্বার ২৬১৫) দায়ের করেন। এ ব্যাপারে বাংলালিংক এমপ্লয়িজ ইউনিয়নের সভাপতি গোলাম মাহমুদ সোহাগ ও সাধারণ সম্পাদক মো. আশফাক হাসান খান এক যৌথ বিবৃতিতে জানান, বাংলালিংক এমপ্লয়িজ ইউনিয়ন তার কর্মীদের জন্য উন্নত কর্মপরিবেশ এবং কর্মক্ষেত্রে শ্রম আইনের বাস্তবায়নে নিরলসভাবে কাজ করে যাচ্ছে। এই আইনি প্রক্রিয়া তার ধারাবাহিকতার একটি অংশ বলে তারা উল্লেখ করেন।উল্লেখ্য, বাংলাদেশে মোবাইল ফোন অপারেটর কোম্পানিগুলোর প্রথম গ্রামীণফোন এমপ্লয়িজ ইউনিয়ন গঠিত হয়। এরপর মোবাইল অপারেটরে দ্বিতীয় ট্রেড ইউনিয়ন হিসেবে আত্মপ্রকাশ করে বাংলালিংক এমপ্লয়িজ ইউনিয়ন। ",22/9/2020,technology
ইন্টারনেট ডাটা ও মোবাইল কল রেট কমানোর দাবি,"ইন্টারনেট ডাটা ও মোবাইল ফোনের কল রেটের দাম কমানো এবং এই খাতে আরোপিত নতুন ভ্যাট প্রত্যাহার দাবি জানিয়েছেন দেশের ৪৪ জন বিশিষ্ট নাগরিক। পাশাপাশি উচ্চগতির ইন্টারনেট সেবা নিশ্চিতের আহ্বান জানিয়েছেন তারা।



একই সঙ্গে অনলাইন শিক্ষা কার্যক্রমের স্বার্থে প্রশিক্ষণসহ শিক্ষকদের জন্য ‘ম্যাসিভ অনলাইন ওপেন কোর্স’ (এমওওসি) চালুর পরামর্শও দিয়েছেন এসব বিশিষ্ট নাগরিকরা।শনিবার এক যুক্ত বিবৃতিতে দেশের এই সিনিয়র নাগরিকরা বলেছেন, বর্তমানে ইন্টারনেট ব্যবহার করে শিক্ষণ-শিখন কার্যক্রম চলছে। করোনা পরবর্তীকালেও এই কার্যক্রম অব্যাহত থাকবে। এ অবস্থায় মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের সম্ভাব্য নেতিবাচক প্রভাব নিয়ে আমরা উদ্বিগ্ন।বিবৃতিতে বলা হয়, আমরা উদ্বেগের সঙ্গে লক্ষ্য করছি যে, ২০২০-২১ অর্থবছরে ইন্টারনেটের ওপর কর কমানোর পরিবর্তে বাড়ানো হয়েছে। বাজেটে দুই ধাপে (ব্যান্ডউইথ পাইকারি কেনা এবং খুচরা বিক্রির জন্য) ১৫% হারে ভ্যাট আরোপ করার ফলে ইন্টারনেট ব্যবহারকারী শিক্ষার্থীদের প্রায় ৩২ দশমিক ২৫ শতাংশ অতিরিক্ত অর্থ ব্যয় করতে হবে। ইন্টারনেট সেবা প্রদানকারী সংগঠনগুলোর দেয়া তথ্য অনুযায়ী যেসব শিক্ষার্থী আগে গড়ে ১ হাজার টাকা মাসিক ইন্টারনেট বিল দিতেন একই সেবা নেয়ার জন্য এখন তাদেরকে ১৩শ’ থেকে ১৪শ’ টাকা গুনতে হবে। এটা অবশ্যই ডিজিটাল বাংলাদেশের লক্ষ্য অর্জনের পরিপন্থি।তারা আরও বলেন, এই পরিস্থিতি চলতে থাকলে তথ্যপ্রযুক্তি ব্যবহারের ক্ষেত্রে শিক্ষা সংশ্লিষ্ট সব খাত ঝুঁকির মধ্যে পড়বে এবং টেকসই উন্নয়ন লক্ষ্য (এসডিজি) অর্জন পিছিয়ে যাবে। এমনকি এ পর্যন্ত শিক্ষাক্ষেত্রে বাংলাদেশের সব অর্জন হোঁচট খাওয়ার আশংকা বৃদ্ধি পাবে। তদুপরি ২০৪১ সালের জাতীয় উন্নয়ন লক্ষ্য অর্জনের কার্যক্রমগুলোও গতি হারাতে পারে। সুবিধাভোগী এবং সুবিধা বঞ্চিতদের মধ্যে বৈষম্য আরও বৃদ্ধি পাওয়ার আলামত এখনই দেখা যাচ্ছে। এটি আমাদের সংবিধান পরিপন্থি। মুজিববর্ষে এমনটি হওয়া কখনই কাম্য নয়।বিবৃতিতে দেশের সব শিক্ষাপ্রতিষ্ঠানে বিনামূল্যে উচ্চগতির ইন্টারনেট সেবা নিশ্চিতের দাবি জানিয়ে বলা হয়, আমরা জানি নিরবচ্ছিন্নভাবে এই সেবা নিশ্চিত করতে বেশ কিছুদিন সময় লাগতে পারে। তাই অন্তর্বর্তীকালে ইন্টারনেট বিলের ওপর আরোপিত অতিরিক্ত ভ্যাট মওকুফ করে এবং মোবাইল ফোনের কল রেটের ওপর মূল্য ছাড় দিয়ে সরকার প্রযুক্তি সেবা সমাজের পিছিয়ে পড়া মানুয়ের কাছে পৌঁছে দেয়ার পথ সুগম করবেন, এটা আমাদের জোর দাবি।তারা আশা প্রকাশ করে বলেন, আমাদের নীতি নির্ধারকরা এই দাবি পূরণের মাধ্যমে তাদের জনবান্ধব রাজনৈতিক অঙ্গিকারের প্রতিফলন ঘটাবেন। তাহলে আমরা নিশ্চয়ই এদেশের আপামর মানুষকে সঙ্গে নিয়ে একটি তথ্যপ্রযুক্তি জনসমৃদ্ধ, বিজ্ঞানমনস্ক, আলোকিত জাতি গঠনে এগিয়ে যেতে পারি।এতে আরও বলা হয়, বর্তমান বিশ্ব ক্রমাগত তথ্যপ্রযুক্তি নির্ভর হয়ে উঠছে। বিশেষ করে করোনা মহামারীর কারণে শিক্ষাও ক্রমশ তথ্যপ্রযুক্তি নির্ভর হচ্ছে। উদ্ভূত পরিস্থিতিতে ডিজিটাল ডিভাইস ও ইন্টারনেট ছাড়া সব ধরনের শিক্ষার্থীর শিক্ষণ-শিখন প্রক্রিয়ায় সক্রিয়ভাবে অংশগ্রহণ করা কঠিন হবে। কোভিড-১৯ পরবর্তী সময়ে বিশ্বের সঙ্গে তাল মিলিয়ে চলতে এবং নতুন প্রজন্মের মেধা ও সম্ভাবনাকে কাজে লাগাতে হলে ডিজিটাল প্রযুক্তির বিকল্প নেই। ঠিক এ সময় সরকার কর্তৃক তথ্যপ্রযুক্তি বিশেষ করে মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের নেতিবাচক প্রভাব নিয়ে আমরা উদ্বিগ্ন।বিবৃতিতে সরকারকে ধন্যবাদ জানিয়ে বলা হয়, কোভিড-১৯-এর ঝুঁকির কারণে মার্চের মাঝামাঝি শিক্ষাপ্রতিষ্ঠান বন্ধ হওয়ার পর দুই সপ্তাহের মধ্যে শিক্ষার্থীদের শিক্ষণ-শিখন প্রক্রিয়ায় যুক্ত রাখার জন্য সরকার দূর-শিক্ষণ কার্যক্রম, বিশেষ করে সংসদ টেলিভিশন যথাসাধ্য প্রয়াস চালিয়ে যাচ্ছে। এর পাশাপাশি ইন্টারনেট, মোবাইল ফোন ও রেটিভিত্তিক শিক্ষা কর্মসূচি চালিয়ে যাওয়ার প্রয়াস প্রশংসার দাবি রাখে। তবে শিক্ষার্থীদের আধুনিক বিশ্বের সঙ্গে তাল মিলিয়ে সুশিক্ষিত, বিজ্ঞানমনস্ক ও তথ্যপ্রযুক্তিতে দক্ষ মানুষের দেশ হিসেবে বাংলাদেশকে প্রতিষ্ঠা করার লক্ষ্যে ‘রূপকল্প ২০৪১ বাস্তবায়নের জন্য প্রযুক্তিকে অবশ্যই আরও সহজলভ্য করা প্রয়োজন। কোভিড-১৯ পরবর্তীসময়ে শিক্ষা কার্যক্রম এগিয়ে নিতে মূলধারার শিক্ষাপ্রতিষ্ঠানসহ সব শিক্ষাপ্রতিষ্ঠানে নিরবচ্ছিন্ন ইন্টারনেট সংযোগ, প্রয়োজনীয় সংখ্যক ল্যাপটপ, মাল্টিমিডিয়া প্রজেক্টর, ট্যাবলয়েট ও ফোন সরবরাহ নিশ্চিত করা প্রয়োজন। বিবৃতিদাতারা হলেন- অর্থনীতিবীদ ড. কাজী খলিকুজ্জামান আহমদ, অধ্যাপক ড. মোহাম্মদ ফরাসউদ্দিন, সাবেক তত্ত্বাবধায়ক সরকারের উপদেষ্টা অ্যাডভোকেট সুলতানা কামাল, রাশেদা কে চৌধুরী, অধ্যাপক ড. মুহম্মদ জাফর ইকবাল, সেলিনা হোসেন, অর্থনীতি হোসেন জিল্লুর রহমান. অধ্যাপক এমএম আকাশ, সাংস্কৃতিক ব্যক্তিত্ব রামেন্দু মজুমদার, ফেরদৌসী মজুমদার, নাসির উদ্দিন ইউসুফ বাচ্চু, মামুনুর রশিদ, ইলিয়াস কাঞ্চন, শাইখ সিরাজ, রোকেয়া আফজাল রহমান, ড. মোহাম্মদ কায়কোবাদ, অধ্যাপক সৈয়দ মনজুরুল ইসলাম, অধ্যাপক মাহফুজা খানম, হাসিবুল বাশার সুমন, অধ্যাপক নজরুল ইসলাম, অধ্যাপক মেজবাহ কামাল, এনবিআরের সাবেক চেয়ারম্যান এমএ মজিদ, সাবেক সচিব নজরুল ইসলাম খান, কাজী রফিকুল আলম, মিনু হক, ডাক্তার এজাজুল ইসলাম, অধ্যাপক কাজী সালেহ আহমেদ, অধ্যক্ষ কাজী ফারুক আহমেদ, মনসুর আহমেদ চৌধুরী, শাহীন আনাম, ফারাহ কবীর, ড. মোস্তাক রাজা চৌধুরী, ব্রিগেডিয়ার (অব.) সাখাওয়াত হোসেন, ড. মনজুর আহমেদ, আসিফ সালেহ, সঞ্জীব দ্রং, করভি রাকসন্দ, ড. এম এহছানুর রহমান, ইনাম আল হক, ড. তোফায়েল আহমেদ, শরীফ জামিল, এম এ মুহিত, নিশাত মজুমদার ও মাইমুনা আহমেদ।",22/9/2020,technology
এয়ারপাওয়ার মিনি ওয়্যারলেস চার্জার এনেছে অ্যাপল,"প্রযুক্তি জায়ান্ট অ্যাপল এবার এয়ারপাওয়ার মিনি ওয়্যারলেস চার্জার নিয়ে আসছে এমন গুঞ্জন শোনা যাচ্ছিল বেশ কয়েকদিন থেকেই।



তবে এবার অনলাইনে এক ভিডিওতে ছোট আকারের এ চার্জিং ম্যাটটি দেখা গেছে।যদিও এর আগে অ্যাপল বিশ্লেষক মিং সিং কুয়ো এ ধরনের চার্জিং ম্যাটের কথা বলেছিলেন।গুঞ্জন উঠেছে, অ্যাপলের নতুন মিনি ওয়্যারলেস চার্জারটি থার্ড-পার্টি যন্ত্রাংশ নির্মাতাদের জন্য তৈরি বিশেষ ইউনিট হতে পারে।নাইনটুফাইভ ম্যাকের একটি ভিডিওতে ছোট আকারের পাত্রের মতো একটি পণ্য দেখিয়ে হয় বলা হচ্ছে এটিই অ্যাপল এয়ারপাওয়ার মিনি।এ পণ্যটির কথাই গত জানুয়ারি মাসে মিং সি কুয়ো বলেছিলেন। নাইনটুফাইভ ম্যাকের প্রতিবেদন অনুযায়ী, নতুন ও ওয়্যারলেস চার্জিং ডিভাইসটি আইফোন ১২ মডেলের সঙ্গে সম্পর্কযুক্ত হতে পারে।এবারের আইফোনের নতুন মডেলের পেছনে একটি গোলাকার চুম্বক থাকতে পারে।এটি ওয়্যারলেস চার্জারের সঙ্গে যুক্ত হতে সাহায্য করবে। উল্লেখ্য, গত বছরের মার্চ থেকে অ্যাপল এয়ারপাওয়ার প্রযুক্তি নিয়ে কাজ শুরু করে।",22/9/2020,technology
এক চার্জেই ফোন চলবে ৩ মাস,"একবার চার্জ দিলেই মোবাইল ৩ মাস চালানো যাবে। বছরে মাত্র ৪ বার চার্জ দিতে হবে ফোনটিতে। এবার এমন প্রযুক্তিই সামনে আনলেন মার্কিন গবেষক দল।



সম্প্র্রতি ‘ম্যাগনেটোইলেকট্রিক মাল্টিফেরোইক’ নামের নতুন উপকরণ আবিষ্কার করেছেন মিশিগান এবং করনেল বিশ্ববিদ্যালয়ের গবেষকরা। ওই উপকরণ ব্যাটারিকে বেশি শক্তিশালী করবে। উপকরণটি একটি পাতলা পোলার ফিল্ম, যা সরু এনার্জি পালসের মাধ্যমে পজিটিভ এবং নেগেটিভের মধ্যে সংযোগ সৃষ্টি করবে।নতুন এ উপকরণটি কম্পিউটারকে শক্তির উত্থান পরিচালনার সুযোগ সৃষ্টি করে দেবে। নতুন এ উপকরণ যুক্ত হলে ব্যাটারি এখনকার অবস্থা থেকে ১০০ শতাংশ বেশি শক্তিসাশ্রয়ী হবে। আর তা হলে বারবার স্মার্টফোন চার্জ দেয়ার ঝক্কি থেকে বাঁচবে পুরো বিশ্ব।ম্যাগনেটোইলেকট্রিক মাল্টিফেরোইকযুক্ত ব্যাটারি ২০৩০ সালে বাজারে আসবে বলে জানিয়েছেন মার্কিন গবেষকরা। ওই মোবাইলে পরিবেশের ক্ষতি কম হবে এবং বিদ্যুৎ সাশ্রয় হবে। মোবাইল ফোনও ১০০ শতাংশ কম শক্তিতে চলবে।",22/9/2020,technology
যেভাবে ফোনের আইএমইআই নম্বর যাচাই করবেন,"আইএমইআই নম্বর প্রত্যেক ফোনের জন্য আলাদা। সুনির্দিষ্ট এই নম্বর দিয়ে মোবাইল নেটওয়ার্কে কোনো একটি সুনির্দিষ্ট মোবাইলের অবস্থান চিহ্নিত করা সম্ভব।



চুরি করা বা ব্যবহৃত মোবাইল কিনে আইএমইআই নম্বর পরিবর্তন করে বাজারে বিক্রি করছে কিছু অপরাধ চক্র।  আইএমইআই নম্বর কী?
আইএমইআই বা ইন্টারন্যাশনাল মোবাইল ইকুইপমেন্ট আইডেন্টিটি নম্বর একটি ১৫ ডিজিটের নম্বর, যা কোনো মোবাইল হ্যান্ডসেট তৈরি করার সময় এর মধ্যে প্রোগ্রাম করা থাকে।এই নম্বরটি মূলত মোবাইল হ্যান্ডসেটটির পরিচয় বহন করে।এই নম্বরের মাধ্যমে চিহ্নিত করা হয় যে ফোনটি কোন এলাকায় ব্যবহার করা যাবে এবং কোন ফ্যাক্টরিতে এটি তৈরি হয়েছে।
সাধারণত হ্যান্ডসেট হারিয়ে গেলে বা চুরি হয়ে গেলে এই আইএমইআই নম্বরের মাধ্যমে হ্যান্ডসেটটির অবস্থান খুঁজে বের করা সম্ভব হয়।এ ছাড়া নতুন ফোন কেনার সময় ওই ফোনের আইএমইআই নম্বরের মাধ্যমে জানা যেতে পারে যে ফোনটি এর আগে কখনও ব্যবহার করা হয়েছে কিনা।আইএমইআই নম্বর পরিবর্তন করলে ব্যক্তিগত নিরাপত্তার পাশাপাশি অর্থনৈতিক লেনদেনের নিরাপত্তাও বিঘ্নিত হওয়ার ঝুঁকি থাকে।নম্বর পরিবর্তনে নিরাপত্তার ঝুঁকিপ্রযুক্তি বিশেষজ্ঞ সুমন আহমেদ সাবির বলেন, একটি সেটের আইএমইআই নম্বর পরিবর্তন করা সম্ভব হলে যে কারও ব্যক্তিগত নিরাপত্তাঝুঁকির মুখে পড়তে পারে।তিনি বলেন, আইএমইআই নম্বর ক্লোন করা সম্ভব হলে যে কারও পরিচয় নকল করে অপরাধ সংঘটন করা সম্ভব হবে।এ ছাড়া কোনো ফোনসেট কেনার আগে সেটি চুরি করা কিনা বা নকল কিনা তা যাচাই করে দেখার জন্যও আইএমইআই নম্বর প্রয়োজন হয়।যেভাবে ফোনের আইএমইআই নম্বর যাচাই করবেন
হ্যান্ডসেটটি আসল কিনা এবং যেসব উপকরণ ফোনের সঙ্গে সংযুক্ত রয়েছে তা যাচাই করার একটি পদ্ধতি রয়েছে।আপনার ফোনে *#06# ডায়াল করলে আইএমইআই নম্বর দেখাবে।এবার আইএমইআই.ইনফো ওয়েবসাইটে গিয়ে ১৫ ডিজিটের আইএমইআই নম্বরটি বসান এবং 'চেক' বাটনে চাপুন।পরের পেজে আপনার ফোনের মডেল নম্বর, কোন সালে তৈরি করা হয়েছে, ফোনে কী কী উপকরণ রয়েছে এ সম্পর্কে বিস্তারিত তথ্য আসবে।
তথ্যসূত্র: বিবিসি বাংলা
",22/9/2020,technology
দুই ডিসপ্লের ৫জি ফোন,"স্মার্টফোন নির্মাতা প্রতিষ্ঠান মটোরোলা নিয়ে এসেছে দুই ডিসপ্লের রেজর ৫জি। এ ফোনটি গত বছর লঞ্চ হওয়া মটো রেজর ২০১৯-এর আপগ্রেড ভার্সন।



নতুন লঞ্চ হওয়া এ ক্লামশেল ডিজাইনের ফোনটিতে রয়েছে ৫জি কানেকটিভিটি। বিশেষ ফিচারের মধ্যে এতে রয়েছে স্ন্যাপড্রাগন ৭৬৫জি প্রসেসর, ডুয়েল স্ক্রিন ও ই-সিম সাপোর্ট। মটো রেজর ৫জি ফোনটি একটি স্টোরেজ ভ্যারিয়েন্টে পাওয়া যাবে। এর ৮ জিবি র‌্যাম ও ২৫৬ জিবি স্টোরেজের দাম রাখা হয়েছে ১,৩৯৯ ডলার।ফোনটি পোলিসড গ্রাফাইট, লিকুইড মার্কারি এবং ব্লাশ গোল্ড রঙে পাওয়া যাবে। এর প্রাইমারি ডিসপ্লের সাইজ ৬.২ ইঞ্চি। এটি একটি সিনেমা ভিশন ওলিড ডিসপ্লে। আবার দ্বিতীয় ডিসপ্লেটি হল, ২.৭ ইঞ্চি কুইক ভিউ ওলিড ডিসপ্লে। প্রাইমারি ডিসপ্লের রেজুলেশন ৮৭৬ › ২১৪২ পিক্সেল এবং আসপেক্ট রেশিও ২১:৯।আবার সেকেন্ডারি ডিসপ্লের রেজুলেশন ৬০০ › ৮০০ পিক্সেল। সেকেন্ডারি ডিসপ্লে দিয়ে ফোনের নোটিফিকেশন, কল অ্যালার্ট ছাড়াও বেশ কিছু কাজ হয়। এটিও একটি টাচ ডিসপ্লে। অপারেটিং সিস্টেম হিসেবে এ ফোনে আছে অ্যান্ড্রয়েড ১০।",22/9/2020,technology
কে ফোন করেছে জানাবে গুগল,"প্রযুক্তি জায়ান্ট গুগল অ্যান্ড্রয়েড ব্যবহারকারীদের জন্য নতুন ফিচার নিয়ে এসেছে। জনপ্রিয় অ্যাপ ট্রুকলারকে টেক্কা দিতে প্রতিষ্ঠানটি বাজারে এনেছে ‘ভেরিফায়েড কলস’।



এর মাধ্যমে ব্যবহারকারীকে জানিয়ে দেবে ফোনের ওপারে কে রয়েছেন।ফোন রিসিভ করার আগেই জেনে যাবেন যে, কে কল করছেন, কী কারণেই বা ফোন করা হচ্ছে। ফলে গোটা বিশ্বে ভুয়া ফোনের সাহায্যে যেসব অপরাধমূলক কাজ ঘটে থাকে, তা আটকানো সম্ভব হবে বলেই মনে করা হচ্ছে। সুবিধা পেতে প্লে স্টোর থেকে ‘ভেরিফায়েড কলস’ অ্যাপটি গুগল পিক্সেল ও অ্যান্ড্রয়েড ফোনে ডাউনলোড করতে হবে।শিগগিরই অ্যাপটিতে নতুন একটি আপডেট আসবে। যেখানে ‘ভেরিফায়েড কলস’ ফিচার অন্তর্ভুক্ত থাকবে। যদিও সব দেশে এটি এখনও চালু হয়নি। স্পেন, ব্রাজিল, মেক্সিকো এবং মার্কিন যুক্তরাষ্ট্রসহ বিশ্বের বিভিন্ন প্রান্তের মানুষ এ ফিচারের সুবিধা ভোগ করতে পারছেন।উল্লেখ্য, ভুয়া ফোনকল এড়িয়ে চলতে অধিকাংশ স্মার্টফোন ব্যবহারকারীই ট্রুকলার অ্যাপ ব্যবহার করেন। সেখানে কলারের নাম ছাড়া বিভিন্ন তথ্য দেয়, যা ব্যবহারকারীদের অত্যন্ত সাহায্য করে।",22/9/2020,technology
জুমে যোগ হল ‘টু-ফ্যাক্টর অথেনটিকেশন’,"নিরাপত্তা লঙ্ঘন ঠেকাতে সব অ্যাকাউন্টের জন্য ‘টু-ফ্যাক্টর অথেনটিকেশন’ সুবিধা নিয়ে এসেছে জুম। এটি সচল করে নেয়ার পর থেকে লগ-ইনের জন্য ‘মোবাইল অথেনটিকেটর অ্যাপে’ জুমের পাঠানো কোড প্রবেশ করাতে হবে।



ওই কোড এসএমএস বা ফোন কলের মাধ্যমে পাঠাবে জুম। এভাবে সম্ভাব্য আক্রমণকারীদের থামান সম্ভব হবে। কারণ অ্যাকাউন্টে প্রবেশ করতে হলে সবার আগে ব্যবহারকারীর মোবাইল ডিভাইসের প্রয়োজন পড়বে আক্রমণকারীর। জুম ওয়েবপোর্টাল, ডেস্কটপ ক্লায়েন্ট, মোবাইল অ্যাপ ও জুম রুমের জন্য থাকছে নতুন ওই ‘টু-ফ্যাক্টর অথেনটিকেশন’ সুবিধা।সময়ভিত্তিক এককালীন পাসওয়ার্ড বা টিওটিপি প্রটোকল সমর্থন করবে সুবিধাটি। ফলে এটিকে ‘গুগল অথেনটিকেটর’ বা ‘ফ্রি ওটিপি’র মতো অ্যাপের সঙ্গেও চালান সম্ভব হবে। ‘এসএএমএল’, ‘ওঅথ’ ও ‘পাসওয়ার্ডভিত্তিক অথেনটিকেশনের’ মতো অন্যান্য আরও অনেক ধরনের ‘অথেনটিকেশন প্রক্রিয়া’ সমর্থন করছে জুম।এ বছরের শুরুতে শুধু ‘পেইড’ ব্যবহারকারীদের ‘এন্ড-টু-এন্ড এনক্রিপশন’ দিয়ে বিতর্কের জন্ম দিয়েছিল জুম। পরে অবশ্য সে সিদ্ধান্ত পরিবর্তন করেছে প্রতিষ্ঠানটি। বর্তমানে সব জুম ব্যবহারকারীই ‘এন্ড-টু-এন্ড এনক্রিপশন’ পাচ্ছেন। নতুন করে আবার আগের ভুল করেনি জুম। শুরুতেই সবার জন্য ‘টু-ফ্যাক্টর অথেনটিকেশন’ নিয়ে এসেছে প্রতিষ্ঠানটি।",22/9/2020,technology
টিকটকের মূল্য ছয় হাজার কোটি ডলার,"টিকটকের মূল কোম্পানি বাইটড্যান্সের মার্কিন কার্যক্রমের বাজারমূল্য ছয় হাজার কোটি মার্কিন ডলার নির্ধারণ করার প্রত্যাশা করছে।



টিকটক নিয়ে মার্কিন নিরাপত্তা শঙ্কার বিষয়টির ইতি টানতে চীনা বাইটড্যান্সের ক্ষুদ্র ভিডিও শেয়ারিং প্ল্যাটফর্মটিতে শেয়ার কিনতে যাচ্ছে ওরাকল এবং ওয়ালমার্ট।এক প্রতিবেদন বলছে, টিকটক গ্লোবালের সাড়ে ১২ শতাংশ শেয়ার কিনবে ওরাকল এবং যুক্তরাষ্ট্রের জাতীয় নিরাপত্তার শর্ত অনুযায়ী সব মার্কিন গ্রাহকের ডেটা ক্লাউডে মজুদ করা হবে।এদিকে টিকটকে সাড়ে সাত শতাংশ শেয়ার কেনার কথা জানিয়েছে রিটেইল জায়ান্ট ওয়ালমার্ট।টিকটকের চাওয়ামতো ছয় হাজার কোটি মার্কিন ডলার বাজারমূল্য নির্ধারণ করা হলে শেয়ারের মূল্য বাবদ মোট ১২০০ কোটি মার্কিন ডলার পরিশোধ করবে ওরাকল এবং ওয়ালমার্ট।ইকুইটি কাঠামো এবং ডেটা নিরাপত্তার বিষয়গুলো এখনও যাচাই-বাছাই করছে প্রতিষ্ঠানগুলো।",22/9/2020,technology
একঘরে মেসেঞ্জার ও ইনস্টাগ্রাম চ্যাট,"সামাজিক যোগাযোগ জায়ান্ট ফেসবুকের মালিকানাধীন মেসেঞ্জার এবং ইনস্টাগ্রামের মেসেজকে একটি নতুন অ্যাপে আনার পরিকল্পনা করেছে।



প্রতিষ্ঠানটির সিওও শার্লি স্যান্ডবার্গ তার একটি ব্লগপোস্টে এ তথ্যটি জানান।ফেসবুক বিজনেস স্যুট নামের এ অ্যাপটি দিয়ে খুদে ব্যবসায়ীরা একই জায়গায় ক্রেতাদের মেসেজ, অ্যালার্ট এবং নোটিফিকেশন জানতে পারবে।এমনকি এটিতে ভবিষ্যতে হোয়াটসঅ্যাপকেও যুক্ত করার পরিকল্পনা রয়েছে। এ ছাড়া অ্যাপটি দিয়ে ফেসবুক এবং ইনস্টাগ্রামে একসঙ্গে ছোটখাটো ব্যবসায়িক পোস্টও দেয়া যাবে।এ টুলটি আপাতত ছোট ব্যবসার জন্য করা হলেও ভবিষ্যতে তা বড় ব্যবসার ক্ষেত্রেও ব্যবহার করার উপযুক্ত করার পরিকল্পনা রয়েছে মালিক প্রতিষ্ঠান ফেসবুকের।",22/9/2020,technology
অ্যাকাউন্ট নিরাপত্তা বাড়াল টুইটার,"স্বয়ংক্রিয়ভাবে মার্কিন নির্বাচনে অংশগ্রহণকারী রাজনীতিবিদ ও গুরুত্বপূর্ণ ব্যক্তিদের অ্যাকাউন্টের নিরাপত্তা বাড়িয়েছে টুইটার।



এর ফলে চলতি সপ্তাহের শুরুতে ব্যবহারকারী অংশে তাৎক্ষণিক পরিবর্তন আনতে ওই অ্যাকাউন্টগুলোতে ‘ইন-অ্যাপ’ নোটিফিকেশন পাঠাবে টুইটার।বাড়তি নিরাপত্তা পাওয়া টুইটার অ্যাকাউন্টের মধ্যে থাকছে- মার্কিন প্রেসিডেন্ট ও ভাইস প্রেসিডেন্ট, কংগ্রেসের দ্য হাউস অব রিপ্রেজেন্টেটিভ ও সিনেট সদস্যরা ছাড়াও বিভিন্ন অঙ্গরাজ্যের গভর্নর এবং কেবিনেট, প্রেসিডেন্সিয়াল ক্যাম্পেইন, রাজনৈতিক দল এবং প্রতিদ্বন্দ্বীরা। এ সুবিধা পাবে উল্লেখযোগ্য সংবাদমাধ্যম ও রাজনৈতিক সংবাদদাতারাও।নতুন নিয়মে এদের আরও শক্ত পাসওয়ার্ড ব্যবহার করতে বলা হবে। পাসওয়ার্ড টুইটার সমর্থিত মানের না হলে পরবর্তী লগ-ইনে তা বদলে ফেলতে পরামর্শ দেবে। এ ছাড়াও ওই অ্যাকাউন্টগুলোয় ‘টু-ফ্যাক্টর অথেনটিকেশন’ চালু করতে উৎসাহিত করা হবে। তবে এটি চালু করতেই হবে- এমন কোনো বাধ্যবাধকতা থাকবে না।",22/9/2020,technology
গোপনে নজরদারি করে ইনস্টাগ্রাম,"ফটোশেয়ারিং প্ল্যাটফর্ম ইনস্টাগ্রাম ব্যবহারকারীদের ওপর গোপন নজরদারির অভিযোগ এলো অ্যাপটির মালিকানা প্রতিষ্ঠান ফেসবুকের বিরুদ্ধে।



এটি কোনো সাধারণ নজরদারি না, গোপনে ব্যবহারকারী হ্যান্ডসেটের ক্যামেরার নিয়ন্ত্রণ নিয়ে সব কিছুই দেখছে বলে অভিযোগ উঠেছে।অনেকের ধারণা- যখন অ্যাপটি ব্যবহার করা হয়, তখনই হয়তো এ অনধিকার চর্চা বা ব্যক্তিগত গোপনীয়তা লঙ্ঘন করা হতো। কিন্তু এখানেই শেষ না। ব্যবহারকারীরা যেই মুহূর্তে অ্যাপ ব্যবহার থেকে বিরত ছিল, তখনও তাদের স্মার্টফোনের ক্যামেরা অ্যাপের নিয়ন্ত্রণে ছিল।ব্লুমবার্গের প্রতিবেদনে এ ঘটনা জানাজানি হওয়ার পর নড়েচড়ে বসেছে ফেসবুক। নজরদারির ব্যাপারটি অস্বীকার করলেও দায় পুরোপুরি এড়িয়ে যায়নি।এ ধরনের ঘটনার জন্য তারা বাগ বা কারিগরি ত্রুটিকে দায়ী করেছে। সম্প্র্রতি যুক্তরাষ্ট্রের নিউ জার্সির বাসিন্দা ব্রিটানি কন্ডিটি সানফ্রান্সিসকোর ফেডারেল কোর্টে অভিযোগ তুলে জানান- তিনি ইনস্টাগ্রাম অ্যাপ ব্যবহারের সময় খেয়াল করেন, তার অজান্তেই হ্যান্ডসেটের ক্যামেরার নিয়ন্ত্রণ ও গুরুত্বপূর্ণ ডেটা অন্য কেউ সংগ্রহ করছে। আর এত কিছু এ অ্যাপ ছাড়া অন্য কারও পক্ষে সম্ভব না।",22/9/2020,technology
ফেসবুক কর্মীদের জন্য নতুন নীতিমালা,"সামাজিক যোগাযোগমাধ্যম ফেসবুকের অভ্যন্তরীণ যোগাযোগের নেটওয়ার্ক ‘ওয়ার্কপ্লেস’-এ বিতর্ক এবং কথোপকথনে নির্দেশনা দিতে কর্মীদের জন্য নতুন নীতিমালা উন্মুক্ত করেছেন প্রতিষ্ঠানপ্রধান মার্ক জুকারবার্গ।



প্রতিষ্ঠানটির মুখপাত্র জো অসবর্ন বলেছেন, ‘বিশ্বজুড়ে অনেক গুরুগম্ভীর আলোচনা চলছে।’ এ বিষয়গুলো আমলে নিয়েই বৃহস্পতিবার নীতিমালা বদল করেছেন মার্ক। এক প্রতিবেদন বলছে, বিবৃতিতে অসবর্ন বলেছেন, ‘আমরা অভিব্যক্তি এবং খোলামেলা আলোচনার অনেক কদর করি। আমরা আমাদের কর্মীদের কথা শুনেছি, ওয়ার্ক ফিডে রাজনৈতিক বিষয়গুলো অপ্রত্যাশিতভাবে দেখার বদলে সামাজিক মাধ্যমে বিতর্কে অংশ নেয়ার সুযোগ চান আমাদের কর্মীরা।’‘আমরা আমাদের কর্মীদের নীতিমালা ও কাজের টুল আপডেট করছি, যাতে আমাদের সংস্কৃতিতে সম্মান এবং শুদ্ধতার বিষয়টি নিশ্চিত করা যায়’- যোগ করেন অসবর্ন।সম্প্রতি ফাঁস হওয়া ওয়ার্কপ্লেসের কিছু কথোপকথন এবং ফেসবুকের সাপ্তাহিক প্রশ্নোত্তর পর্যালোচনায় দেখা গেছে, প্রতিষ্ঠানের নীতিমালা নিয়ে কর্মীদের সমালোচনা বেড়েছে। এ বিষয়গুলো আমলে নিয়েই নীতিমালা বদলেছে ফেসবুক।জুকারবার্গ বলেছেন- নতুন নীতিমালায় ফেসবুক নিশ্চিত করবে ও সব কর্মী অনুভব করবেন, তারা কর্মক্ষেত্রে সমর্থন পাচ্ছেন বিশেষভাবে প্রতিষ্ঠানের কৃষ্ণাঙ্গ সমাজ। প্রতিষ্ঠানের হয়রানি নীতিমালা আরও মজবুত করার মাধ্যমে এ বিষয়টি নিশ্চিত করা হবে।",22/9/2020,technology
ফেসবুক প্রোফাইলে ‘ব্লু-ব্যাজ’ যেভাবে,"সামাজিক যোগাযোগের জনপ্রিয় মাধ্যম ফেসবুকে ব্যবহারকারীর নিরাপত্তা নিশ্চিত করতে গুরুত্বপূর্ণ ব্যক্তি ও প্রতিষ্ঠানের অ্যাকাউন্ট ভ্যারিফিকেশনের ব্যবস্থা চালু আছে। যেখানে অ্যাকাউন্টের নামের পাশে নীল বা হালকা কালো রঙের একটি টিক চিহ্ন থাকে। ফেসবুকে নীল বৃত্তাকারে সাদা এ টিক চিহ্নকে বলা হয় ব্লু-ব্যাজ।



নিয়ম অনুসরণ করে যে কেউ চাইলেই প্রোফাইল বা পেজ ‘ভেরিফাই’ করতে পারে। আজকের টিপসে রয়েছে যেভাবে ফেসবুক পেজ বা অ্যাকাউন্ট ব্লু-ব্যাজ করবেন। শুধু বৈধ অ্যাকাউন্টের ক্ষেত্রেই ব্লু-টিক দেয়া হয়। সে ক্ষেত্রে প্রথমে ইচ্ছুক ব্যক্তি, প্রতিষ্ঠান ও ব্র্যান্ডকে এ ব্লু-ব্যাজের জন্য ফেসবুকের কাছে আবেদন করতে হয়। আবেদন পাওয়ার পর ফেসবুক কর্তৃপক্ষ অ্যাকাউন্টটিকে ভালো করে পরীক্ষা করে দেখেন।ফেসবুকে প্রোফাইল ভেরিফাই আবেদন করবেন যেভাবে-* ব্লু-ব্যাজের জন্য আবেদন করতে শুরুতে এ ঠিকানায় (https://www.facebook.com/help/contact/342509036134712) প্রবেশ করতে হবে।* এরপর পেজ বা প্রোফাইল নির্বাচন করুন। * প্রোফাইল হলে নির্ধারিত বক্সে প্রোফাইল লিংক দিন।* অফিশিয়াল আইডি (যেমন: জাতীয় পরিচয়পত্র, পাসপোর্ট, ফোন বা ইউটিলিটি বিল ইত্যাদি) এর স্ক্যান কপি আপলোড করতে হবে। * পরের বক্সে অফিশিয়াল পেজের লিংক দিতে হবে। * Additional Information বক্সে আইডিটি যে কারণে ভেরিফাই হওয়া প্রয়োজন বলে মনে করেন ব্যবহারকারী-সেটি দিতে হবে। * এবার Send বাটনে ক্লিক করে সাবমিট করলেই আবেদনটি ফেসবুকের কাছে পৌঁছে যাবে। এরপর ফেসবুক কর্তৃপক্ষ বিবেচনা করে প্রোফাইলটিতে ব্লু-ব্যাজ প্রদান করবে।",22/9/2020,technology
সফটওয়্যার আপগ্রেড হলেই প্রাথমিক শিক্ষকদের উচ্চধাপে বেতন,"সরকারি কর্মচারীদের বেতন-ভাতা নির্ধারণে সফটওয়্যার ‘আইবাস++’ আপগ্রেড হলেই সরকারি প্রাথমিক বিদ্যালয়ের সহকারী শিক্ষকরা উচ্চধাপে বেতন পাবেন বলে জানিয়েছে সরকার।



সোমবার (২১ সেপ্টেম্বর) প্রাথমিক ও গণশিক্ষা মন্ত্রণালয় জানিয়েছে, এ সফটওয়্যার আপগ্রেড অতিদ্রুত হবে।মন্ত্রণালয়ের বিজ্ঞপ্তিতে বলা হয়েছে, সরকারি প্রাথমিক বিদ্যালয়ের সহকারী শিক্ষকদের বেতন গ্রেড-১৪ (প্রশিক্ষণপ্রাপ্ত) এবং বেতন গ্রেড-১৫ (প্রশিক্ষণবিহীন) থেকে বেতন গ্রেড-১৩ তে উন্নীত করে উচ্চধাপে নির্ধারণ করা হয়েছে।‘বর্তমানে সরকারি কর্মচারীদের বেতন-ভাতা নির্ধারিত সফটওয়্যার ‘আইবাস++’ এর মাধ্যমে সম্পন্ন করা হয়। প্রাথমিক শিক্ষকদের উচ্চধাপে বেতন নির্ধারণের লক্ষ্যে ‘আইবাস++’ সফটওয়্যার আপগ্রেডের কাজ চলছে, যা শিগগিরই সম্পন্ন হবে। ’বিজ্ঞপ্তিতে জানানো হয়, মাঠ পর্যায়ে ‘আইবাস++’ এ বেতন নির্ধারণে সাময়িক অসুবিধার বিষয়টি তাদের দৃষ্টিগোচর হয়েছে। আশা করা হচ্ছে, অতিদ্রুত ‘আইবাস++’ আপগ্রেড সম্পন্ন হবে এবং প্রাথমিক বিদ্যালয়ের সহকারী শিক্ষকরা উচ্চধাপে বেতন পাবেন।",22/9/2020,technology
হোয়াটসঅ্যাপ ওয়েবেও ফিঙ্গারপ্রিন্ট,"হোয়াটসঅ্যাপ ওয়েব ব্যবহারকারীরা শিগগির পাবেন ফিঙ্গারপ্রিন্ট ভেরিফিকেশন। জানা গেছে সামাজিক যোগাযোগ মাধ্যম ফেসবুক মালিকানাধীন প্রতিষ্ঠানটি ওয়েবে বায়োমেট্রিক সিকিউরিটি সুবিধাটি চালু করতে অনেকদূর এগিয়েছে।



ওয়েবেটাইনফো নামের এক সাইটে বলা হচ্ছে, মোবাইলে সিকিউরিটি নিয়ে যে দলটি কাজ করেছে, তারাই ওয়েবে সুবিধাটি আনতে কাজ করছে। আপাতত বেটা হিসেবে ওয়েবে সুবিধাটি পরীক্ষা করছে সেই দলটি। সবকিছু ঠিক থাকলে তারা ব্যবহারকারীদের বেটা সংস্করণটি ব্যবহার করতে দেবে। সেই প্রতিবেদনে বলা হয়েছে, ওয়েবে ব্যবহারের সময় একটি নির্দিষ্ট সময়কে সেশন ধরে ফিঙ্গার দিতে হবে।তখনই ওয়েবে আনলক হবে হোয়াটসঅ্যাপ। নতুন সুবিধাটি চালু হলে আরও দ্রুত এবং নিরাপদে কম্পিউটারে হোয়াটসঅ্যাপ ব্যবহার করা যাবে বলে প্রতিবেদনে উল্লেখ করা হয়েছে। ",22/9/2020,technology
হোয়াটসঅ্যাপে নতুন ফিচার,"ফেসবুক মালিকানাধীন মেসেজিং প্লাটফরম হোয়াটসঅ্যাপে কল বাটনসহ নতুন তিন ফিচার যোগ করেছে। হোয়াটসঅ্যাপ তাদের ২.২০.২০০.৩ অ্যান্ড্রয়েড বেটা আপডেটে নতুন এ ফিচার যোগ করেছে।



এ তিনটি ফিচার হল নতুন ক্যাটালগ শর্টকাট, নতুন কল বাটন ও হোয়াটসঅ্যাপ ডুডল। এ ফিচারগুলো ব্যবহার করার জন্য আপনাকে লেটেস্ট বেটা ভার্সন (২.২০.২০০.৩) ডাউনলোড করতে হবে। হোয়াটসঅ্যাপের নতুন ফিচার নিয়ে লিখেছেন-কল বাটনজনপ্রিয় এই প্লাটফরমটি বিজনেজ চ্যাটের জন্য নিয়ে আসছে কল বাটন। এখানে ভয়েস কল ও ভিডিও কল বাটনকে একত্রিত করে দেয়া হবে (যদি ক্যাটালগ সেট করা হয়)। অর্থাৎ আপনি একটি বাটনে ক্লিক করলেই ভয়েস বা ভিডিও কলের বিকল্প বেছে নিতে পারবেন।নতুন ক্যাটালগ শর্টকাটহোয়াটসঅ্যাপ তাদের বিজনেজ চ্যাটে কুইক শর্টকাট ফিচার যুক্ত করবে। ক্যাটালগ সেট করা হলে এখানে নতুন কল বাটনও দেখা যাবে। এ ছাড়া এ ক্যাটালগে অন্যান্য তথ্যও থাকবে।হোয়াটসঅ্যাপ ডুডলহোয়াটসঅ্যাপ ডুডলের মাধ্যমে আপনি চ্যাটে একটি সিগনেচার ডুডল যুক্ত করতে পারবেন। যদিও এ ধরনের ফিচার কয়েকদিন আগেই হোয়াটসঅ্যাপ ওয়েবেও দেখা গিয়েছিল।",22/9/2020,technology
অ্যাপলের অ্যাপ স্টোর নীতিমালা শিথিল,"নীতিমালা পুনর্বিবেচনা করে নিজেদের কয়েকটি ‘ইন-অ্যাপ’ লেনদেনের নিয়ম শিথিল করেছে অ্যাপল। শুক্রবারের পুনর্বিবেচনায় স্ট্রিমিং গেম সেবা, অনলাইন ক্লাস এবং ঠিক কখন ডেভেলপারকে ‘ইন-অ্যাপ পারচেস’ প্রক্রিয়া ব্যবহার করতে হবে, সে সম্পর্কিত নিয়মগুলো শিথিল করেছে অ্যাপল।



অ্যাপ স্টোর নিয়ে বর্তমানে বিতর্কের মুখে রয়েছে এ প্রযুক্তি জায়ান্ট। একদিকে, ডেভেলপাররা অ্যাপ স্টোরের ‘ইন-অ্যাপ পারচেস’ নীতির সমালোচনা করছেন, অন্যদিকে নিয়মের কারণে অ্যাপল প্লাটফর্মে নিজেদের স্ট্রিমিং গেম প্লাটফর্ম আনেনি মাইক্রোসফট ও গুগল। সাম্প্রতিক পুনর্বিবেচনায় সে হিসাবগুলোই মেলানোর চেষ্টা করেছে অ্যাপল।অ্যাপলের অ্যাপ স্টোর নীতিমালা পুনর্বিবেচনা প্রসঙ্গে তাৎক্ষণিকভাবে কোনো মন্তব্য করেনি গুগল ও মাইক্রোসফট। ‘ওয়ান-অন-ওয়ান’ ভার্চুয়াল ক্লাসের ব্যাপারেও নিজেদের নিয়ম পরিবর্তন করেছে অ্যাপল।একজন পড়ছে এরকম অনলাইন ক্লাসের লেনদেনগুলো এখন থেকে চাইলে অ্যাপলের লেনদেন প্রক্রিয়ার বাইরে করা যাবে। তবে, যে অনলাইনে ক্লাসগুলোয় একাধিক শিক্ষার্থীকে পড়ানো হচ্ছে, সেগুলোর লেনদেন অ্যাপলের লেনদেন প্রক্রিয়াতেই হতে হবে।",22/9/2020,technology
যাত্রা শুরু করল অ্যাপভিত্তিক রাইডশেয়ারিং ‘ড্রাইভিল’,"বাংলাদেশে যাত্রা শুরু করল মার্কিন অ্যাপভিত্তিক প্রতিষ্ঠান ‘ড্রাইভিল’। ৮ সেপ্টেম্বর বিকাল ৪টায় রাজধানীর লেকশোর হোটেল গুলশানে অ্যাপভিত্তিক নতুন এ রাইডশেয়ার সেবা ‘ড্রাইভিল’-এর উদ্বোধন করা হয়।



উদ্বোধনী অনুষ্ঠানে ভিডিও কনফারেন্সের মাধ্যমে প্রধান অতিথি হিসেবে উপস্থিত ছিলেন সংসদ সদস্য আলহাজ নজরুল ইসলাম বাবু ও প্রতিষ্ঠানের ঊর্ধ্বতন কর্মকর্তারা।শুরুতে কোরআন তেলাওয়াতের মাধ্যমে উদ্বোধনী অনুষ্ঠান শুরু হয়। পরবর্তী সময়ে ড্রাইভিল-এর বাংলাদেশে তাদের কার্যক্রম ও পরিকল্পনা বক্তব্যের মাধ্যমে তুলে ধরেন প্রতিষ্ঠানের ঊর্ধ্বতন কর্মকর্তারা। পরে এ যাত্রায় শুভেচ্ছা জানিয়ে বক্তব্য রাখেন প্রাধন অতিথি।তবে এ আয়োজনে উপস্থিত থাকতে পারেননি ‘ড্রাইভিল’-এর প্রতিষ্ঠাতা ও প্রধান নির্বাহী পরিচালক মোহাম্মদ ওয়াহিদ উজ্জ্বল। করোনা মহামারীর কারণে তিনি উদ্বোধনী আয়োজনে উপস্থিত থাকতে পারেননি।নাগরিক জীবনে যোগাযোগ ও যাত্রাপথ নিরাপদ, সুন্দর ও নির্ভরযোগ্য করতে ‘ড্রাইভিল’ বদ্ধপরিকর ও আন্তরিক বলে জানিয়েছেন প্রতিষ্ঠানসংশ্লিষ্ট প্রত্যেকেই। প্রতিযোগিতার বাজারে নিজেদের সেবা ও আন্তরিকতা দিয়েই যাত্রীদের নির্ভরযোগ্যতা অর্জনই প্রতিষ্ঠানটির মূল লক্ষ্য। উন্নত বিশ্বের মতো করে বর্তমান ও আধুনিক টেকনোলজি ব্যবহার করা হয়েছে ড্রাইভিল অ্যাপসে।যাতে করে নির্ভয়ে যাতায়াত করতে পারেন চালক ও যাত্রীরা। উপস্থিত সবার বক্তব্যের শেষে মঞ্চে কেক কেটে ‘ড্রাইভিল’-এর ভিডিও কনফারেন্সের মাধ্যমে শুভ উদ্বোধন করেন প্রধান অতিথি ও অনুষ্ঠানে উপস্থিত প্রতিষ্ঠানের ঊর্ধ্বতন কর্মকর্তারা।",22/9/2020,technology
অদ্ভুত হোয়াটসঅ্যাপ মেসেজে ক্র্যাশ হচ্ছে ফোন,"অদ্ভুত একটি মেসেজের পরই ক্র্যাশ হচ্ছে হোয়াটসঅ্যাপ। সম্প্রতি ব্রাজিলসহ বহু দেশের মানুষের সঙ্গেই এমন ঘটনা ঘটছে।



বেশ কিছু হোয়াটসঅ্যাপ ব্যবহারকারী এমন অভিযোগ করেছেন। তাদের মতে, ইনবক্সে অদ্ভুত একটি স্পেশাল ক্যারেক্টারে লেখা মেসেজ পাচ্ছেন তারা, যা হোয়াটসঅ্যাপ ডিকোড করতে পারে না।আর তাই মেসেজ রিসিভ হতেই অ্যাপ ক্র্যাশ হয়ে যাচ্ছে। ওয়াবেটা ইনফো তাদের রিপোর্টে জানিয়েছে, ‘আপনার কোনো পরিচিত কন্টাক্ট থেকে একটি মেসেজ পাঠানো হতে পারে, যেটি অদ্ভুত অক্ষর ব্যবহার করে লেখা।আপনি সেগুলো পুরোপুরি পড়লে দেখতে পাবেন, এ মেসেজটির কোনও অর্থ নেই ফলে হোয়াটসঅ্যাপ এ মেসেজটি ভুয়া মেসেজ ভাবতে পারে। অনেক সময় হোয়াটসঅ্যাপ মেসেজগুলো সম্পূর্ণরূপে রেন্ডার করতে সক্ষম হয় না কারণ এদের স্ট্রাকচার সম্পূর্ণ অদ্ভুত। এ মেসেজগুলোর সংমিশ্রণগুলো এমন একটি পরিস্থিতি তৈরি করে, যার কারণে হোয়াটসঅ্যাপ মেসেজটি প্রসেস করতে পারে না এবং অ্যাপটি সম্পূর্ণরূপে ক্র্যাশ হয়ে যায়।যদি আপনার ফোনে এ ধরনের কোনো মেসেজ এসে থাকে, যেখানে অনেক স্পেশাল ক্যারেক্টর ব্যবহার করা হয়েছে তাহলে চেষ্টা করুন হোয়াটসঅ্যাপ ওয়েবের মাধ্যমে সেই কন্টাক্টটিকে ব্লক করতে। আর সব সময় অপরিচিত নম্বর থেকে আসা মেসেজ এড়িয়ে চলুন।",22/9/2020,technology
দেড় ঘণ্টায় করোনা টেস্ট,"মহামারী করোনা সংক্রমণ নির্ণয়ে নতুন একটি র‌্যাপিড টেস্ট কিট আবিষ্কার করেছে ডিএনএ নাজ নামে একটি কোম্পানি।



তাদের দাবি, কিটটি কোনো বিশেষায়িত মেডিকেল ফ্যাসিলিটি ও বিশেষজ্ঞের উপস্থিতি ছাড়া ব্যবহার করা যাবে এবং এটি ৯০ মিনিটের মধ্যে ফল দিতে সক্ষম।লন্ডনের ইমপেরিয়াল কলেজের বিজ্ঞানীরা দেখিয়েছেন, ছোট্ট একটি কম্পিউটার চিপ কীভাবে ল্যাবরেটরির কাজ করবে। করোনাভাইরাসের বর্তমান পরীক্ষায় সংক্রমণ শনাক্ত করে যে ফল পাওয়া যাচ্ছে, এ পদ্ধতিও ঠিক একই ফল দেবে। পার্থক্য হল- এ যন্ত্র ফল দিতে সময় নেবে মাত্র ৯০ মিনিট। ইংল্যান্ডের ৮টি হাসপাতাল এ যন্ত্র ব্যবহার করে করোনাভাইরাস বহনকারী রোগীদের সফলভাবে এবং দ্রুত শনাক্ত করতে সক্ষম হয়েছে। একটি ডিভাইস ব্যবহার করে দিনে ১৬টি টেস্ট করা সম্ভব।৩৮৬ জনের ওপর চালানো পরীক্ষায় জানা যায়, ৯৪ শতাংশ সময়ে ডিভাইসটি সঠিকভাবে করোনার সংক্রমণ নির্ণয় করতে সক্ষম। গবেষণাটি ল্যানসেট মাইক্রোবসে প্রকাশিত হয়েছে।গবেষকরা এ ডিভাইস ব্যবহার করে প্রাপ্ত ফলাফলের বিষয়ে বেশ আশাবাদী। তাদের দাবি, অন্যান্য র‌্যাপিড টেস্টের ক্ষেত্রে কিছু বিষয়ে ছাড় দিয়ে চিন্তা করতে হয় তবে এ কিটটি সবদিক বিবেচনায় ভালো ফল দিচ্ছে।যুক্তরাজ্য ইতোমধ্যে ৫০০০ ডিভাইস ও ৫৮ লাখ ডিজপোজেবল কার্টিজের জন্য অর্ডার দিয়েছে। তবে বিশেষজ্ঞরা যুক্তরাজ্যের সমন্বিত টেস্ট অ্যান্ড ট্রেস সিস্টেমের মধ্যে এ ডিভাইসের অন্তর্ভুক্তি এখনই দেখছেন না। যদিও তারা মনে করেন, দ্রুত একটি প্রাথমিক ধারণাবিষয়ক টেস্টের জন্য এ ডিভাইস ব্যবহার করা যেতে পারে।",22/9/2020,technology
করোনায় গার্মেন্টস শিল্পের জন্য প্রাইডসিসের সফটওয়্যার,"দেশে করোনা পরিস্থিতিতে ঝুঁকির মধ্যে পড়া গার্মেন্টস শিল্পখাতকে ঘুরে দাঁড়াতে সহযোগিতা করছে দেশি ইআরপি সফটওয়্যার। করোনা পরিস্থিতি যখন অনেক প্রতিষ্ঠান ক্রয়াদেশ বাতিলের মুখে পড়ে লোকসানের ঝুঁকি দেখা যায় তখন সবচেয়ে ভালো সাপোর্ট দিয়েছে দেশি সফটওয়্যার নির্মাতা প্রতিষ্ঠান প্রাইডসিস।



বাংলাদেশের সফটওয়্যার নির্মাতা প্রতিষ্ঠান প্রাইডসিসের তৈরি গার্মেন্টস ইআরপি সফটওয়্যার ‘প্রাইডসিস ইআরপি’ এখন তাই অনেক প্রতিষ্ঠানের নির্ভরতার প্রতীক হয়ে উঠেছে।গার্মেন্টস খাতের পূর্ণ ইআরপি সফটওয়্যার সেবার পাশাপাশি কাটিং ম্যানেজমেন্ট, প্রোডাকশন প্ল্যানিং, কাটিং এজ বিভিন্ন প্রযুক্তি ও সফটওয়্যার সেবা দিতে কাজ করছে প্রতিষ্ঠানটি। এআই, বিগডেটা, মেশিন লার্নিং, অ্যানালিটিকস, ডিজিটাল মার্কেটিংসহ সরকারি ও বেসরকারি পর্যায়ে নতুন সেবাও এনেছে প্রাইডসিস।প্রাইডসিস আইটির উদ্যোক্তা ও ব্যবস্থাপনা পরিচালক মনোয়ার ইকবাল বলেন, ‘প্রতিষ্ঠার শুরু থেকে আমাদের লক্ষ্য ছিল মানসম্মত সফটওয়্যার পণ্য ও সেবা তৈরি করা। বিদেশি সফটওয়্যার থেকে নির্ভরতা কমিয়ে দেশীয় সফটওয়্যারের প্রতি আস্থা অর্জন এবং দেশের বাইরে বাংলাদেশি সফটওয়্যার রপ্তানি করা। কোভিড–১৯ পরিস্থিতিতে প্রাইডসিস তাদের কার্যক্ষমতা দেখিয়েছে।মনোয়ার ইকবাল বলেন, প্রাইডসিস গবেষণা আর উন্নয়নে গুরুত্ব দেয় বেশি। পণ্য নিখুঁত বা টেকসই না হলে প্রতিযোগিতার বাজারে আস্থা অর্জন করে টিকে থাকা সম্ভব নয়। এটাই তাদের মূলমন্ত্র। তাই তারা পণ্য শতভাগ প্রস্তুত করে গ্রাহকসেবা নিশ্চিত করে বাজারে ছাড়ে। কোভিড পরিস্থিতিতে দেশের সফটওয়্যার সক্ষমতা সবাই দেখেছেন। সামনে ই–গভর্নেন্সসহ নতুন প্রযুক্তি ও সফটওয়্যার সেবায় আরও এগিয়ে যেতে চায় তার প্রতিষ্ঠান।",22/9/2020,technology
সাশ্রয়ী মূল্যে ভেন্টিলেটর তৈরি করল ঢাকা কলেজের শিক্ষার্থী,"সাশ্রয়ী মূল্যের ভেন্টিলেটর তৈরি করে তাক লাগিয়ে দিয়েছেন ঢাকা কলেজের শিক্ষার্থী ও ঢাকা কলেজ বিজ্ঞান ক্লাবের সদস্য সানি জুবায়ের।



সম্প্রতি করোনাভাইরাসের প্রাদুর্ভাবে চিকিৎসায় ব্যবহৃত ভেন্টিলেটর নামক যন্ত্রের চাহিদা বেড়েছে৷ করোনা মোকাবেলায় হাসপাতালগুলোতে পর্যাপ্ত সংখ্যক ভেন্টিলেটর প্রয়োজন৷ যেসব রোগীর করোনা সংক্রমণ খুবই মারাত্মক তাদের জীবন রক্ষায় কার্যকরী একটি যন্ত্র ভেন্টিলেটর৷ রোগীর ফুসফুস যদি কাজ না করে তাহলে রোগীর শ্বাস-প্রশ্বাসের কাজটা ভেন্টিলেটর করে দেয়৷ তবে প্রয়োজনের তুলনায় দেশে ভেন্টিলেটরের পরিমাণ খুবই কম৷ স্বাস্থ্য অধিদফতরের তথ্যমতে, বাংলাদেশে বর্তমানে ১ হাজার ২৫০টি (সরকারি হাসপাতালে ৫০০টি এবং বেসরকারি হাসপাতালে ৭৫০টি) ভেন্টিলেটর রয়েছে৷ আর এসব ভেন্টিলেটরের বাজার মূল্যও বেশি৷ বিশেষজ্ঞরা বলছেন, ১৭ কোটি মানুষের দেশে অন্তত পঁচিশ হাজার ভেন্টিলেটর থাকা দরকার।করোনা মহামারী বিশ্বজুড়ে চলতে থাকায় ভেন্টিলেটরের চাহিদা যেমন বেড়েছে, তেমনি এত বিপুল পরিমাণে ভেন্টিলেটর উৎপাদন, বিপণন সম্ভব হয়ে উঠছে না। তাই প্রয়োজনের তুলনায় ভেন্টিলেটর সংকটে রয়েছে দেশের হাসপাতালগুলো৷নিজের তৈরি সাশ্রয়ী মূল্যের এই ভেন্টিলেটর সম্পর্কে শিক্ষার্থী সানি জুবায়ের বলেন, আমরা বাইরের দেশ থেকে যে ভেন্টিলেটর আনি এগুলোর দাম অনেক বেশি৷ ওই ভেন্টিলেটর বিভিন্ন কাজে ব্যবহার করা হয়৷ শুধু যে শ্বাস-প্রশ্বাসের কাজ তেমন না, অনেক ক্যাটাগরি থাকে৷ বর্তমানে করোনা চিকিৎসার জন্য যেটা প্রয়োজন- তা হল ভেন্টিলেটরের সাহায্যে ফুসফুসে অক্সিজেন সাপ্লাই দেয়া এবং কার্বন ডাই অক্সাইড বের করা৷ আর এই কাজটা করা হয় মেকানিক্যালভাবে৷ আমার তৈরি ভেন্টিলেটর এই কাজটা পুরোপুরি করতে সক্ষম৷তিনি বলেন, ভেন্টিলেটরের নলটা যখন শ্বাসযন্ত্রে ঢুকানো হবে তখন নির্দিষ্ট সময়ে বাতাসের প্রেসার, শ্বাস-প্রশ্বাসের রেট সিলেক্ট করে দেয়া যাবে৷ আর রোগীর ক্ষেত্রে এটা ভিন্ন ভিন্ন হতে পারে৷ আমি যদি রেস্পিরেটরি রেট ২৪ করে দেই, তাহলে প্রতি মিনিটে ফুসফুস ২৪ বার খুলবে ও বন্ধ হয়ে অক্সিজেন সাপ্লাই করবে ও কার্বন ডাই অক্সাইড বের করবে৷ ঢাকা কলেজের এই শিক্ষার্থী বলেন, আমি আমার সিস্টেমটাকে এমনভাবে তৈরি করেছি যেটা নির্দিষ্ট সময়ে নির্দিষ্ট পরিমাণ অক্সিজেন সাপ্লাই দিতে সক্ষম৷ তবে এটার কাজ হবে শুধুমাত্র শ্বাসক্রিয়াকে যান্ত্রিকভাবে চালনা করা৷ করোনায় আক্রান্ত রোগীদের শুধুমাত্র শ্বাসক্রিয়া চালানোর কাজে ভেন্টিলেটর ব্যবহার করা হচ্ছে জানিয়ে তিনি আরও বলেন, আমার এই ভেন্টিলেটরটি শুধুমাত্র এই কাজটাই করতে সক্ষম। তাই এটি ব্যবহার করলে সহজলভ্য এবং অনেক করোনা রোগীকে সেইভ করা সম্ভব৷ সানি জুবায়েরের তৈরি ভেন্টিলেটরটির মূল কাজ যেহেতু অক্সিজেন প্রবেশ করানো আর কার্বন ডাই অক্সাইড বের করে নিয়ে আসা। তাই এটাকে সম্পূর্ণভাবে একটা কন্ট্রোলার এবং রাজবেরি পাই নামক একটি সিঙ্গেল বোর্ড কম্পিউটার নিয়ন্ত্রণ করতে সক্ষম৷ বিদ্যুৎ চলে গেলে ভেন্টিলেটরের কার্যক্রম যাতে ব্যাহত না হয় সেজন্য এটিতে আইপিএস ব্যবহার করা যাবে৷ এমন একটি ভেন্টিলেটর মাত্র সাত হাজার টাকার মধ্যে তৈরি করা সম্ভব৷ প্রয়োজনে বিশেষজ্ঞ চিকিৎসকদের সঙ্গে কথা বলে আরও ডেভেলপমেন্ট করা যাবে বলে জানান তিনি৷ সরকারের সহায়তায় বাণিজ্যিকভাবে উৎপাদন করলে খরচ আরও কমানো সম্ভব বলে মনে করেন তিনি৷ ভেন্টিলেটর তৈরির সময় করোনা রোগীদের চিকিৎসায় নিয়োজিত ডাক্তারদের সঙ্গে কথা বলে চাহিদা অনুযায়ী এই ভেন্টিলেটর তৈরি করেছেন বলে জানান সানি জুবায়ের। তিনি বলেন, কীভাবে ভেন্টিলেটরটি কাজ করছে তার একটা ভিডিও আমি ওই চিকিৎসককে পাঠিয়েছি৷ তারা বলেছেন, ঠিক আছে। এভাবেই ভেন্টিলেটর কাজ করে৷ সানি আরও বলেন, আমি চেষ্টা করে যাচ্ছি৷ প্রয়োজনে এটি আরও উন্নত করা হবে। যাতে সহজেই এটি করোনা রোগীদের চিকিৎসায় ব্যবহার করা যায়৷ ঢাকা কলেজের অধ্যক্ষ প্রফেসর নেহাল আহমেদ বলেন, মহামারীর এই দুর্দিনে ঢাকা কলেজ শিক্ষার্থী সানী জুবায়ের সাশ্রয়ী একটি ভেন্টিলেটর বানিয়ে তাক লাগিয়ে দিয়েছে। নিঃসন্দেহে এটা প্রশংসার উদ্যোগ। ঢাকা কলেজ জাতির দুর্দিনে সবসময় যে অগ্রণী ভূমিকা পালন করে তার বড় নজির আবার রাখলে এই শিক্ষার্থী। আমরা এই প্রজেক্টটি সরকারের কাছে তুলে ধরব। কীভাবে দ্রুত এর ব্যবহারিক প্রয়োগ করা যায়। এটা প্রয়োগ করতে পারলে আমাদের ভেন্টিলেটর সঙ্কট যেমন কমে আসবে তেমনিভাবে চিকিৎসা ব্যবস্থায় নতুন একটি সংযোজন হবে।উল্লেখ্য, সানি জুবায়ের 'টিম অ্যাটলাস' এর প্রতিষ্ঠাতা৷ টিম লিডার হয়ে তিনি মেক্সেলারেশন প্রতিযোগিতায় প্রথম স্থান, খুলনা প্রকৌশল ও প্রযুক্তি বিশ্ববিদ্যালয় (কুয়েট) আয়োজিত টেকনিভ্যাল ২০১৮-তে চ্যাম্পিয়ন এবং ন্যাশনাল রোবটিক ফেস্টিভাল ২০১৭-তে চ্যাম্পিয়ন হন৷ ন্যাশনাল রোবট অলিম্পিয়াড ২০১৯-এ স্বর্ণ জয়, ইন্টারন্যাশনাল রোবট অলিম্পিয়াড ২০১৯-এ ব্রোঞ্জ জয় করেন এই শিক্ষার্থী৷ এছাড়া তারই নেতৃত্বে গতবছর ভারতের রাজধানী দিল্লিতে অনুষ্ঠিত ওয়ার্ল্ড রোবটিক্স চ্যাম্পিয়নশিপে ১৩তম অবস্থান করে বাংলাদেশ৷",22/9/2020,technology
এআই বা সফটওয়্যার দিয়ে কি করোনা সনাক্ত সম্ভব?,"জ্বি হ্যাঁ। এআই (আর্টিফিশিয়াল ইন্টেলিজেন্স) বা সফটওয়্যার দিয়ে কি করোনা সনাক্ত সম্ভব। ডিপ-লার্নিং, টেন্সরফ্লো, বড় আকারের ডাটাশীট দিয়ে করোনাভাইরাস সনাক্ত করা সম্ভব। সিটি স্ক্যান অথবা বুকের রেডিওগ্রাফির ইমেজ, এক্স-রে নিয়ে এআই নিজের তথ্য ভাণ্ডার থেকে যাচাই করে সনাক্ত করবে করোনাভাইরাস।



এই প্রযুক্তি নিয়ে কারা কাজ করছে?কানাডা ভিত্তিক প্রতিষ্ঠান ডারউইন এআই নিয় কাজ করছে ফটোটাইপের। তাহলে কানাডা এই প্রযুক্তি দিয়ে করোনা সনাক্ত শুরু করছে না কেন?কারণ আর্টিফিশিয়াল ইন্টেলিজেন্সকে প্রথমে ট্রেইন করতে হবে, হাজার হাজার রোগীর এক্স-রে ইনপুট করতে হবে তাদের প্রোগ্রামে। একজন আক্রান্ত রোগীর প্রাথমিক স্টেজ টু লাস্ট স্টেজ পর্যন্ত শ্বাস যন্ত্রে যেসব ক্ষতি সাধন হয় তার স্টেপ বাই স্টেপ ইমেজ লাগবে, যাতে পরবর্তীতে যেকোন স্টেজের ইমেজ দেখে এআই বুঝতে পারে করোনা আক্রান্ত কিনা। এখানে সমস্যা কোথায়?সমস্যার মধ্যে একটি হলো অনেক মানুষেরই শ্বাসযন্ত্রে নানা ধরনের রোগ থাকতে পারে। তাই সন্দেহভাজন রোগী আগে ঠিক করে তার রোগের ইতিহাস জেনে এক্স-রে করলে সঠিক ফলাফল পাওয়া যাবে।

যেহেতু করোনাভাইরাস এখন পর্যন্ত নানা-রূপ পাল্টেছে তাই ক্রিটিক্যাল ইনফেকশনসগুলোর ইমেজ দিয়ে এই প্রোগ্রামকে আরো বেশি স্বয়ংক্রিয় করতে হবে।

আবার অনেক রোগীর মধ্যে কোন প্রকার শারীরিক লক্ষণ ছাড়াও করোনায় আক্রান্ত হবার খবর শোনা গেছে। তাই এক্স-রে ইমেজে বোঝা কঠিন হয়ে যাবে রোগী করোনা পজিটিভ কিনা। এআই-এর সুবিধা কি তাহলে?সবচেয়ে বড় সমস্যা হলো বর্তমানে কেমিক্যাল, কীট, স্বাস্থ্যকর্মীর পেষাক সংকট। তাই এআই ব্যবহারে স্বল্প সময়ে অধিক মানুষকে পরীক্ষা করা সম্ভব হবে। এই প্রযুক্তি/সোর্স কি শুধু কানাডা পাবে?না। কানাডার ওই স্টার্টআপ কোম্পানি এই প্রযুক্তির সোর্স কোড (কোভিড-নেট সিস্টেম) উন্মুক্ত করছে এবং এ পর্যন্ত সারাবিশ্বের ডাটা সাইন্টিস্ট, মেডিকেল প্রফেশনালরা মিলে প্রায় ১৭ হাজার এক্স-রে ইমেজের ডাটা শীট তৈরি করেছে। সেখানে প্রায় ১৪ হাজার রোগী থেকে বুকের স্ক্যান করা ইমেজ সংগ্রহ করা হয়েছে। আমেরিকা কি বলছে বা করছে এআই দিয়ে?আমেরিকার সেন্ট্রাল ফর ডিজিস (সিডিসি) বলছে, এক্স-রে দিয়ে রোগীর ইমেজ নেওয়া খুব ঝুঁকির কাজ। এতে করে ভাইরাস ইমেজিং যন্ত্রাংশের মাধ্যমে ছড়িয়ে যেতে পারে। তবে কীট স্বল্পতার কারণে হয়তো ব্যবহার করতে পারেন তারাও। তবে কি এই প্রযুক্তি দিয়েই করোনা মোকাবেলা বা সনাক্ত হবে?না। এটি একটি সাপোর্টিং টুলস। পুরোপুরি সঠিক পদ্ধতি নয়। নানান সীমাবদ্ধতার ক্ষেত্রে এই প্রযুক্তি সাপোর্টিং টুলস হিসেবে কাজে লাগবে। লেখক: আনোয়ার হোসেন রানা, কম্পিউটার প্রকৌশলী",22/9/2020,technology
সোনারগাঁও ইউনিভার্সিটির উদ্ভাবন: ‘রোবট সেবক’ সহায়তা দেবে করোনা আক্রান্তদের,"হাসপাতালে চিকিৎসাধীন করোনাভাইরাসে আক্রান্ত রোগীর সেবা করবে রোবট। রোগীর সমস্যা শুনে তা ডাক্তারের কাছে পাঠানো, সময়মতো ওষুধ খাওয়ানো, বাথরুমে নেয়াসহ প্রয়োজনীয় কাজ করবে এই রোবট।



হাসপাতালে স্বাস্থ্যসেবায় চিকিৎসা-সহকারী হিসেবে ব্যবহারের জন্য এই রোবট তৈরি করেছে বেসরকারি সোনারগাঁও ইউনিভার্সিটির একটি গবেষক দল। রোবটটির নাম দেয়া হয়েছে ‘সেবক’। সরকার চাইলে এটি উৎপাদন করে হাসপাতালে সরবরাহ করা সম্ভব বলে জানিয়েছেন রোবটটির নির্মাতারা।সংশ্লিষ্টরা বলছেন, ইতালিসহ বিভিন্ন দেশে করোনা রোগীদের সেবা দিতে গিয়ে চিকিৎসক ও নার্সরা আক্রান্ত হয়েছেন। এ কারণে বাংলাদেশসহ বিভিন্ন দেশে ডাক্তারদের মধ্যে আতঙ্ক কাজ করছে। ঝুঁকি বিবেচনায় অনেকেই সেবা দিতে গিয়ে শঙ্কায় থাকেন।তবে সেবক নামের এই রোবটের মাধ্যমে চিকিৎসক তার রুমে বসেই সেবা দিতে পারবেন রোগীকে। এমনকি তিনি যদি হাসপাতালের বাইরে থাকেন তাহলে তার পক্ষে রোগীর জন্য প্রয়োজনীয় পরামর্শ দেয়া সম্ভব হবে। এতে কমবে ডাক্তার ও নার্সের শঙ্কা ও আক্রান্ত হওয়ার ঝুঁকি।এ রোবট তৈরি টিমের সদস্য, প্রভাষক মাহবুবুল হাসান যুগান্তরকে বলেন, রোবটটি স্বয়ংক্রিয়ভাবে একটি হাসপাতালের সব পেশেন্টের মেডিকেল অ্যাসিস্ট্যান্ট বা চিকিৎসা সহকারী হিসেবে কাজ করতে সক্ষম। আমাদের এ রোবটটি একটা ওয়ার্ডে ১০০ রোগীর চিকিৎসাসেবা দিতে পারবে।চাহিদা অনুযায়ী সেবার ধরনের ওপর বিভিন্ন রকমের ফিচার এতে যুক্ত করা সম্ভব। জানা গেছে, ইউনিভার্সিটি মেকানিক্যাল ইঞ্জিনিয়ারিং এবং ইলেকট্রিক্যাল অ্যান্ড ইলেকট্রনিক্স ইঞ্জিনিয়ারিং (ইইই) বিভাগের ৬ শিক্ষক-শিক্ষার্থীর একটি রিসার্চ টিম এই সেবক নামের রোবটটি তৈরি করেছে। তারা বিশ্ববিদ্যালয়টির গবেষণা ইন্সটিটিউটের সদস্য। ইন্সটিটিউটে প্রায় ৫০ জন সদস্য আছেন। শিল্পপ্রতিষ্ঠান, রেস্টুরেন্টসহ বিভিন্ন ক্ষেত্রে মানুষের বিকল্প হিসেবে সেবার কাজে ব্যবহারের জন্য রোবটটি তৈরি করা হয়েছে।ইউনিভার্সিটির রিসার্চ টিমের দলনেতা ও শিক্ষক মাইনুল হাসান জানান, এ রোবট ব্যবহার করে একটি কন্ট্রোল স্টেশনে বসে রোগীর সংস্পর্শে না গিয়ে প্রত্যেককে সেবা দেয়া সম্ভব হবে। এতে ডাক্তার ও নার্স সুরক্ষিত থাকতে পারবেন।গবেষকরা জানিয়েছেন, একটি হাসপাতালে কোনো ওয়ার্ডে একজন রোগী যখন ভর্তি হয়, তখন প্রথমে ডাক্তারকে দেখাতে হয়। ডাক্তার তাকে একটা প্রেসক্রিপশন দেন। প্রেসক্রিপশনটি স্বয়ংক্রিয়ভাবে একটি অনলাইন সফটওয়্যারে ইন্সটল হবে। অনলাইনে সফটওয়্যারে রোগীর তথ্য ও প্রেসক্রিপশন ইন্সটল হওয়ার সঙ্গে সঙ্গে সেই রোগীর জন্য একটি মেডিকেল বক্স তৈরি হবে। এভাবে একটা ওয়ার্ডে ১০০ জন রোগী থাকলে ১০০টি বক্স তৈরি হবে। এই রোবটটি বক্স অনুযায়ী রোগীর সেবার রুটিন অনুসরণ করবে। যে সময় যে ওষুধ খাওয়ানো দরকার স্বয়ংক্রিয়ভাবে সেই ওষুধ নিয়ে সেবক নির্দিষ্ট রোগীর সামনে হাজির হবে।সেবকের নির্মাতারা আরও বলেন, ওষুধ খাওয়ার সময় হলে নির্দিষ্ট রোগীর যে বক্স, সেটি ওপেন হবে এবং সেবক ওষুধ নিয়ে রোগীর সামনে যাবে। কোনো রোগী যদি ওষুধ খেতে অক্ষম হয় তাহলে এই মেডিকেল অ্যাসিস্ট্যান্ট রোবটটি স্বয়ংক্রিয় রোবটিক্স হ্যান্ডের মাধ্যমে ব্যক্তিকে ওষুধ খাওয়ানোর ব্যবস্থা করবে। সঙ্গে পানি খাওয়ানোর ব্যবস্থা করবে। যদি কোনো রোগী ট্যাবলেট জাতীয় মেডিসিন নিতে অক্ষম হয়, তাহলে এই মেডিকেল অ্যাসিস্ট্যান্ট রোবটটি সেই ট্যাবলেটটিকে পাউডার বানিয়ে পানির সঙ্গে মিশিয়ে খাওয়াতে সক্ষম।তিনি আরও বলেন, এই রোবট তৈরিতে বিভিন্ন রকমের খরচ আছে। হাসপাতালে একটি ওয়ার্ডের সব ধরনের সেবা নিশ্চিত করতে চাইলে নানা ধরনের ফিচার যুক্ত করতে হবে। এতে একটি রোবট তৈরিতে খরচ হবে প্রায় ৫০ হাজার টাকা। এ ধরনের একটি রোবট বানাতে ৫ থেকে ৬ দিন লাগবে।সোনারগাঁও ইউনিভার্সিটি বোর্ড অব ট্রাস্টিজের সদস্য প্রকৌশলী আবদুল আজিজ যুগান্তরকে বলেন, আমাদের প্রতিষ্ঠানে এই রিসার্চ টিমে ৫০ জন সদস্য আছেন। সরকার চাইলে ও কাঁচামাল সহায়তা পেলে আমরা দেড় থেকে ২০০ রোবট তৈরি করে দিতে পারব ইনশাআল্লাহ।",22/9/2020,technology
ঘরে বসেই পরীক্ষা করুন আপনি করোনা ঝুঁকিতে কি না,"ঘরে বসে অনলাইনের মাধ্যমে করোনাভাইরাসের ঝুঁকি পরীক্ষার জন্য একটি ওয়েবসাইট তৈরি করেছে সরকারের তথ্য ও যোগাযোগ প্রযুক্তি বিভাগ। এ ওয়েবসাইটের মাধ্যমে কিছু প্রশ্নের জবাব দিয়ে জানতে পারবেন আপনি করোনাভাইরাসে আক্রান্ত হওয়ার মতো ঝুঁকিতে আছেন কি না। যদি ঝুঁকিতে থাকেন তাহলে পরামর্শও পাওয়া যাবে।



সোমবার দুপুরে এক অনলাইন সংবাদ সম্মেলনে তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক এমপি এ সব তথ্য জানান।প্রতিমন্ত্রী বলেন, ‘ঘরে বসেই করোনাভাইরাসের ঝুঁকি পরীক্ষা করুন। রোগতত্ত্ব, রোগনিয়ন্ত্রণ ও গবেষণা প্রতিষ্ঠানে (আইইডিসিআর) প্রতিদিন লাখ লাখ কল আসছে। অনেকে খুব সাধারণ বিষয়েও প্রশ্ন করছেন। এতে কাঙ্ক্ষিত সেবা দিতে নানান সংকট তৈরি হচ্ছে। একসঙ্গে লাখ লাখ মানুষকে সেবা দিতে কৃত্রিম বুদ্ধিমত্তা বা আর্টিফিশিয়াল ইনটেলিজেন্সের (এআই) ব্যবহার করে একটি ওয়েবসাইট তৈরি করা হয়েছে। এই ওয়েবসাইটে গিয়ে কিছু প্রশ্নের উত্তর দিলেই জানা যাবে করোনাভাইরাসে আক্রান্ত কি না’।পরীক্ষামূলকভাবে চালু হওয়া এই সফটওয়্যারের সাহায্যে জানা যাবে আপনি কোভিড-১৯ বা করোনাভাইরাস দ্বারা আক্রান্তের ঝুঁকিতে রয়েছেন কিনা। তা নিজেই মূল্যায়ন করতে পারবেন। জানতে পারবেন আপনার ঝুঁকির মাত্রা ও করণীয় সম্পর্কেও।ব্যবহারকারীদের স্বপ্রণোদিত তথ্য প্রদান, ভবিষ্যৎ করোনাভাইরাস সংক্রান্ত তথ্য-উপাত্ত বিশ্লেষণ, বিগ ডাটা ও কৃত্রিম বুদ্ধিমত্তাবিষয়ক প্রযুক্তিতে ব্যবহার করা হবে।এই সফটওয়্যার থেকে প্রাপ্ত ফলাফলকে অভিজ্ঞ ডাক্তার কর্তৃক স্বাস্থ্য পরামর্শ হিসেবে বিবেচনা করা যাবে না।সফটওয়্যারে আপনার শেয়ার করা তথ্যের গোপনীয়তা বজায় রাখা হবে। এই সফটওয়্যারটি তথ্য ও যোগাযোগ প্রযুক্তি বিভাগের উদ্যোগে স্বাস্থ্য ও পরিবার কল্যাণ মন্ত্রণালয়াধীন স্বাস্থ্য অধিদফতরের বিশেষজ্ঞদের সহায়তায় তৈরি করা হয়েছে। ",22/9/2020,technology
শুক্র গ্রহে প্রাণের স্পন্দন!,"শুক্র গ্রহের মেঘে জীবন্ত প্রাণী ভেসে বেড়ানোর চরম সম্ভাবনা দেখতে পেয়েছেন বিজ্ঞানীরা। সোমবার বিজ্ঞানীরা জানিয়েছেন, শুক্র গ্রহকে ঘিরে রাখা মেঘে ফসফিন গ্যাসের উপস্থিতি শনাক্তের পর এই সম্ভাবনার কথা জানিয়েছেন বিজ্ঞানীরা। খবর বিবিসির।



যুক্তরাজ্যের কার্ডিফ বিশ্ববিদ্যালয়ের অধ্যাপক জেন গ্রিভস ও তার সহকর্মীরা জীবনের জন্য প্রয়োজনীয় এই গ্যাসটি শনাক্ত করলেও সেটি কীভাবে সেখানে পৌঁছেছে তা ব্যাখ্যা করতে পারেননি। ন্যাচার অ্যাস্ট্রোনমি জার্নালে প্রকাশিত এক নিবন্ধে তারা দেখাতে চেয়েছেন, গ্যাসটি হয়তো প্রাকৃতিকভাবে সেখানে তৈরি হয়েছে। কারণ, এই গ্যাস পৃথিবীতে উৎপন্ন হয় ব্যাকটেরিয়া থেকে। অক্সিজেন রয়েছে—এমন পরিবেশে থাকা ব্যাকটেরিয়া এই গ্যাস নিঃসরণ করে। শুক্র গ্রহে ফসফিনের অস্তিত্বের পেছনে এমন কোনো কারণ থাকলে, সেখানে প্রাণের উৎপত্তি বিকাশের পরিবেশ রয়েছে বলে আশাবাদী তারা।ওই বিজ্ঞানীরা জানান, শুক্র গ্রহ এবং সেখানকার পরিবেশ সম্পর্কে যা কিছু এখন পর্যন্ত জানা গেছে তাতে সেখানে ফসফিন গ্যাস থাকার কোনো জৈবিক কারণ ব্যাখ্যা করা যাচ্ছে না। আর যে পরিমাণ গ্যাসের উপস্থিতি সেখানে শনাক্ত হয়েছে তাতে জীবন্ত কোনো উৎস থাকার কথা বিবেচনায় রাখতে হচ্ছে।
",22/9/2020,technology
জিয়াউর রহমান ফাউন্ডেশনের ভার্চুয়াল বিজ্ঞান মেলা,"শিশু-কিশোর ও তরুণদের বিজ্ঞানচর্চায় উদ্ধুদ্ধ করতে ভার্চুয়াল বিজ্ঞান মেলার আয়োজন করেছে জিয়াউর রহমান ফাউন্ডেশন। সেপ্টেম্বর মাস জুড়েই এই মেলা চলবে। প্রজেক্ট জমা দেয়ার শেষ তারিখ আগামী ৩০ সেপ্টেম্বর। এজন্য বয়সভিত্তিক তিনটি গ্রুপ করা হয়েছে এবং বিজয়ীদের সনদসহ আকর্ষণীয় পুরস্কার দেয়া হবে।



বুধবার ফাউন্ডেশনের পক্ষ থেকে এক প্রেস বিজ্ঞপ্তিতে এ তথ্য জানানো হয়েছে। এতে বলা হয়, মেলায় অংশ নেয়ার নিয়মাবলীর মধ্যে রয়েছে- ‘ক’ (৯-১২ বছর) গ্রুপের জন্য প্রজেক্টের চিত্রসহ লিখিত ব্যাখ্যা অথবা মডেল ও লিখিত ব্যাখ্যা, ‘খ’ (১৩-১৭ বছর) গ্রুপের জন্য প্রজেক্টের চিত্রসহ লিখিত ব্যাখ্যা অথবা মডেল ও লিখিত ব্যাখ্যা এবং চিত্রসহ ভিডিও প্রেজেন্টেশন (সর্বোচ্চ ১৫ মিনিট) এবং ‘গ’ (১৮ বছর ও তদুর্ধ্ব) গ্রুপের জন্য প্রজেক্টের চিত্রসহ লিখিত ব্যাখ্যা অথবা মডেল ও লিখিত ব্যাখ্যা এবং চিত্রসহ ভিডিও প্রেজেন্টেশন (সর্বোচ্চ ১৫ মিনিট) অথবা পাওয়ার পয়েন্টে প্রেজেন্টেশন (সর্বোচ্চ ১৫ মিনিট) অথবা ডকুমেন্টারি (সর্বোচ্চ ১৫ মিনিট)। বিস্তারিত জানতে https://www.facebook.com/yrf.org/এই লিঙ্কে প্রবেশ করতে ফাউন্ডেশনের পক্ষ থেকে অনুরোধ করা হয়েছে।",22/9/2020,technology
বাংলাদেশি অণুজীব বিজ্ঞানীদের আন্তর্জাতিক সংগঠনের যাত্রা শুরু,"বিশ্বের এই করোনা-ক্রান্তিলগ্নে অন্যতম অগ্রণী ভূমিকা পালন করছে অণুজীব বিজ্ঞানীরা। বাংলাদেশ এবং বিশ্বের বিভিন্ন দেশে উচ্চশিক্ষা গ্রহণকারী বাংলাদেশি বংশোদ্ভূত অণুজীব বিজ্ঞানীরা শুধু জিনোম সিকোয়েন্সে দক্ষতা দেখিয়েই থেমে নেই। ভাইরাস সনাক্তকারী বিভিন্ন রি-এজেন্ট, এন্টি-ভাইরাল ওষুধ, ভ্যাকসিন আবিষ্কারে এই অণুজীব বিজ্ঞানীরা কাজ করে যাচ্ছে।



বিশ্বের বিভিন্ন প্রান্তে বসবাসকারী বাংলাদেশি বংশোদ্ভূত অণুজীব বিজ্ঞানীদের একত্রিত করা এবং তাদের দক্ষতাকে আরও বেশি শক্তিশালী করার লক্ষ্যে আন্তর্জাতিক পর্যায়ে একটি সম্পূর্ণ নতুন সংগঠন সূচনা করেছে উত্তর আমেরিকার একদল অভিজ্ঞ অণুজীববিজ্ঞানী। সংগঠনটির নামকরণ করা হয়েছে ""আন্তর্জাতিক সোসাইটি অব বাংলাদেশ এফিলিয়েটেড মাইক্রোবায়োলজিস্ট"" (International Society of Bangladesh-Affiliated Microbiologists), সংক্ষেপে 'আইএসবিএম'। এটি একটি স্বেচ্ছাসেবী, অলাভজনক এবং অরাজনৈতিক সংগঠন। সংগঠনের সদস্যরা বিভিন্ন গুরুত্বপূর্ণ পদে উত্তর আমেরিকার বিভিন্ন বিশ্ববিদ্যালয়, সরকারি এবং বেসরকারি সংস্থায় কর্মরত। অণুজীববিজ্ঞান বিষয়ক ট্রেনিং, মেন্টরিং, পেশাগত তথ্য বিনিময় এবং সর্বোপরি বিশ্বের এই ক্রান্তিলগ্নে অণুজীববিজ্ঞানের ভূমিকাকে আরও শক্তিশালী করাই এই সংগঠনের মূল উদ্দেশ্য। পাশাপাশি এই সংগঠনের মাধ্যমে বাংলাদেশি বংশোদ্ভূত অণুজীব বিজ্ঞানীদের মধ্যে এক নিগূঢ় বন্ধন স্থাপনের দ্বার উন্মোচন হবে বলে সংগঠনের সদস্যরা দৃঢ়ভাবে আশাবাদ ব্যক্ত করেন। উল্লেখ্য, বিশ্বব্যাপী তিন হাজারেরও বেশি বাংলাদেশি বংশোদ্ভূত অণুজীব বিজ্ঞানী এই সংগঠনের সঙ্গে জড়িত, যারা করোনা মোকাবেলায় বাংলাদেশের বিভিন্ন গণমাধ্যমে তাদের মতামত প্রকাশ অব্যাহত রেখেছেন। 

যুক্তরাষ্ট্রের ম্যারিল্যান্ড বিশ্ববিদ্যালয়ের অধ্যাপক আনোয়ার হককে আহ্বায়ক এবং জোন্স হপকিন্স বিশ্ববিদ্যালয়ের জীবপ্রযুক্তি বিষয়ের শিক্ষক এবং পরিবেশ নিয়ন্ত্রক সংস্থায় অণুজীব বিজ্ঞানী হিসেবে কর্মরত ড. মিজানুর রহমানকে সদস্য সচিব করে এগারো সদস্যের একটি আহ্বায়ক কমিটি এবং পাঁচ সদস্য বিশিষ্ট একটি উপদেষ্টা পরিষদ গঠন করা হয়েছে।সংগঠনের সদস্যরা উত্তর আমেরিকার বিভিন্ন বিশ্ববিদ্যালয়, সরকারি এবং বেসরকারি সংস্থার গুরুত্বপূর্ণ পদে কর্মরত রয়েছেন। কমিটির অন্য সদস্যরা হলেন- ড. ফখরুল মনোয়ার হোসেন (ইন্সট্রাক্টর, ডিপার্টমেন্ট অফ জেনেটিক্স, লুইসিয়ানা স্টেট ইউনিভার্সিটি, আমেরিকা), ড. হাবিব বখত (অ্যাসিস্ট্যান্ট প্রফেসর ও ডিরেক্টর, হিলবার্ট কলেজ, আমেরিকা), ড. ফেরদৌস হাসান (মেডিকেল সাইন্স লিয়াজোঁ, সানোফি পাস্তুর, আমেরিকা), ড. নুর এ হাসান (সিইও, এজবায়ম ইনক; অ্যাডজাঙ্কট অ্যাসোসিয়েট প্রফেসর, ইউনিভার্সিটি অফ মেরিল্যান্ড, আমেরিকা), ফাহমিনা জাহান (কোয়ালিটি এস্যুরেন্স ম্যানেজার, ডাল্টন ফার্মাসিউটিক্যালস, টরন্টো, কানাডা), ড. হোসেন আজম (অ্যাসিস্ট্যান্ট প্রফেসর অফ এনভায়রনমেন্টাল ইঞ্জিনিয়ারিং, ইউনিভার্সিটি অফ ডিস্ট্রিক্ট কলম্বিয়া, আমেরিকা), মো. বেলাল হোসনে (প্রধান মাইক্রোবায়োলজিস্ট, ইনোভেট ফাইটোসিউটিক্যালস, ব্রিটিশ কলম্বিয়া, কানাডা), ড. নিয়াজ রহিম (মলিকুলার সাইটিস্ট, গভর্নমেন্ট অফ মানিটোবা, কানাডা), এবং সৈয়দা অন্তরা শবনম। উপদেষ্টা পরিষদের সদস্যরা হল- ড. জাফরুল হাসান (ব্রাঞ্চ চিফ, এনভায়রনমেন্টাল প্রটেকশন এজেন্সি), ড. আফজাল চৌধুরী (সাইন্টিফিক এডভাইজড, পার্কিন্স ইন্ডাস্ট্রি কোই, এলএলপি), ড. শেখ সেলিম (ডিরেক্টর, পিএইচএল এসোসিয়েটস ইনক), অধ্যাপক সেলিনা পারভিন (প্রফেসর, ইউনিভার্সিটি অফ মেরিল্যান্ড) এবং অধ্যাপক মো. মোতালেব (প্রফেসর, ইস্ট ক্যারোলিনা ইউনিভার্সিটি)।",22/9/2020,technology
"১০ বছরে সূর্য কতটা বদলেছে, দেখুন নাসার বিস্ময়কর ভিডিও","গত এক দশকে পৃথিবীর জীবনযাত্রায় অনেক পরিবর্তন হয়েছে। বদলেছে জলবায়ু ও প্রাণীকুলের জীবনযাপন। তেমনই থেমে থাকেনি মহাবিশ্বও।



এই সময়ে সৌরজগতের প্রধান অভিভাবক ‘সূর্যের’ কতটা পরিবর্তন হয়েছে, তার একটি ক্ষণিক মুহূর্ত তুলে ধরেছে মার্কিন মহাকাশ গবেষণা সংস্থা নাসা।গত ১০ বছর ধরে নাসার সোলার ডাইনামিকস অবজার্ভেটরি সূর্যের ৪২.৫০ কোটি উচ্চ রেজুলেশনের ছবি সংগ্রহ করেছে। সেসব ছবির সময়কে ত্বরাণ্বিত করে (টাইম ল্যাপ্স) মাত্র এক ঘণ্টায় সূর্যের এক দশকের ভিডিওচিত্র তুলে ধরা হয়েছে। ‘আ ডিকেড অব সান’ শিরোনামে ভিডিওটি আপলোডের কয়েক মুহূর্তেই ৬ লাখ ভিউ হয়েছে। নাসার এই গবেষণা নয়া দিগন্ত খুলে দেবে বলে মনে করেছেন গবেষকরা। সূর্যের পুঙ্খানুপুঙ্খ আচরণ গবেষণায় নতুন মাত্রা যোগ দেবে এই টাইম ল্যাপ্স ভিডিও ও সাড়ে ৪২ কোটি ছবি। ফলে আরও সহজ হলো সূর্যের চৌম্বক ক্ষেত্র, সুমেরু ও কুমেরুর এবং সৌরজগতের ওপর প্রভাব নিয়ে গবেষণা।এছাড়া নাসার এই ভিডিও দেখে বিজ্ঞানীরা ধারণা করতে পারবেন, ১১ বছরের সৌরচক্রে কীভাবে ওঠানামা ঘটে সূর্যের। পাশাপাশি নিকটবর্তী নক্ষত্রগুলো কীভাবে সৌরজগতকে প্রভাবিত করে। বিজ্ঞানীদের মতে, সূর্যের চৌম্বকক্ষেত্র একটা চক্র পরিভ্রমণ করে। তাকেই সৌরচক্র বলে।প্রতি ১১ বছর অন্তর সূর্যের চৌম্বকক্ষেত্র স্থান পরিবর্তন করে। আর এর উত্তর ও দক্ষিণ মেরু জায়গা বদল করে। সেই চক্রে দেখা গেছে, ৬১ মিনিটের মধ্যে একটা দশকের কাজ সেরে ফেলেছে সূর্য। সূত্র: জিনিউজ, এনডিটিভি।",22/9/2020,technology
এবার করোনার জিন রহস্য নির্ণয় করল এনআইবি,"করোনাভাইরাসের সম্পূর্ণ জীবন রহস্য নির্ণয় করেছে ন্যাশনাল ইনস্টিটিউট অব বায়োটেকনোলজি (এনআইবি)।



বৈজ্ঞানিক ভাষায় যাকে জিনোম সিকোয়েন্স নির্ণয় বলা হয়।স্যাঙ্গার পদ্ধতিতে করোনার জিনোম সিকোয়েন্স নির্ণয় করা হয়েছে বলে জানিয়েছেন এনআইবির মহাপরিচালক ড. মো. সলিমুল্লাহ।দেশের তৃতীয় প্রতিষ্ঠান হিসেবে এই জিনোম সিকোয়েন্স নির্ণয় করল প্রতিষ্ঠানটি।মঙ্গলবার রাতে বিজ্ঞান ও প্রযুক্তি মন্ত্রণালয় থেকে পাঠানো এক প্রেস বিজ্ঞপ্তিতে করোনার জীবন রহস্য নির্ণইয়ে এনআইবির সাফল্যের বিষয়টি নিশ্চিত করা হয়েছে। মঙ্গলবার ন্যাশনাল ইনস্টিটিউট অব বায়োটেকনোলজির মহাপরিচালক ড. মো. সলিমুল্লাহ এক প্রেস ব্রিফিংয়ে বলেন, এনআইবির উন্মোচিত জিনোম সিকোয়েন্স গোল্ডেন স্ট্যান্ডার্ড ম্যাথড স্যাঙ্গার ডাইডিওক্সি পদ্ধতিতে করা হয়েছে। এ পদ্ধতিতে নির্ণীত জিনোম সিকোয়েন্স প্রায় শতভাগ নির্ভুল।১টি নমুনার জিনোম সিকোয়েন্স সম্পন্ন করা হয়েছে এবং আরও ৭টি নমুনার জিনোম সিকোয়েন্স নির্ণয়ের কাজ প্রক্রিয়াধীন রয়েছে বলে জানান তিনি।ড. মো. সলিমুল্লাহ তথ্য দেন, এনআইবির সিকোয়েন্স করা জিনোম যুক্তরাষ্ট্র, স্পেন ও ইতালির সঙ্গে সামঞ্জস্যপূর্ণ। এ সিকোয়েন্সে কিছু পরিবর্তন পরিলক্ষিত হয়েছে এবং অধিকতর এনালাইসিসের মাধ্যমে বিষয়টি নিশ্চিত হওয়া সম্ভব হবে।কম খরচে করোনার নমুনা পরীক্ষার জন্য পিসিআর নির্ভর কিট উদ্ভাবনে এনআইবির গবেষকদল কাজ করছেন বলে জানান ড. মো. সলিমুল্লাহ।তিনি বলে, এ পর্যায়ে পরীক্ষাকৃত ৭টি নমুনায় আমাদের উদ্ভাবিত কিটের শতভাগ সাফল্য পাওয়া গেছে।উল্লেখ্য, এর আগে ১২ মে চাইল্ড হেলথ রিসার্চ ফাউন্ডেশন (সিএইচআরএফ) দেশে প্রথমবারের মতো করোনার জিনোম সিকোয়েন্স নির্ণয় করে। এরপর ১৭ মে আর্ন্তজাতিক জিন ডাটা ব্যাংক- জিআইএসএআইডি করোনার পাঁচটি জিনোম সিকোয়েন্স জমা দেয় বাংলাদেশের ডিএনএ সল্যুশন।করোনা মহামারীর কার্যকর মোকাবেলার অংশ হিসেবে দেশে ভাইরাসের জিনোম সিকোয়েন্স নির্ণয় অত্যন্ত জরুরি বলে জানিয়েছেন বিজ্ঞানীরা। ",22/9/2020,technology
পৃথিবীর মতো নতুন গ্রহের সন্ধান,"বিশাল বিশ্বব্রহ্মাণ্ডে পৃথিবীর মতো গ্রহ সন্ধানের তোড়জোড় বিজ্ঞানীদের নতুন কিছু নয়। এবার সেই সন্ধানে বড়সড় সাফল্য এসেছে। পৃথিবীর মতোই নতুন গ্রহের সন্ধান পেয়েছেন বিজ্ঞানীরা। এর নক্ষত্র আমাদের সূর্যের থেকে ছোট। গ্রহটি সম্ভবত ৬১৭ দিনে তার সূর্যকে প্রদক্ষিণ করে। খবর ইন্ডিপেনডেন্ট ইউকে, জি নিউজের।



অবিকল পৃথিবীর মতো গ্রহটির সন্ধান পেয়েছেন নিউজিল্যান্ডের মহাকাশ বিজ্ঞানীরা। তারা জানান, আবহাওয়া থেকে শুরু করে গ্রহটির সব কিছু পৃথিবীরই মতো। গ্রহটি নিয়ে গবেষণা চালিয়ে তারা দেখেছেন, এতে ৬১৭ দিনে বছর হয়। এর নাম দেয়া হয়েছে- ওজিএলই-২০১৮-বিএলজি-০৬৭৭।চিলি থেকে টেলিস্কোপে প্রথমে গ্রহটি আবিষ্কার করেন বিজ্ঞানীরা। এরপর তিনটি আইডেন্টিক্যাল টেলিস্কোপ দিয়ে তারা চিলি, অস্ট্রেলিয়া ও দক্ষিণ আফ্রিকা থেকে দেখেন। এরপর বিস্তর গবেষণা শুরু হয়। তারা বলেন, পৃথিবী ও নেপচুনের মধ্যবর্তী কোনো একটি জায়গায় গ্রহটি অবস্থান করছে। এর নক্ষত্র আমাদের সূর্যের থেকে ছোট।গ্রহটি সম্ভবত ৬১৭ দিনে তার সূর্যকে প্রদক্ষিণ করে। গবেষক দলের প্রধান হেরেরা মার্টিন বলেন, আমরা পৃথিবীর বিভিন্ন প্রান্তে টেলিস্কোপ দিয়ে গ্রহটি দেখছি। নজরে রাখছি গ্রহটির দিনরাত কীভাবে হচ্ছে। গ্রহটির সিস্টেমের বৈশিষ্ট্যগুলো জানতে আমরা কাজ করছি।",22/9/2020,technology
ছয় লাখ ফ্রিল্যান্সার পাবেন ভার্চুয়াল পরিচয়পত্র,"তারুণ্যের শক্তি বাংলাদেশের সমৃদ্ধি এবং শ্রমনির্ভর অর্থনীতি থেকে মেধা ও প্রযুক্তিনির্ভর অর্থনীতির দিকে দেশকে এগিয়ে নিতেন তরুণ ফ্রিল্যান্সাররা আমাদের মূল কারিগর বলে উল্লেখ করেছেন তথ্য যোগাযোগ প্রযুক্তি প্রতিমন্ত্রী জুনাইদ আহমেদ পলক।



তিনি বলেন, ফ্রিল্যান্সারদের আপস্কেলিংয়ে সর্বাত্মক প্রয়াস চালিয়েছে সরকার।২০ সেপ্টেম্বর রোববার বাংলাদশের ফ্রিল্যান্সিং ক্যারিয়ার নিয়ে আপওয়ার্কের উদ্যোগে আয়োজিত অনুষ্ঠানে ডিজিটাল প্লাটফর্মে যুক্ত হয়ে প্রধান অতিথির বক্তব্যে এসব কথা বলেন প্রতিমন্ত্রী।প্রশিক্ষণের পর ফ্রিল্যান্সারদের মেন্টরিংয়ের বিষয়ে তথ্যপ্রযুক্তি বিভাগ বিভিন্ন কার্যকরী পদক্ষেপ গ্রহণ করেছে উল্লেখ করে পলক বলেন, প্রায় সাড়ে ছয় লাখ ফ্রিল্যান্সারকে অল্প কয়েকদিনের মধ্যে ভার্চুয়াল কার্ড দেয়া হবে।এ কার্ডের মাধ্যমে আত্মপরিচয়ের পাশাপাশি ফ্রিল্যান্সাররা ব্যাংকের ঋণ সহায়তা এবং হাইটেক পার্কে অগ্রাধিকার পাবেন বলেও জানান তিনি। এ সময় ফ্রিল্যান্সারদের দাবি অনুযায়ী দেশে পেপ্যাল সেবা আনার প্রচেষ্টা অব্যাহত রয়েছে বলেও জানান পলক।ফ্রিল্যান্সার সুলতান হোসেন নিরের সঞ্চালনায় অনুষ্ঠানে ফ্রিল্যান্সার সোসাইটি ডেভেলপমেন্ট সোসাইটির সাধারণ সম্পাদক মাহফুজুর রহমান, টপ রেটেড ফ্রিল্যান্সার ফাহিমুল করিম বক্তব্য দেন।",22/9/2020,technology
আউটসোর্সিংয়ে এগিয়ে যাচ্ছেন নারীরা,"স্বাধীন পেশা হওয়ায় বাংলাদেশে দিন দিন জনপ্রিয় হয়ে উঠছে তথ্যপ্রযুক্তি খাতে আউটসোর্সিং। দেশের লাখো তরুণের জীবন বদলে দিয়েছে আউটসোর্সিং। নারীরাও কাজের ক্ষেত্র হিসেবে বেছে নিচ্ছেন এ পেশাকে।



অনেকের জীবন বদলের মাধ্যম হয়ে দাঁড়িয়েছে নতুন কাজের এ ক্ষেত্রটি। স্বাবলম্বী হওয়ার পাশাপাশি পরিবারেও হাসি ফুটিয়েছেন তারা। সম্প্র্রতি বিজনেস প্রসেস আউটসোর্সিং (বিপিও) শিল্পের সফল নারী উদ্যোক্তাদের নিয়ে অনলাইনে একটি অনুষ্ঠানের আয়োজন করে বাংলাদেশ অ্যাসোসিয়েশন অব কল সেন্টার অ্যান্ড আউটসোর্সিং (বাক্কো)।সম্প্রতি আয়োজিত এ অনলাইন সেমিনার ‘উইমেন ইন বিপিও’- শীর্ষক অনুষ্ঠানে অতিথি হিসেবে উপস্থিত ছিলেন- ড. ভেনিসা রড্রিক্স, উপ-সচিব, উপ-পরিচালক (পরিকল্পনা ও উন্নয়ন), ডিপার্টমেন্ট অব আইসিটি; ড. তানজিবা রহমান, ব্যবস্থাপনা পরিচালক, বিডি৪টেক এবং সায়মা শওকত, ব্যবস্থাপনা পরিচালক, এএসকে টেলিকম লিমিটেড।প্রধান অতিথি হিসেবে ছিলেন সংসদ সদস্য তামান্না নুসরাত (বুবলী)। তিনি বিপিও শিল্পে নারীদের অগ্রগতিকে সাধুবাদ জানান এবং তার অঞ্চলের নারীদের আইসিটি খাতে নিজেদের ক্যারিয়ার গড়ে তুলতে সব ধরনের সহায়তা করবেন বলে আশ্বাস দেন।সঞ্চালকের দায়িত্ব পালন করেন বাক্কোর পরিচালক এবং কাজী আইটি সেন্টার লিমিটেডের কান্ট্রি ডিরেক্টর ও প্রধান নির্বাহী কর্মকর্তা জারা মাহবুব।সব ধরনের ব্যাকগ্রাউন্ড থেকে এসেই তথ্য ও প্রযুক্তি খাতে উদ্যোক্তা হওয়া যায় বলেই এ খাতে নারীদের উদ্যোক্তা হওয়ার প্রবণতা অত্যন্ত প্রশংসনীয় হারে বাড়ছে। পুরুষের পাশাপাশি এখন সমান তালেই তারা এগিয়ে যাচ্ছেন। দেশের তথ্যপ্রযুক্তিতে অন্যতম একটি খাত বিজনেস প্রসেস আউটসোর্সিং বা বিপিও। এ শিল্পে বর্তমানে কাজ করছে ৫০ হাজার তরুণ-তরুণী, যার শতকরা ৪০ শতাংশই নারী।",22/9/2020,technology
দক্ষতাই হলো ফ্রিল্যান্সিং প্রফেশনের মূল চাবিকাঠি,"প্রযুক্তির কল্যাণে আজকে আমরা উন্নত বিশ্বের সঙ্গে তাল মিলিয়ে চলতে পারছি আর দেশে বসেই বিদেশের নামি-দামি কোম্পানি সঙ্গে কাজ করতে পারছি। সেইসঙ্গে খুব ভালো মানের সম্মানীও পাওয়া যাচ্ছে। আর এই সমস্ত কিছুর পিছনে যে প্রফেশন উল্লেখ্য যোগ্য তা হলো ফ্রিল্যান্সিং।



ফ্রিল্যান্সিং বর্তমান সময়ের সবচেয়ে আলোচিত পেশা, যার মাধ্যমে একজন দক্ষ লোক যেকোনো জায়গা থেকে নিজের ক্যারিয়ার গড়তে পারেন। আমাদের শিক্ষিত সমাজ অনলাইনে ক্যারিয়ার গড়ার স্বপ্ন ৬-৭ বছর আগেও তেমন দেখিনি। কিন্তু বর্তমানে এখন এটা সম্মানজনক পেশায় পরিণত হচ্ছে। সঠিক ধারণা ও জ্ঞান থাকলে যে কেউ তৈরি করে নিতে পারে তার উজ্জ্বল ভবিষ্যৎ। আপনি যদি অনলাইনে ক্যারিয়ার গড়ার চিন্তা করে থাকেন, সেক্ষেত্রে অবশ্যই কিছু বিষয় আপনাকে মাথায় রাখতে হবে। কঠোর পরিশ্রম, কাজের যোগ্যতা এবং ইংরেজিতে ভালো দক্ষতা। এ বিষয়গুলো নিয়ে একটু ভালোভাবে আলোচনা করা যাক। কঠোর পরিশ্রমপরিশ্রম সাফল্যর চাবি কাঠি এ কথা সবার জানা আছে। ফ্রিল্যান্সিংয়ে আপনাকে ঠিক এই কাজটিই করতে হবে। মানে সফলতার জন্য কঠোর পরিশ্রম করতে হবে। ফ্রিল্যান্সিংয়ে দ্বিতীয় সুযোগ বলে কিছু নেই। একটু অলসতার কারণে কাজ একটু খারাপ হয়েছে, এসব বলে পার পাওয়ার সুযোগ নেই। বেশির ভাগ ক্ষেত্রেই আপনাকে দ্বিতীয়বার সুযোগ দেয়া হবে না। কারণ অনেক অভিজ্ঞ লোক বসে রয়েছে নির্ভুলভাবে কাজ করে দেয়ার জন্য। সেক্ষেত্রে আপনার ক্লায়েন্ট অভিজ্ঞদের মধ্য থেকে কাউকে সুযোগ দিবে। কারণ আপনি তার আস্থা হারিয়ে ফেলেছেন। আপনাকে মনে রাখতে হবে, আপনি ইন্টারন্যাশনাল মার্কেটের একজন প্রতিযোগী। আবার মাঝে মাঝে একজন দক্ষ ফ্রিল্যান্সারকে টানা ১৫ ঘণ্টার বেশিও কাজ করতে হয়। এই ধরনের চাপের মধ্যে কাজ করার মনোবল থাকতে হবে। যোগ্যতাফ্রিল্যান্সিংয়ে ক্লায়েন্টরা “মনে হয় পারবো” এ ধরনের মতবাদে বিশ্বাসী নয়। আপনার কাছে তারা দুইটি উত্তর শুনতে চাইবে, “হ্যাঁ” অথবা “না”। হ্যাঁ উত্তর আপনি তখনই দিতে পারবেন, যখন আপনার যোগ্যতায় কোনো ঘাটতি থাকবে না এবং আপনি আত্মবিশ্বাসী হবেন। ব্যক্তিগত মত থেকে যোগ্যতা প্রসঙ্গে যদি বলতে যাই, তাহলে বলতে হবে কম্পিউটারের সঙ্গে জড়িত এ রকম কিছু সম্পর্কে দক্ষতা অর্জন করাই ভালো। কারণ এতে করে আপনি আপনার মেধা সারা বিশ্বে সহজেই তুলে ধরতে পারবেন। আমাদের দেশে অনেক শিক্ষা প্রতিষ্ঠান রয়েছে, যেখান থেকে আপনি কম্পিউটার বিষয়ে ভালো দক্ষতা অর্জন করার সুযোগ রাখেন। তবে অবশ্যই আপনাকে মাথায় রাখতে হবে, একটি প্রতিষ্ঠান শুধুমাত্র পথপ্রদর্শকের ভূমিকা রাখে, চলতে হবে আপনাকে নিজের যোগ্যতাতেই। এছাড়াও গুগল থেকে বিভিন্ন বিষয় বিষয়ে সার্চ করে আপনি আপনার দক্ষতা বাড়াতে পারেন। ইংরেজিতে দক্ষতাফ্রিল্যান্সিং করতে হলে ইংরেজিতে ভালো দক্ষতা থাকা আবশ্যক। যেহেতু ফ্রিল্যান্সিংয়ে বেশিরভাগ ক্লায়েন্ট বিদেশি, সেহেতু তাদের সঙ্গে ইংরেজিতেই আপনাকে কথোপকথন করতে হবে। ক্লায়েন্টদের সঙ্গে যোগাযোগ রক্ষা না করতে পারলে আপনি কোন কাজই সফলভাবে করতে পারবেন না। কারণ আপনি তার কাজের দরকারি জিনিসগুলো বুঝতে পারবেন না। ইংরেজিতে কথা বলতে এবং লিখতে, দুটোতেই আপনাকে পারদর্শী হতে হবে। সাধারণত একজন সফল ফ্রিল্যান্সার একটা সময় পরে উদ্যোক্তা হতে পারে। কারণ ফ্রিল্যান্সার হিসেবে কাজ করতে গিয়ে একজন উদ্যোক্তা হওয়ার জন্য সকল বৈশিষ্ট্য লাগে। আর এই যোগ্যতা তার মধ্যে তৈরি হয়ে যায়। তাই একজন দক্ষলোক ফ্রিল্যান্সিংয়ের মাধ্যমে নিজের ভবিষ্যৎ খুব সহজেই তৈরি করে নিতে পারেন। লেখক: মো. ওমর ফারুক, ফ্রিল্যান্স ই-কমার্স প্রোডাক্ট ম্যানেজার",22/9/2020,technology
বইয়ের পাতায় ফ্রিল্যান্সার সুমনের সফলতার গল্প,"নরসিংদীর আলীনগর গ্রামে ছোট্ট একটা মিষ্টির দোকান ছিল সুমনের বাবার। কত লোক আসত সেই দোকানে! সুখবরের সঙ্গে মিষ্টির যে একটা সুসম্পর্ক আছে— সেটা সুমন সেই সময় থেকেই খুব কাছ থেকে দেখেছেন। কিন্তু বন্ধু–স্বজনদের ডেকে মিষ্টি খাওয়ানোর মতো সুদিন তার জীবনে এসেছে কদাচিৎ। বাড়িতে অর্থনৈতিক টানাপড়েন ছিল। কম্পিউটার বিজ্ঞানের ছাত্র ছিলেন, কিন্তু একটা কম্পিউটার কেনার মতো সামর্থ্য তার ছিল না।



ফ্রিল্যান্সিং করে এই তরুণের মাসিক আয় এখন সাড়ে ৫ লাখ টাকার বেশি! জীবনে অনেক সংগ্রাম করেছেন। এখন নরসিংদীর সুমনের গল্প নিশ্চয়ই সারা দেশের মানুষের জন্য অনুপ্রেরণা হতে পারে। সত্য ঘটনা অবলম্বনে লেখা হয়েছে উপন্যাস— ‘ফ্রিল্যান্সার সুমনের দিনরাত’। ১৫ জুলাই বিশ্ব যুব দক্ষতা দিবস (ডব্লিউওয়াইএসডি)। জাতিসংঘ ঘোষিত এই দিবসের মূল উদ্দেশ্য বিশ্বের তরুণদের বিভিন্ন দক্ষতায় দক্ষ হয়ে ওঠার আহ্বান জানানো এবং ভবিষ্যতের বৈশ্বিক চ্যালেঞ্জ মোকাবিলায় দক্ষ যুবকদের গুরুত্বপূর্ণ ভূমিকা তুলে ধরা। এমনি একজন দক্ষ যুবক সুমন সাহার সঙ্গে কথা বলেছে যুগান্তর। যুগান্তর: আপনার গ্রাম, পরিবার ও লেখাপড়ার বিষয়টি নিয়ে কিছু বলুন। 
সুমন সাহা: নরসিংদী জেলার শিবপুর থানার আলীনগর গ্রামে। স্নেহময় পিতা হরিপদ চন্দ্র সাহা ও মাতা পুষ্প রানী সাহার ছায়ায় বেড়ে ওঠা। শিক্ষা- চরসিন্দুর সরকারি উচ্চ বিদ্যালয়, তারপর নারায়ণগঞ্জের সরকারি তোলারাম কলেজ হতে বিজ্ঞান বিভাগে ইন্টারমিডিয়েট পাশ করে টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয় হতে কম্পিউটার বিজ্ঞান এবং প্রকৌশল বিভাগ থেকে বিএসসি ডিগ্রী অর্জন।যুগান্তর: প্রথমেই জানতে চাই, এই করোনার সময়ে আপনার কাজের অবস্থা কী? 
সুমন সাহা: আইটি ফ্রিল্যান্সিং করার সুবিধার্থে বিশ্বের প্রায় ২০টি দেশেরও বেশি মানুষের সঙ্গে প্রতিনিয়ত আমার কথা হয়। কাজের ফাঁকে ফাঁকে প্রায়ই তাদের সঙ্গে করোনার ভয়াবহতা নিয়ে কথা বলি। সকলেই অনেক উদ্বিগ্ন। কিন্তু তাই বলে সব কাজ তো আর থেমে থাকবে না। করোনায় প্রাদুর্ভাব আমাদের ফ্রিল্যান্সিংয়ে পড়েছে, তবে সবক্ষেত্রে নয়। যেমন সোশ্যাল মিডিয়া রিলেটেড কাজ, ই-কমার্স, মোবাইল অ্যাপ্লিকেশন ডেভেলপমেন্ট ইত্যাদি কাজের চাহিদা বেড়েছে অনেক। অর্থাৎ এই বন্দীদশায় থেকেও যে কাজগুলো চালিয়ে নেওয়া যাচ্ছে সেইসব ক্যাটাগরি কাজের চাহিদা অনেক।

যুগান্তর: এই কাজ করার অনুপ্রেরণা পেলেন কীভাবে?
সুমন সাহা: পড়াশুনা শেষ করে আমাকে কিছু একটা করতে হবে এবং আমাকে নিজে নিজে আত্মনির্ভরশীল হতে হবে। মূলত এই চিন্তা থেকে আউটসোর্সিংয়ে আসা। এক্ষেত্রে সবচেয়ে বেশি অনুপ্রেরণা দিয়েছে আমার স্ত্রী সন্ধ্যা রায়। ২০১০ সালে বিশ্ববিদ্যালয় জীবনের শেষের দিকে একটি জাতীয় দৈনিকে পড়ে জানতে পারি, বাংলাদেশ কম্পিউটার কাউন্সিলে সফটওয়্যার প্রতিষ্ঠানগুলোর একটি চাকরি মেলা হবে। সেখানে একটা সফটওয়্যার প্রতিষ্ঠানে শিক্ষানবিশি হিসাবে কাজ করার জন্য সুযোগ পেলাম। এই প্রতিষ্ঠানের মাধ্যমে আউটসোর্সিং সম্পর্কে আরও জানতে পারি। ‘নিজে নিজেই ওডেস্কে (বর্তমানে আপওয়ার্ক) অ্যাকাউন্ট খুলি। কিছু বুঝি না, ইন্টারনেট ঘেঁটে ঘেঁটে শিখতে লাগলাম। এবার বিড করা শুরু করলাম। কিন্তু কোনো কাজ পাইনি। একটু হতাশ হয়ে গেলাম। ভাবলাম এভাবে হবে না। আগে স্থানীয় বাজারে কাজ করতে হবে। পরে বাইরে। যেখানে শিক্ষানবিশ করতাম, সেখানে চাকরিও হয়ে গেল। ২০১২ সালে আবার মার্কেটপ্লেসে কাজ শুরু করি। ৫ ডলারের একটি সফটওয়্যার টেস্টিংয়ের কাজও পেলাম। কাজটি ভালোভাবে করে দেওয়ায় বাইরে খুশি হয়ে আরও কয়েকটি কাজ দেয় একটু বেশি মূল্যে। এভাবেই চলতে থাকে। ২০১৩ সালের শুরুতে আইপ্যাড অ্যাপ্লিকেশন টেস্টিং কাজের জন্য সারা বিশ্ব থেকে ৫২ জনের মধ্যে ২ জনকে নিয়োগ দেওয়া হয়। সেখানে বাংলাদেশ থেকে সুযোগ পাই আমি। এরপর আর আমার পেছন ফিরে তাকাতে হয়নি।যুগান্তর: আপনি মূলত কোন ধরণের কাজ করে থাকেন?
সুমন সাহা: আমি মূলত এখন দুই ধরনের কাজ করি। ওয়েব ও মোবাইল অ্যাপ্লিকেশন ডেভেলপমেন্ট এবং এর কারিগরি সেবা নিয়ে কাজ করছি। আউটসোর্সিং (মার্কেটপ্লেস) আপওয়ার্কে কাজ করি সফটওয়্যারের মান নিয়ন্ত্রণ, কারিগরি সেবা এবং মোবাইল অ্যাপস ডেভেলপমেন্ট নিয়ে। যুগান্তর: বর্তমানে আপনি এখন কী করছেন?
সুমন সাহা: এখন আমি একটি কোম্পানির সফটওয়্যার রিলিজ ম্যানেজার হিসাবে স্থায়ীভাবে কর্মরত আছি। অ্যান্ড্রয়েড ও আইফোনের বিভিন্ন অ্যাপ্লিকেশন আছে এবং সেখান প্রতিটি ভার্সনের পুঙ্খানুপুঙ্খ বিশ্লেষণ করে সেটা আমাকে ক্লায়েন্টের কাছে পাঠাতে হয়। তাছাড়াও আমার আরও কয়েকটি খণ্ডকালীন ক্লায়েন্ট রয়েছে এবং নানোসফটবিডি একটি স্টার্ট আপ রয়েছে। যুগান্তর: এই কাজ করতে গিয়ে জীবনের কোন মজার বা স্মরণীয় ঘটনা যদি থাকে?
সুমন সাহা: একবার একটি কাজের ইন্টারভিউয়ের সময় ক্লায়েন্ট কিছুই জানে না এমন ভাব ধরে এবং আমাকে প্রশ্ন করতে থাকে। সে আসলে একজন সফটওয়্যার আর্কিটেক্ট, যেটা পরে আমি তার সঙ্গে কাজ করার সময় জানি। দলগতভাবে কাজ করতে গিয়েও অনেকে মজার ঘটনা ঘটে থাকে। যুগান্তর: আপনার এ সাফল্যের রহস্য কী?
সুমন সাহা: যদি বলতে হয় তাহলে এর উত্তর আমার কাছে ধৈর্য এবং ধৈর্য। ফ্রিল্যান্সিং এমন একটা ক্ষেত্র, এখানে আপনাকে ধৈর্য নিয়ে লেগে থাকতে হবে এবং আপনার শিখার ও জানার আগ্রহ থাকতে হবে। আমাদের দেশে যারা একবারে নতুন ফ্রিল্যান্সার, আমি মনে করি তাদের ধৈর্য অনেক কম। এই আউটসোর্সিং ক্ষেত্রে আপনাকে ক্লায়েন্টের কাজ সময়ানুযায়ী শেষ করতে হবে। তবেই সাফল্য ধরা দেবে। যুগান্তর: ফ্রিল্যান্সিং লাইফে আপনার জীবনের সবচেয়ে বড় প্রাপ্তি কোনটি? 
সুমন সাহা: একটি জাতীয় দৈনিকের তথ্যপ্রযুক্তি সাংবাদিক রাহিতুল ইসলাম প্রথম ইন্টারভিউয়ে আমাকে যখন বললেন, আপনার উঠে আসার গল্পটি এবং হৃদয়ছোঁয়া কষ্টের ইতিহাস একটি বইয়ে বাঁধানো যায়। তখন আমি খুব অবাক হয়েছি। ভেবেছি আমাকে নিয়ে লিখতে লিখতেই হয়তো একটা মজা করেছে। আমাকে নিয়ে একটি গ্রন্থ রচনা করেছেন যার নাম ‘ফ্রিল্যান্সার সুমনের দিনরাত’। সত্যিই এটি আমার জীবনের এক চমকপ্রদ এবং অনেক বড় পাওয়া। আমি আরও কৃতজ্ঞতা প্রকাশ করছি আপওয়ার্কের প্রতি। এক আপওয়ার্ক আমাকে যা দিয়েছে বা আপওয়ার্ক থেকে যা যা অর্জন করেছি তা আমার জীবনের ইতিহাসে স্বর্ণাক্ষরে লেখা থাকবে।যুগান্তর: আপনার সাফল্যের পেছনে কার অবদান সবচেয়ে বেশি বলে মনে করেন?
সুমন সাহা: জীবনে যতটুকু অর্জন করেছি তার সব মহান ঈশ্বরের কৃপায়, মা-বাবার ও শিক্ষকদের ভালোবাসায়, বন্ধুদের সহযোগিতা, দাদা অনন্ত কুমার সাহার ছায়াতলে আর স্ত্রীর অনুপ্রেরণায়। আমি একজন অতি সাধারণ মানুষ আর এভাবেই থাকতে ভালবাসি।যুগান্তর: ফ্রিল্যান্সিং কাজ করতে গিয়ে আপনি কী ধরণের চ্যালেঞ্জের মুখোমুখি হয়েছেন?
সুমন সাহা: প্রথমত নিরবচ্ছিন্ন ইন্টারনেট এবং নিরবচ্ছিন্ন বিদ্যুৎ। আসলে আমাদের দেশে সবকিছু নিয়েই ভয় এবং ইন্টারনেট নিয়েও এক ধরণের ভয় ছিল। এক সময় জানতাম, ইন্টারনেটের মাধ্যমে বাংলাদেশের সব তথ্য পাচার হয়ে যাবে। ঢাকায় ইন্টারনেটের গতি ভালো হলেও ঢাকার বাইরে গেলেই তেমন নেটওয়ার্ক পাওয়া যায় না। আপলোডের ক্ষেত্রে এই গতি আরও কমে যাচ্ছে। ইন্টারনেটের গতি কম হলে আমরা বেশ অসুবিধায় পরি। পেপ্যাল হলে খুব সহজেই দেশে টাকা আনা যেত। সেটা এখনও অধরাই রয়ে গেল। যুগান্তর: দেশের ফ্রিল্যান্সিং নিয়ে আপনার ভবিষ্যৎ পরিকল্পনা কী?
সুমন সাহা: আমি নতুনদের ফ্রিল্যান্সিং সম্পর্কে যথাযথ দিকনির্দেশনা দেওয়ার জন্য যথাসাধ্য সর্বোচ্চ চেষ্টা করে যাচ্ছি। কারণ নতুনদের অনেকেই শুরুতে অনেক ভুল-ত্রুটি করে থাকে। ক্লায়েন্টের মনে বাংলাদেশ সম্পর্কে বাজে ধারণাও তৈরি হয় যা আমাদের ফ্রিল্যান্সিং জগতে কিছুটা হলেও এর প্রভাব পরে। আর এজন্য আমি https://www.sumansaha.me/ নামে একটি ব্লগ তৈরি করেছি। ভবিষ্যতে আমার ইচ্ছা তথ্যপ্রযুক্তি নির্ভর গবেষণা কেন্দ্র স্থাপনের। আমি স্বপ্ন দেখি আগামীতে খুব ভালো প্রযুক্তিবিশ্লেষক তৈরি হবে এবং আমাদের এই দেশকে প্রযুক্তিখাতে উন্নতির শিখরে তুলে ধরবে। ১৫ জুলাই বিশ্ব যুব দক্ষতা দিবস উপলক্ষে রকমারি ডটকমের আয়োজনে রয়েছে ফ্রিল্যান্সার সুমনের দিনরাত উপন্যাসটি। আজকের এই দিনে বইটিতে রকমারি দিচ্ছে ২৫ শতাংশ ছাড়ের সঙ্গে আরও অতিরিক্ত ৫ শতাংশ ছাড়।",22/9/2020,technology
তরুণদের জন্য ফ্রিল্যান্সিংয়ে ক্যারিয়ার গড়ার বই,"অনলাইনে নতুন নতুন কাজের সুযোগ করে দিচ্ছে ফ্রিল্যান্সিং। স্বভাবতই তরুণেরা এ বিষয়ে আগ্রহী হয়ে উঠছে, ক্যারিয়ার গড়তে চাইছে। এই তরুণদের জন্য কীভাবে গড়বেন ফ্রিল্যান্সিং ক্যারিয়ার নামের বই লিখেছেন রাহিতুল ইসলাম।



এবারের অমর একুশে গ্রন্থমেলায় বইটি প্রকাশ করেছে সমগ্র প্রকাশন, স্টল নং ৬২০–৬২১। দাম ২৪০ টাকা। পৃষ্ঠাসংখ্যা ১১২। বইমেলা ছাড়াও অনলাইনে প্রথমা, রকমারি ও বইবাজার ডটকমে মূল্যছাড়ে বইটি পাওয়া যাবে।বইটিতে ফ্রিল্যান্সিং-আউটসোর্সিংয়ের আদ্যোপান্ত, বিশেষ করে এ খাতে ক্যারিয়ার গড়ার জন্য যা যা প্রয়োজন এবং দেশীয় সফল ফ্রিল্যান্সারদের কথা রয়েছে। বিষয়বস্তুর মধ্যে রয়েছে ফ্রিল্যান্সিং ক্যারিয়ার সম্পর্কে ধারণা, বাংলাদেশের তরুণদের জন্য ফ্রিল্যান্সিং ক্যারিয়ার, ফ্রিল্যান্সিং ক্যারিয়ারের জন্য প্রস্তুতি, বিষয় নির্ধারণের কৌশল, পেশাগত দক্ষতায় নিজেকে প্রস্তুত করার কৌশল, কোন কোন মার্কেটপ্লেসে কাজ করতে হবে, কীভাবে ও কোথায় ফ্রিল্যান্সিং শিখবেন ইত্যাদি।লেখকের ভাষায়, ‘আমার কাছে সব সময় প্রশ্ন আসে, আমিও ফ্রিল্যান্সার হতে চাই। এখন কীভাবে কী করব? কোথায় যাব? দিকনির্দেশনা কোথায় পাব? যারা তরুণ, যারা নতুন, যারা ফ্রিল্যান্সিং সম্পর্কে জানতে চায়-শিখতে চায়, তাদের জন্য বইটি উপযোগী। বইটিকে ফ্রিল্যান্সিংয়ের অ-আ-ক-খ বলা যেতে পারে।’",22/9/2020,technology
‘বাংলাদেশের মানবসম্পদের অফুরন্ত সম্ভাবনাকে কাজে লাগাবে ইডটকো’,"প্রায় ২৪ বছর ধরে টেলিযোগাযোগ ইন্ডাস্ট্রিতে কাজ করে যাচ্ছেন রিকি স্টেইন। দীর্ঘ এই ক্যারিয়ারে ভিন্ন ভিন্ন তিনটি মহাদেশে কাজ করেছেন তিনি।



সম্প্রতি তিনি কান্ট্রি ম্যানেজিং ডিরেক্টর (সিএমডি) হিসাবে ইডটকো বাংলাদেশে যোগাদান করেন। বাংলাদেশে যোগদানের আগে প্রায় চার বছর তিনি ‘ইডটকো মিয়ানমার’র প্রকৌশল শাখার পরিচালক (ডিরেক্টর অব ইঞ্জিনিয়ারিং) হিসেবে দায়িত্ব পালন করেন। তার নেতৃত্বে ‘ইডটকো মিয়ানমার’র প্রকৌশল দল অত্যন্ত সাফল্যের সঙ্গে দেশটির বড় বড় মোবাইল নেটওয়ার্ক অপারেটরদের গুরুত্বপূর্ণ অনেক প্রকল্পের কাজ সম্পন্ন করেছে। এছাড়া নবায়ন যোগ্য এনার্জি সল্যুশনের ক্ষেত্রে নতুন নতুন উদ্ভাবনী প্রযুক্তি চালুতেও তার ভূমিকা অসামান্য। সম্প্রতি যুগান্তরের সঙ্গে তার অভিজ্ঞতা ও বাংলাদেশের ডিজিটালাইজেশন নিয়ে কথা বলেন রিকি। সাক্ষাতকারটি নিয়েছেন যুগান্তরের বিশেষ প্রতিনিধি- মুজিব মাসুদযুগান্তর: ‘ইডটকো’ বাংলাদেশের শীর্ষস্থানীয় মোবাইল টাওয়ার অবকাঠামো নির্মাণকারী কোম্পানি। এই প্রতিষ্ঠানের নেতৃত্ব দিতে পেরে আপনার অনুভূতি কি? আর এ খাতে আপনার কোম্পানি কতটা ভূমিকা রাখতে পারছে বলে আপনি মনে করছেন?রিকি স্টেইন: বাংলাদেশের টেলিযোগাযোগ খাতের অংশ হতে পারাটা সত্যিই খুব আনন্দের। বিশেষত: সরকারের ‘ডিজিটাল অর্থনীতি’ বিনির্মাণের সুস্পষ্ট লক্ষ্যপূরণের হতে পারাটা আমাদের জন্য আরও আনন্দের। দ্বিতীয়ত, টাওয়ার শিল্পে প্রতিযোগিতা এবং সাফল্য অর্জনের জন্য বাংলাদেশে এখন খুব বলিষ্ঠ কাঠামো রয়েছে। তৃতীয়ত: বাংলাদেশে মানবসম্পদের যে অফুরন্ত সম্ভাবনা রয়েছে, সেটিকে যথাযথভাবে কাজে লাগাতে আমি ভীষণ আগ্রহী।প্রযুক্তির দ্রুত অগ্রগতি এবং স্মার্ট প্রযুক্তি ব্যবহার এই শিল্পটিকে দারুণভাবে এগিয়ে নিয়ে যাচ্ছে, যা একই সঙ্গে দেশের ডিজিটালাইজেশন প্রক্রিয়াকেও ত্বরান্বিত করছে। সরকারের ‘ডিজিটাল বাংলাদেশ ভিশন’ এ খাত সংশ্লিষ্ট সবার মধ্যে সমন্বয় সাধনের চমৎকার একটি সুযোগ করে দিয়েছে। জাতি গঠনের অংশীদার হিসাবে, ‘ডিজিটাল বাংলাদেশ’ গড়ে তোলার ক্ষেত্রে ইডটকো বাংলাদেশ সরকারের এই দৃষ্টিভঙ্গির সম্পূর্ণ সমর্থন করে। দেশের ডিজিটাল লক্ষ্যমাত্রা অর্জনে সর্বাত্মক সাহায্য করার যে প্রতিশ্রুতি আমরা দিয়েছি, সেটি বাস্তবায়নের জন্য টেকসই উদ্ভাবন এবং যথাযথ বিনিয়োগের মাধ্যমে এখাতে উন্নত পণ্য ও সেবা নিশ্চিত করে প্রবৃদ্ধি অর্জনের ধারা অব্যাহত রাখতে চাই।থ্রি-জি এবং ফোর-জি সম্ভাবনাকে সর্বাধিকীকরণের পাশাপাশি মোবাইল নেটওয়ার্ক অপারেটরদের জন্য উল্লেখযোগ্য হারে আর্থিক সাশ্রয় নিশ্চিত করতে আমরা অবকাঠামো শেয়ারের প্রতি জোর দিচ্ছি। এতে সার্বিকভাবে এই শিল্প খাতের প্রবৃদ্ধিও বাড়বে। ইডটকো বাংলাদেশের দক্ষিণ ও দক্ষিণ-পূর্ব এশিয়া অঞ্চলে আগামীতে টেলিকমিউনিকেশন্স প্রযুক্তি উদ্ভাবনের মূল উদ্ভাবন কেন্দ্র হিসাবে গড়ে ওঠার সম্ভাব্য সব সুযোগ রয়েছে। আমি আশাবাদী যে, এই উদ্ভাবন কেন্দ্র থেকে এ দেশের বাজার চাহিদা মেটানোর পাশাপাশি অন্যান্য দেশের চাহিদা পূরণেও অবদান রাখতে পারবে ইডটকো।আমি আগেও যেমনটি বলেছি যে, বাংলাদেশের মানব সম্পদকে ভালো মতো কাজে লাগিয়ে টেলিকম শিল্পকে আরও এগিয়ে নিয়ে যাওয়ার সুযোগটিই আমাকে সবচেয়ে বেশি অনুপ্রাণিত করেছে।যুগান্তর: বাংলাদেশের টেলিযোগযোগ শিল্পখাতের প্রচুর সম্ভাবনা রয়েছে, বিশেষত: ফোর-জি বাড়ানো এবং নেটওয়ার্কের আওতা সম্প্রসারণের ক্ষেত্রে। আপনার অভিজ্ঞতা কিভাবে অগ্রগতিতে অবদান রাখতে পারে বলে মনে করছেন?রিকি স্টেইন: গত ছয় বছরে আমি দু’টি ভিন্ন ভিন্ন মহাদেশে ফোর-জি স্থাপন প্রকল্পে কাজ করেছি যার মধ্যে- বাণিজ্যিক, প্রকৌশল এবং অবকাঠামো রক্ষণাবেক্ষণের সার্বিক দিক অন্তর্ভুক্ত ছিলো। 
আমাদের অবকাঠামোগুলোর নকশাগুলো ভিন্ন ধরনের এবং সেগুলো মূলত: শহর ও ঘনবসতিপূর্ণ নগরাঞ্চলে স্থাপন করা হয়েছে। আমি বিশ্বাস করি যে, আমার অতীতে অভিজ্ঞতা এই প্রকল্পগুলির ক্ষেত্রে ভূমিকা রাখতে সাহায্য করবে। সামগ্রিকভাবে আমার অভিজ্ঞতাকে বলতে পারি যে, ফোর-জি যুগে টাওয়ার কোম্পানিগুলোর ভূমিকায় মৌলিক পরিবর্তন এসেছে। এটি অংশগ্রহণমূলক ভূমিকাকে পরিবর্তিত করে টেলিকম ইকো-সিস্টেমের প্রধান চালকে রূপান্তরিত হয়েছে। এই রূপান্তর প্রক্রিয়ায় অবকাঠামো সরবরাহকারীদেরকে অবশ্যই রেগুলেটর, মোবাইল নেটওয়ার্ক অপারেটর, সরঞ্জাম সরবরাহকারী এবং ফাইবার সরবরাহকারীদের প্রত্যেককে সঙ্গে নিয়ে এমনভাবে কাজ করতে হবে যেন সকলের গুরুত্ব এখানে সমানভাবে বিবেচিত হয়।ফাইভ-জি সক্ষম পরবর্তী প্রজন্মের প্রযুক্তি স্থাপনের জন্য গ্রাহকের সাশ্রয়ী ও হালকা অবকাঠামোর ক্রমবর্ধমান চাহিদা পূরণের ক্ষেত্রে ইডটকোকে অগ্রগামী ভূমিকা পালন করতে হবে। এছাড়া ফাইভ-জি’র পাশাপাশি একই সঙ্গে ফোর-জি’র সম্প্রসারণের কাজও অব্যাহত রাখতে হবে। 
এক্ষেত্রে আমি দৃঢ়ভাবে বিশ্বাস করি যে, টেলিযোগাযোগ ইকো-সিস্টেমের ভারসাম্য বজায় রাখতে এই খাত সংশ্লিষ্ট সবার মধ্যে একটি কৌশলগত অংশীদারিত্ব অত্যন্ত অপরিহার্য।যুগান্তর: ইডটকো বাংলাদেশের কান্ট্রি ম্যানেজিং ডিরেক্টর হিসেবে আপনি প্রধানত: কোন তিনটি বিষয়ে অগ্রাধিকার দিচ্ছেন এবং কিভাবে সেগুলো সম্পন্ন করতে চান?রিকি স্টেইন: ফাইভ-জি’র মতো পরবর্তী প্রজন্মের প্রযুক্তির জন্য শেয়ারযোগ্য অবকাঠামো প্রদানের মাধ্যমে ডিজিটাল বাংলাদেশের অগ্রযাত্রাকে তরান্বিত করতে টেলিযোগাযোগ খাতে মূল ভূমিকা পালনকারী প্রতিষ্ঠানগুলোর সাথে ঘনিষ্ঠভাবে কাজ করাটাই আমার অগ্রাধিকার তালিকার শীর্ষে রয়েছে। আপনি লক্ষ্য করলে দেখতে পাবেন যে, ডেটার চাহিদা ক্রমশ বাড়ছে, বিশেষত: শহরাঞ্চলে। ক্রমবর্ধমান এই ডেটার চাহিদা স্ট্রিট ফার্নিচারের মতো নতুন নতুন অবকাঠামোর তৈরির সুযোগ কাজে লাগানোর ব্যবস্থা করে দেবে যেগুলো আধুনিক সিটি প্যানোরমার সাথে নান্দনিকতার সংমিশ্রণে তৈরি। সম্প্রতি ঢাকা উত্তর সিটি কর্পোরেশনের সহযোগিতায় আমরা রাজধানীর বনানীতে আমাদের প্রথম স্মার্ট ল্যাম্পপোল চালু করেছি। অংশীদারিত্বমূলক এসব প্রকল্পগুলো জ্ঞান এবং অভিজ্ঞতা বিনিময়ের চমৎকার সুযোগ তৈরি করে দেয়।",22/9/2020,technology
বইয়ের পাতায় ফ্রিল্যান্সার সুমনের সফলতার গল্প,"নরসিংদীর আলীনগর গ্রামে ছোট্ট একটা মিষ্টির দোকান ছিল সুমনের বাবার। কত লোক আসত সেই দোকানে! সুখবরের সঙ্গে মিষ্টির যে একটা সুসম্পর্ক আছে— সেটা সুমন সেই সময় থেকেই খুব কাছ থেকে দেখেছেন। কিন্তু বন্ধু–স্বজনদের ডেকে মিষ্টি খাওয়ানোর মতো সুদিন তার জীবনে এসেছে কদাচিৎ। বাড়িতে অর্থনৈতিক টানাপড়েন ছিল। কম্পিউটার বিজ্ঞানের ছাত্র ছিলেন, কিন্তু একটা কম্পিউটার কেনার মতো সামর্থ্য তার ছিল না।



ফ্রিল্যান্সিং করে এই তরুণের মাসিক আয় এখন সাড়ে ৫ লাখ টাকার বেশি! জীবনে অনেক সংগ্রাম করেছেন। এখন নরসিংদীর সুমনের গল্প নিশ্চয়ই সারা দেশের মানুষের জন্য অনুপ্রেরণা হতে পারে। সত্য ঘটনা অবলম্বনে লেখা হয়েছে উপন্যাস— ‘ফ্রিল্যান্সার সুমনের দিনরাত’। ১৫ জুলাই বিশ্ব যুব দক্ষতা দিবস (ডব্লিউওয়াইএসডি)। জাতিসংঘ ঘোষিত এই দিবসের মূল উদ্দেশ্য বিশ্বের তরুণদের বিভিন্ন দক্ষতায় দক্ষ হয়ে ওঠার আহ্বান জানানো এবং ভবিষ্যতের বৈশ্বিক চ্যালেঞ্জ মোকাবিলায় দক্ষ যুবকদের গুরুত্বপূর্ণ ভূমিকা তুলে ধরা। এমনি একজন দক্ষ যুবক সুমন সাহার সঙ্গে কথা বলেছে যুগান্তর। যুগান্তর: আপনার গ্রাম, পরিবার ও লেখাপড়ার বিষয়টি নিয়ে কিছু বলুন। 
সুমন সাহা: নরসিংদী জেলার শিবপুর থানার আলীনগর গ্রামে। স্নেহময় পিতা হরিপদ চন্দ্র সাহা ও মাতা পুষ্প রানী সাহার ছায়ায় বেড়ে ওঠা। শিক্ষা- চরসিন্দুর সরকারি উচ্চ বিদ্যালয়, তারপর নারায়ণগঞ্জের সরকারি তোলারাম কলেজ হতে বিজ্ঞান বিভাগে ইন্টারমিডিয়েট পাশ করে টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয় হতে কম্পিউটার বিজ্ঞান এবং প্রকৌশল বিভাগ থেকে বিএসসি ডিগ্রী অর্জন।যুগান্তর: প্রথমেই জানতে চাই, এই করোনার সময়ে আপনার কাজের অবস্থা কী? 
সুমন সাহা: আইটি ফ্রিল্যান্সিং করার সুবিধার্থে বিশ্বের প্রায় ২০টি দেশেরও বেশি মানুষের সঙ্গে প্রতিনিয়ত আমার কথা হয়। কাজের ফাঁকে ফাঁকে প্রায়ই তাদের সঙ্গে করোনার ভয়াবহতা নিয়ে কথা বলি। সকলেই অনেক উদ্বিগ্ন। কিন্তু তাই বলে সব কাজ তো আর থেমে থাকবে না। করোনায় প্রাদুর্ভাব আমাদের ফ্রিল্যান্সিংয়ে পড়েছে, তবে সবক্ষেত্রে নয়। যেমন সোশ্যাল মিডিয়া রিলেটেড কাজ, ই-কমার্স, মোবাইল অ্যাপ্লিকেশন ডেভেলপমেন্ট ইত্যাদি কাজের চাহিদা বেড়েছে অনেক। অর্থাৎ এই বন্দীদশায় থেকেও যে কাজগুলো চালিয়ে নেওয়া যাচ্ছে সেইসব ক্যাটাগরি কাজের চাহিদা অনেক।

যুগান্তর: এই কাজ করার অনুপ্রেরণা পেলেন কীভাবে?
সুমন সাহা: পড়াশুনা শেষ করে আমাকে কিছু একটা করতে হবে এবং আমাকে নিজে নিজে আত্মনির্ভরশীল হতে হবে। মূলত এই চিন্তা থেকে আউটসোর্সিংয়ে আসা। এক্ষেত্রে সবচেয়ে বেশি অনুপ্রেরণা দিয়েছে আমার স্ত্রী সন্ধ্যা রায়। ২০১০ সালে বিশ্ববিদ্যালয় জীবনের শেষের দিকে একটি জাতীয় দৈনিকে পড়ে জানতে পারি, বাংলাদেশ কম্পিউটার কাউন্সিলে সফটওয়্যার প্রতিষ্ঠানগুলোর একটি চাকরি মেলা হবে। সেখানে একটা সফটওয়্যার প্রতিষ্ঠানে শিক্ষানবিশি হিসাবে কাজ করার জন্য সুযোগ পেলাম। এই প্রতিষ্ঠানের মাধ্যমে আউটসোর্সিং সম্পর্কে আরও জানতে পারি। ‘নিজে নিজেই ওডেস্কে (বর্তমানে আপওয়ার্ক) অ্যাকাউন্ট খুলি। কিছু বুঝি না, ইন্টারনেট ঘেঁটে ঘেঁটে শিখতে লাগলাম। এবার বিড করা শুরু করলাম। কিন্তু কোনো কাজ পাইনি। একটু হতাশ হয়ে গেলাম। ভাবলাম এভাবে হবে না। আগে স্থানীয় বাজারে কাজ করতে হবে। পরে বাইরে। যেখানে শিক্ষানবিশ করতাম, সেখানে চাকরিও হয়ে গেল। ২০১২ সালে আবার মার্কেটপ্লেসে কাজ শুরু করি। ৫ ডলারের একটি সফটওয়্যার টেস্টিংয়ের কাজও পেলাম। কাজটি ভালোভাবে করে দেওয়ায় বাইরে খুশি হয়ে আরও কয়েকটি কাজ দেয় একটু বেশি মূল্যে। এভাবেই চলতে থাকে। ২০১৩ সালের শুরুতে আইপ্যাড অ্যাপ্লিকেশন টেস্টিং কাজের জন্য সারা বিশ্ব থেকে ৫২ জনের মধ্যে ২ জনকে নিয়োগ দেওয়া হয়। সেখানে বাংলাদেশ থেকে সুযোগ পাই আমি। এরপর আর আমার পেছন ফিরে তাকাতে হয়নি।যুগান্তর: আপনি মূলত কোন ধরণের কাজ করে থাকেন?
সুমন সাহা: আমি মূলত এখন দুই ধরনের কাজ করি। ওয়েব ও মোবাইল অ্যাপ্লিকেশন ডেভেলপমেন্ট এবং এর কারিগরি সেবা নিয়ে কাজ করছি। আউটসোর্সিং (মার্কেটপ্লেস) আপওয়ার্কে কাজ করি সফটওয়্যারের মান নিয়ন্ত্রণ, কারিগরি সেবা এবং মোবাইল অ্যাপস ডেভেলপমেন্ট নিয়ে। যুগান্তর: বর্তমানে আপনি এখন কী করছেন?
সুমন সাহা: এখন আমি একটি কোম্পানির সফটওয়্যার রিলিজ ম্যানেজার হিসাবে স্থায়ীভাবে কর্মরত আছি। অ্যান্ড্রয়েড ও আইফোনের বিভিন্ন অ্যাপ্লিকেশন আছে এবং সেখান প্রতিটি ভার্সনের পুঙ্খানুপুঙ্খ বিশ্লেষণ করে সেটা আমাকে ক্লায়েন্টের কাছে পাঠাতে হয়। তাছাড়াও আমার আরও কয়েকটি খণ্ডকালীন ক্লায়েন্ট রয়েছে এবং নানোসফটবিডি একটি স্টার্ট আপ রয়েছে। যুগান্তর: এই কাজ করতে গিয়ে জীবনের কোন মজার বা স্মরণীয় ঘটনা যদি থাকে?
সুমন সাহা: একবার একটি কাজের ইন্টারভিউয়ের সময় ক্লায়েন্ট কিছুই জানে না এমন ভাব ধরে এবং আমাকে প্রশ্ন করতে থাকে। সে আসলে একজন সফটওয়্যার আর্কিটেক্ট, যেটা পরে আমি তার সঙ্গে কাজ করার সময় জানি। দলগতভাবে কাজ করতে গিয়েও অনেকে মজার ঘটনা ঘটে থাকে। যুগান্তর: আপনার এ সাফল্যের রহস্য কী?
সুমন সাহা: যদি বলতে হয় তাহলে এর উত্তর আমার কাছে ধৈর্য এবং ধৈর্য। ফ্রিল্যান্সিং এমন একটা ক্ষেত্র, এখানে আপনাকে ধৈর্য নিয়ে লেগে থাকতে হবে এবং আপনার শিখার ও জানার আগ্রহ থাকতে হবে। আমাদের দেশে যারা একবারে নতুন ফ্রিল্যান্সার, আমি মনে করি তাদের ধৈর্য অনেক কম। এই আউটসোর্সিং ক্ষেত্রে আপনাকে ক্লায়েন্টের কাজ সময়ানুযায়ী শেষ করতে হবে। তবেই সাফল্য ধরা দেবে। যুগান্তর: ফ্রিল্যান্সিং লাইফে আপনার জীবনের সবচেয়ে বড় প্রাপ্তি কোনটি? 
সুমন সাহা: একটি জাতীয় দৈনিকের তথ্যপ্রযুক্তি সাংবাদিক রাহিতুল ইসলাম প্রথম ইন্টারভিউয়ে আমাকে যখন বললেন, আপনার উঠে আসার গল্পটি এবং হৃদয়ছোঁয়া কষ্টের ইতিহাস একটি বইয়ে বাঁধানো যায়। তখন আমি খুব অবাক হয়েছি। ভেবেছি আমাকে নিয়ে লিখতে লিখতেই হয়তো একটা মজা করেছে। আমাকে নিয়ে একটি গ্রন্থ রচনা করেছেন যার নাম ‘ফ্রিল্যান্সার সুমনের দিনরাত’। সত্যিই এটি আমার জীবনের এক চমকপ্রদ এবং অনেক বড় পাওয়া। আমি আরও কৃতজ্ঞতা প্রকাশ করছি আপওয়ার্কের প্রতি। এক আপওয়ার্ক আমাকে যা দিয়েছে বা আপওয়ার্ক থেকে যা যা অর্জন করেছি তা আমার জীবনের ইতিহাসে স্বর্ণাক্ষরে লেখা থাকবে।যুগান্তর: আপনার সাফল্যের পেছনে কার অবদান সবচেয়ে বেশি বলে মনে করেন?
সুমন সাহা: জীবনে যতটুকু অর্জন করেছি তার সব মহান ঈশ্বরের কৃপায়, মা-বাবার ও শিক্ষকদের ভালোবাসায়, বন্ধুদের সহযোগিতা, দাদা অনন্ত কুমার সাহার ছায়াতলে আর স্ত্রীর অনুপ্রেরণায়। আমি একজন অতি সাধারণ মানুষ আর এভাবেই থাকতে ভালবাসি।যুগান্তর: ফ্রিল্যান্সিং কাজ করতে গিয়ে আপনি কী ধরণের চ্যালেঞ্জের মুখোমুখি হয়েছেন?
সুমন সাহা: প্রথমত নিরবচ্ছিন্ন ইন্টারনেট এবং নিরবচ্ছিন্ন বিদ্যুৎ। আসলে আমাদের দেশে সবকিছু নিয়েই ভয় এবং ইন্টারনেট নিয়েও এক ধরণের ভয় ছিল। এক সময় জানতাম, ইন্টারনেটের মাধ্যমে বাংলাদেশের সব তথ্য পাচার হয়ে যাবে। ঢাকায় ইন্টারনেটের গতি ভালো হলেও ঢাকার বাইরে গেলেই তেমন নেটওয়ার্ক পাওয়া যায় না। আপলোডের ক্ষেত্রে এই গতি আরও কমে যাচ্ছে। ইন্টারনেটের গতি কম হলে আমরা বেশ অসুবিধায় পরি। পেপ্যাল হলে খুব সহজেই দেশে টাকা আনা যেত। সেটা এখনও অধরাই রয়ে গেল। যুগান্তর: দেশের ফ্রিল্যান্সিং নিয়ে আপনার ভবিষ্যৎ পরিকল্পনা কী?
সুমন সাহা: আমি নতুনদের ফ্রিল্যান্সিং সম্পর্কে যথাযথ দিকনির্দেশনা দেওয়ার জন্য যথাসাধ্য সর্বোচ্চ চেষ্টা করে যাচ্ছি। কারণ নতুনদের অনেকেই শুরুতে অনেক ভুল-ত্রুটি করে থাকে। ক্লায়েন্টের মনে বাংলাদেশ সম্পর্কে বাজে ধারণাও তৈরি হয় যা আমাদের ফ্রিল্যান্সিং জগতে কিছুটা হলেও এর প্রভাব পরে। আর এজন্য আমি https://www.sumansaha.me/ নামে একটি ব্লগ তৈরি করেছি। ভবিষ্যতে আমার ইচ্ছা তথ্যপ্রযুক্তি নির্ভর গবেষণা কেন্দ্র স্থাপনের। আমি স্বপ্ন দেখি আগামীতে খুব ভালো প্রযুক্তিবিশ্লেষক তৈরি হবে এবং আমাদের এই দেশকে প্রযুক্তিখাতে উন্নতির শিখরে তুলে ধরবে। ১৫ জুলাই বিশ্ব যুব দক্ষতা দিবস উপলক্ষে রকমারি ডটকমের আয়োজনে রয়েছে ফ্রিল্যান্সার সুমনের দিনরাত উপন্যাসটি। আজকের এই দিনে বইটিতে রকমারি দিচ্ছে ২৫ শতাংশ ছাড়ের সঙ্গে আরও অতিরিক্ত ৫ শতাংশ ছাড়।",22/9/2020,technology
করোনার কারণে স্মার্টফোন নির্ভর জীবনযাত্রায় অভ্যস্ত হচ্ছে মানুষ: ড্যামন ইয়াং,"মোবাইল হ্যান্ডসেট কোম্পানি অপো বাংলাদেশে কার্যক্রম পরিচালনার পাঁচ বছর পার করলো। বাংলাদেশে গত পাঁচ বছরে অপো কতটা ব্যবসা সফল? আগামীদিনের পরিকল্পনাই বা কী? এই করোনাকালে মোবাইল ব্যবসায় কেমন প্রভাব পড়ছে? এমন নানান বিষয়ে যুগান্তরের সঙ্গে কথা বলেছেন অপো বাংলাদেশ এইডির ব্যবস্থাপনা পরিচালক ড্যামন ইয়াং।



যুগান্তর: বাংলাদেশে কার্যক্রম পরিচালনার পাঁচ বছর পূর্ণ করেছে অপো। এখানকার স্মার্টফোন বাজার নিয়ে আপনার পর্যবেক্ষণ কী?ড্যামন ইয়াং: গত পাঁচ বছরে বাংলাদেশের স্মার্টফোন বাজারে বেশ কিছু মৌলিক পরিবর্তন এসেছে। ‘ডিজিটাল বাংলাদেশ’ বাস্তবায়নে সরকারের প্রতিশ্রুতি এবং দেশে ফোরজি চালুর কারণে স্মার্টফোন শিল্পের দ্রুত বিকাশ ঘটছে। ই-কমার্স, রাইড শেয়ারিং, অনলাইন ব্যাংকিং এবং মোবাইল ফিনান্সিয়াল সার্ভিসের সমন্বয়ে গড়ে ওঠা ডিজিটাল ইকোসিস্টেমের গ্রাহক বৃদ্ধির কারণে সাশ্রয়ী দামের স্মার্টফোনের চাহিদাও বাড়ছে। স্মার্টফোনের ব্যবহার বাংলাদেশের সাধারণ মানুষ বিশেষ করে তরুণদের জীবনযাত্রা অনেক স্বাচ্ছন্দ্যময় করে তুলছে। মানুষের জীবনযাত্রায় পরিবর্তন আনার সক্ষমতা রয়েছে স্মার্টফোনের, এমন বিশ্বাস নিয়ে আমরা গত বছর বাংলাদেশে সফল কার্যক্রমের পাঁচ বছর সম্পন্ন করেছি। স্মার্টফোনের ক্রমবর্ধমান চাহিদায় উৎসাহিত হয়ে আমরা এখানে সংযোজন কারখানাও স্থাপন করেছি। এর ফলে আমাদের স্মার্টফোন উৎপাদন খরচও কমেছে এবং আমরা দেশের মানুষের হাতে সাশ্রয়ী দামে স্মার্টফোন তুলে দিতে পারছি। এছাড়াও কারখানা স্থাপনের ফলে তরুণদের জন্য কর্মসংস্থানের সুযোগ যেমন হয়েছে, তেমনি সরকারি কোষাগারেও অবদান রাখা সম্ভব হচ্ছে।যুগান্তর: বাংলাদেশের স্মার্টফোন শিল্পে কোভিড-১৯ এর কেমন প্রভাব পড়েছে? ড্যামন ইয়াং: কোভিড-১৯ মহামারীর কারণে অনেক ব্যবসা প্রতিষ্ঠান তাদের কার্যক্রম সীমিত করতে বাধ্য হয়েছে এবং স্মার্টফোন বাজারও এর ব্যতিক্রম নয়। এ সময়ে স্মার্টফোনের যন্ত্রাংশ আমদানি বন্ধ থাকায় স্মার্টফোন সংযোজনের পরিমাণ কমিয়ে আনতে হয়েছে অনেক ক্ষেত্রে। তবে এই পরিস্থিতিতে কিছু নতুন সুযোগও তৈরি হচ্ছে। মোবাইল অপারেটরগুলো থেকে প্রাপ্ত সাম্প্রতিক তথ্যে দেখা গেছে মহামারীর কারণে গ্রাহকদের মাঝে ডাটা ব্যবহারের প্রবণতা দ্বিগুণ হয়েছে। মেসেঞ্জার কিংবা ভিডিও কলের মাধ্যমে বন্ধু-পরিজনদের সঙ্গে যুক্ত থাকতে, ভিডিও স্ট্রিমিং কিংবা অনলাইন গেম খেলতে, সংবাদ পড়তে মানুষের মাঝে স্মার্টফোন ব্যবহারের পরিমাণ বেড়েছে। সামাজিক দূরত্ব এবং কোয়ারেন্টিন বজায় রাখতে অনলাইনে গ্রোসারি সামগ্রী ক্রয়ের পাশাপাশি খাবার অর্ডার দিচ্ছে ব্যবহারকারীরা। গুরুত্বপূর্ণ বিষয় হলো মানুষ এই জীবনযাত্রায় অভ্যস্ত হয়ে পড়ছে। ফলে ভবিষ্যতে স্মার্টফোন বাজারের প্রবৃদ্ধি আরও বাড়বে। যদিও এই পরিস্থিতি কাটিয়ে উঠতে কত সময় লাগবে সেটি বলা কঠিন। ব্যক্তিগতভাবে আমি সামনের দিনগুলো নিয়ে বেশ আশাবাদী। যুগান্তর: কোভিড-১৯ পরিস্থিতিতে বৈশ্বিক স্মার্টফোন বাজার এবং বাংলাদেশের স্মার্টফোন বাজারের মধ্যে আপনি কী ধরনের পার্থক্য দেখছেন?ড্যামন ইয়াং: গত কয়েক বছর ধরে বাংলাদেশের মোবাইল ফোন বাজারের প্রবৃদ্ধি বেশ ভালো হলেও দেশে স্মার্টফোন ব্যবহারকারী প্রায় ২৪ ভাগ। তুলনামূলকভাবে উত্তর আমেরিকা এবং ইউরোপের বাজারে স্মার্টফোন গ্রাহক প্রায় ৬০ শতাংশ। অপরদিকে বাংলাদেশের প্রতিবেশী দেশ ভারতের অবস্থাও প্রায় একইরকম, মোবাইল ফোন ব্যবহারকারীদের প্রায় ২৫ ভাগ সেখানে স্মার্টফোন ব্যবহার করেন। এই হিসাব থেকে বোঝা যাচ্ছে স্মার্টফোন গ্রাহক সংখ্যা বিবেচনায় বাংলাদেশ এবং ভারতের বাজার এখনও অপরিণত। এর ইতিবাচক দিক হলো এখানে সম্ভাবনাও অনেক বেশি। ইতোমধ্যে থ্রিজি ও ফোরজি নেটওয়ার্ক চালু করার পাশাপাশি ফাইভজি নেটওয়ার্ক নিয়ে কাজ করা বাংলাদেশে সামনের দিনগুলোতে স্মার্টফোন বাজারের একটি বড় অগ্রগতি হবে। এই সম্ভাবনাকে বাস্তবরূপ দিতেই আমরা এখানে স্মার্টফোন সংযোজন কারখানা স্থাপনে উৎসাহিত হয়েছি। মহামারীর প্রভাব বিবেচনা করলে বাংলাদেশে মোবাইল ফোন ব্যবহারের ধরন বিশ্বের অন্যান্য দেশের মতোই হবে এবং আমরা এখানে ইতিবাচক কিছুই প্রত্যাশা করছি। যুগান্তর: এক্ষেত্রে আপনারা কী ধরনের চ্যালেঞ্জের মুখোমুখি হচ্ছেন? কীভাবে এগুলো কাটিয়ে ওঠা যাবে বলে আপনার মনে হয়?ড্যামন ইয়াং: এখানকার বাজারে শক্ত প্রতিযোগিতা রয়েছে এবং গ্রাহকরা নিত্যনতুন উদ্ভাবন নিয়ে বেশ আগ্রহী। এ কারণে বাংলাদেশের স্মার্টফোন বাজার বেশ চ্যালেঞ্জিং। তবে এই চ্যালেঞ্জ আমাদের জন্য উৎসাহব্যঞ্জক কারণ আমরা নিজেদের দক্ষতা এখানে তুলে ধরতে পারছি। এরই মধ্যে আমরা বেশ কিছু ডিভাইস এনেছি যা গ্রাহকদের মাঝে ব্যাপক জনপ্রিয়তা পেয়েছে। ক্রমবর্ধমান চাহিদা মেটাতে এবং প্রতিযোগিতার কারণে আমরা এখানে সংযোজন কারখানা স্থাপন করেছি। ‘ডিজিটাল বাংলাদেশ’ বাস্তবায়নে বাজারের প্রবৃদ্ধি বাড়াতে সরকারও মোবাইল ফোন নির্মাতা প্রতিষ্ঠানগুলোকে সহায়তা করছে। মোবাইল বাজারের প্রবৃদ্ধি অর্জনের লক্ষ্যে টেলিযোগাযোগ সেবায় আরও সহনীয় শুল্ক কাঠামোর জন্য আমি সরকারের কাছে অনুরোধ করছি। ধারণা করা হচ্ছে ২০২৫ সালের মধ্যে স্মার্টফোন গ্রাহক দ্বিগুণ হবে যা গ্রাম ও নগরের মানুষের আয় বৃদ্ধি এবং দারিদ্রের হার হ্রাসেও ভূমিকা রাখতে পারে বলে আমরা মনে করি। স্মার্টফোনের কল্যাণকর দিকগুলো সবার সামনে তুলে ধরে সচেতন করার বিষয়টিও এক্ষেত্রে গুরুত্বপূর্ণ ভূমিকা রাখতে পারে। সরকারের ডিজিটাল বাংলাদেশ ভিশন বাস্তবায়নে পুরো সম্ভাবনা কাজে লাগাতে চাইলে আমাদের অন্যান্য শিল্পকে প্রস্তুত করার পাশাপাশি কার্যকর ইকোসিস্টেম তৈরি করতে হবে। যুগান্তর: বর্তমান পরিস্থিতির প্রভাব থেকে উত্তরণে স্মার্টফোন নির্মাতা প্রতিষ্ঠানগুলোর সঙ্গে সরকার কীভাবে একসঙ্গে কাজ করতে পারে বলে আপনি মনে করেন? ড্যামন ইয়াং: কোভিড-১৯ প্রাদুর্ভাব ঠেকাতে স্মার্টফোন ইন্ডাস্ট্রিসহ সমাজের সকল অংশীজনদের একসঙ্গে কাজ করা উচিত। সম্পূর্ণভাবে ডিজিটাইজেশনের জন্য বাংলাদেশ একটি ইকোসিস্টেম তৈরি করছে যা এই পরিস্থিতিতে দেশের সামগ্রিক অবস্থা পাল্টে দিতে পারে। যেহেতু মোবাইল ফোন ব্যবহার করে দেশের ৯০ শতাংশ ইন্টারনেট ব্যবহার করা হয়, তাই ডিজিটাইজেশনের পদক্ষেপ সামাজিক দূরত্ব রক্ষা করতে সহায়ক হবে।
সংক্রমিতদের শনাক্তকরণের মাধ্যমে সম্পদের কার্যকর বরাদ্দের সহায়তার পাশাপাশি কোভিড-১৯ কার্ভ নিম্নমুখী করতে সরকারের সক্ষমতা বৃদ্ধিতে স্মার্টফোন নির্মাতা প্রতিষ্ঠানগুলো ইকোসিস্টেমের অন্যান্য অংশীদার প্রতিষ্ঠানগুলোর সঙ্গে কাজ করতে পারে। কোভিড-১৯ মোকাবেলার মাধ্যমে পরিবার-পরিজন ও প্রতিবেশীদের রক্ষায় একসঙ্গে কাজ করতে অপো প্রতিশ্রুতিবদ্ধ। দেশের নিয়ম-কানুন অনুসরণ করে বাসা থেকে কাজ করতে আমরা কর্মীদের উদ্বুদ্ধ করেছি। কিছু গুরুত্বপূর্ণ ব্যক্তির কর্মস্থলে উপস্থিতি প্রয়োজনীয় হওয়ায় আমরা প্রয়োজনীয় পদক্ষেপ গ্রহণ করেছি যেন তারা নিজেদের মাঝে দূরত্ব বজায় রেখে কাজ করতে পারেন। রিটেইল স্টোরের কার্যক্রম পরিচালনার ক্ষেত্রে আমরা সরকারের সামাজিক দূরত্বের নির্দেশনা কঠোরভাবে অনুসরণ করছি। গ্রাহকদের বিভিন্ন অনুসন্ধানের তথ্য প্রদানে অপো অনলাইন সার্ভিস টিম নিরলস কাজ করে যাচ্ছে। এছাড়া ইতিমধ্যেই বাংলাদেশের গ্রাহকদের জন্য আমরা বর্ধিত ওয়ারেন্টি প্রদান করেছি। যুগান্তর: বাংলাদেশের বাজার নিয়ে অপোর আগামী পাঁচ বছরের পরিকল্পনা কী?ড্যামন ইয়াং: বাংলাদেশের মোট জনসংখ্যার ৩০ ভাগই তরুণ। সাধ্যের মধ্যে সাশ্রয়ী দামের স্মার্টফোন তুলে দেওয়ার মাধ্যমে তাদের মধ্যে থাকা সম্ভাবনাকে কাজে লাগাতে চাই আমরা। ফাইভজির উন্নয়নেও বেশকিছু উদ্যোগ নিয়েছে অপো। এর মধ্যে আছে ‘গ্র্যাভিটি প্লান ২.০’ নামে একটি সাপোর্ট প্রোগ্রাম যা ডেভেলপার ও পার্টনারদের সঙ্গে নিয়ে চালু করা হয়েছে। এছাড়া ফাইভ সিস্টেম-লেভেল ক্যাপাবিলিটি এক্সপোজার ইঞ্জিনস এবং আরও একটি গুরুত্বপূর্ণ উদ্যোগ ‘আইওটি অ্যানাবলমেন্ট প্লান’ হাতে নিয়েছে অপো। আগামী তিন বছরে গবেষণা ও উন্নয়নে (আরঅ্যান্ডডি) ৭ বিলিয়ন ডলার বিনিয়োগের পরিকল্পনা করছে অপো। ফাইভজি, এআই, এআর, বিগ ডাটাসহ অন্যান্য আধুনিক প্রযুক্তির পাশাপাশি হার্ডওয়্যার, সফটওয়্যার এবং সিস্টেমের উন্নয়নে এই বিনিয়োগ কাজে লাগানো হবে। আরঅ্যান্ডডি থেকে প্রাপ্ত কিছু উদ্ভাবন এরই মধ্যে দেখা গেছে অপোর ফাইন্ড সিরিজ, রেনো সিরিজ, এফ সিরিজ এবং এ সিরিজের স্মার্টফোনে। বাংলাদেশ সরকার আগামী বছরের মধ্যে দেশে ফাইভজি নিয়ে আসতে কাজ করছে এবং আমরা বিশ্বাস করি অপো এই অগ্রযাত্রায় সহযোগী হিসেবে কাজ করতে পারবে।",22/9/2020,technology
ই-কমার্স খাত ও একজন সিইও মোহাম্মদ রাসেল,"যুগান্তর : বিশ্বব্যাপী ই-কমার্স এখন অত্যন্ত জনপ্রিয় প্লাটফর্ম, এ খাতের অগ্রগতি কেমন?



রাসেল : বিশ্বব্যাপী ই-কমার্স খাত অনেকটা এগিয়েছে এবং বিশ্ব অর্থনীতির নানাবিধ উন্নয়নে ই-কমার্স অগ্রণী ভূমিকা রাখছে। আমাদের পার্শ্ববর্তী দেশ ভারতের দিকে তাকালেই দেখা যায় সেখানে পৃথিবীর সবচেয়ে জনপ্রিয় প্লাটফর্ম অ্যামাজন ব্যবসা করছে। এ ছাড়া আরও একটি বড় কোম্পানি ওয়ালমার্টও ভারতের ফ্লিপকার্টের মাধ্যমে ব্যবসা পরিচালনা করে আসছে। ই-কমার্সের গ্লোবাল রিকোয়ারমেন্ট খুবই প্রুভেন একটি মডেল।চায়নাতে আলিবাবা তাদের অর্থনীতিতে যে ভূমিকা রেখেছে তা সবার নজরে এসেছে। ঠিক তেমনি আমেরিকার ইকোনমিতে অ্যামাজনের কন্ট্রিবিউশনও আমরা দেখেছি।যুগান্তর : ই-কমার্স কীভাবে ব্যবসা করে বা গ্রাহকের প্রতি এর দায়বদ্ধতা কী?রাসেল : ই-কমার্স মূলত দুটি কাজ করে। প্রথমত ই-কমার্স ডিস্ট্রিবিউশন খরচ কমায়। যেমন- একটা পণ্যকে কারখানা থেকে গ্রাহকের কাছে পৌঁছতে অনেকগুলো চ্যানেল পার হতে হয়, পণ্যটি ফ্যাক্টরি থেকে ডিলারের কাছে যায়, ডিলার সেটাকে শোরুমে পাঠায় তারপর শোরুম থেকে পণ্যটি পৌঁছায় গ্রাহকের হাতে। এ ক্ষেত্রে দেখা যায় নির্দিষ্ট ওই প্রডাক্টটির দাম অনেক বেড়ে যায়। অপরদিকে ই-কমার্স কারখানা থেকে সরাসরি পণ্যটি গ্রাহকের হাতে পৌঁছে দেয় যে কারণে বাজারমূল্যের চেয়ে কম দামে গ্রাহক ই-কমার্স থেকে পণ্য ক্রয় করতে পারে।আরেকটি হচ্ছে ইনভেন্টরি। ই-কমার্সে কোনো পণ্য ডিসপ্লে­ করতে হয় না এমনকি গুদামজাতও করার প্রয়োজন পড়ে না। অন্যদিকে প্রচলিত নিয়মে আমরা দেখতে পাই একটা কোম্পানি তার পণ্য বিক্রির জন্য দেশের ৬৪ জেলায় শোরুম দিতে হয়, সেখানে পণ্য ডিসপ্লে­ করতে হয়। এ বিষয়গুলো ই-কমার্সের দরকার হয় না বলে ই-কমার্স চাইলে পণ্যের দাম কমিয়ে ছাড় দিয়ে ব্যবসা করতে পারে। ই-কমার্স নির্দিষ্ট পণ্যের অর্ডার গ্রহণ করার পর সে অর্ডারটি ম্যানুফ্যাকচারারকে দেয় তার পর সরাসরি গ্রাহকের হাতে পণ্যটি পৌঁছে দেয়। তাই ই-কমার্সের ইনভেন্টরিতে পণ্য দিনের পর দিন রেখে দিতে হয় না।




যুগান্তর : বাংলাদেশে ই-কমার্সের ভবিষ্যৎ কেমন?রাসেল : দেখুন আমাদের পার্শ্ববর্তী দেশ ভারতে একটি কোম্পানি দিনে ৮ হাজার থেকে ১০ হাজার কোটি টাকার অর্ডার গ্রহণ করে। ফ্লিপকার্ট বিলিয়ন ডে পালন করে। যদি পাশের দেশ হিসেবে চিন্তা করি আমাদের অন্তত তাদের ৪০ ভাগের এক ভাগ হওয়া উচিত অর্থাৎ ভারতে যদি একটা কোম্পানি ১০ থেকে ১২ হাজার কোটি সেল করে তাহলে আমাদের অন্তত ৫০০ কোটি হওয়া উচিত। আমরা এখনও সেখানটায় পৌঁছাতে পারিনি, তবে আশা করছি আমরাও সে জায়গায় পৌঁছাব।যুগান্তর : ই-কমার্স খাতে কী কী চ্যালেঞ্জ রয়েছে বলে মনে করেন?রাসেল : আসলে এখানে অনেক ধরনের চ্যালেঞ্জ রয়েছে তবে সবচেয়ে বড় চ্যালেঞ্জ হচ্ছে প্রসেসিংটা।যেমন, আমরা যখন কোনো ম্যানুফ্যাকচারার কোম্পানির সঙ্গে ড্রিল করতে যাই বেশিরভাগ ক্ষেত্রেই দেখা যায় তারা এটার সঙ্গে অভ্যস্ত নয়। হয়তো তারা ভাবে ই-কমার্সে কম মূল্যে পণ্য বিক্রি করতে গিয়ে তাদের অন্য সেলিং চ্যানেলগুলোর ব্যবসা ড্রপ করতে পারে। তারা বেশিরভাগ সময়ই বিভ্রান্তির মধ্যে পড়ে যায় যেহেতু এভাবে পণ্য বিক্রি করে অভ্যস্ত ছিলেন না। এ ক্ষেত্রে দেখা যায় কোনো একটা কোম্পানির সঙ্গে ড্রিল করার পরও এ চ্যানেলটি পুরোপুরি সক্রিয় হতে বেশ সময় লেগে যায়। এমনকি ই-কমার্স যে পরিমাণ অর্ডার প্রসেস করে অল্প সময়ের মধ্যে সে পরিমাণ পণ্য ডেলিভারি দিতে ম্যানুফ্যাকচারার কিছুটা চ্যালেঞ্জের মধ্যে পড়ে যায়।যদিও এটা একদিকে যেমন চ্যালেঞ্জিং অন্যদিকে ন্যাচারালই বলব। কেননা এখনও আমরা ক্রমবর্ধমান অবস্থার মধ্য দিয়ে যাচ্ছি সুতরাং কিছুটা বিচ্যুতি ঘটবে এটাও স্বাভাবিক।যুগান্তর : সম্প্রতি দ্রুত বর্ধনশীল কোম্পানি হিসেবে ইভ্যালি এশিয়া ওয়ানের অ্যাওয়ার্ড পেয়েছে এ ব্যাপারে কিছু বলুন।রাসেল : আসলে এ অ্যাওয়ার্ড অর্জন আমার বা ইভ্যালির জন্য হয়নি বরং আমি মনে করি আমাদের কাস্টমার গ্রুপের ভালোবাসার জন্যই আমরা এ অ্যাওয়ার্ড পেয়েছি। আমাদের সোশ্যাল মিডিয়া গ্রুপও এখন অনেক বড়। আমাদের সবচেয়ে বড় শক্তির জায়গাই এ ক্রেতারা। সুতরাং এ অ্যাওয়ার্ডটি আমি তরুণদের উৎসর্গ করতে চাই।আর এশিয়া ওয়ান একটি জরিপ করে এ অ্যাওয়ার্ড দিয়েছে। আমরা ছাড়াও বাংলাদেশে অন্য পাঁচটি কোম্পানি অন্যান্য ক্যাটাগরিতে অ্যাওয়ার্ড পেয়েছে। আমরা দ্রুত বর্ধনশীল হিসেবে পেয়েছি এটা ঠিক, তবে এ সেক্টরটাই এখন দ্রুত এগিয়ে যাওয়ার সেক্ষেত্রে আমার মনে হয় না যে, খুব দ্রুত এগোতে পেরেছি। তবে এর চেয়ে দ্রুত এগোনো সম্ভব এবং আশা করছি আমরা এগিয়ে যাব আরও দ্রুত এবং আমাদের দেশে ই-কমার্স খাতকে আরও দ্রুত এগিয়ে নিয়ে যাব।",22/9/2020,technology
অ্যান্ড্রয়েড ব্যবহারকারীদের জন্য সুসংবাদ,"অ্যান্ড্রয়েড সমস্যার সমাধান জানতে ‘ডিরেক্ট মেসেজ’ অপশনেও এখন আর যেতে হবে না। এবার অ্যান্ড্রয়েড ব্যবহারকারীদের সব সমস্যার সমাধান জানাবে টুইটারের মাধ্যমে গুগল।



আনুষ্ঠানিক এক ঘোষণায় সম্প্রতি বিষয়টি সম্পর্কে নিশ্চিত করেছে গুগল। খবর প্রযুক্তিবিষয়ক সাইট এনগ্যাজেটের।কী করবেন সব সমস্যার সমাধান পেতে শুধু নির্দিষ্ট একটি হ্যাশট্যাগ ব্যবহার করে টুইট করলেই হবে। #AndroidHelp নামের ওই হ্যাশট্যাগসংবলিত টুইট পাওয়ার পর সমাধান জানাবে সার্চ জায়ান্টখ্যাত মার্কিন প্রতিষ্ঠানটি। নিজেদের অফিশিয়াল টুইটার অ্যাকাউন্ট ‘অ্যান্ড্রয়েড’ থেকে সমস্যার সমাধান জানিয়ে ফিরতি টুইট করা হবে বলেও জানিয়েছে প্রতিষ্ঠানটি। গুগলের দেয়া তথ্য অনুযায়ী, সাধারণ ‘ট্রাবলস শুটিং’, ‘আইডেন্টিটি’ এবং ‘অথেনটিকেশন’, ‘অ্যাক্সেসেবিলিটি’ এবং নিরাপত্তাসংশ্লিষ্ট অ্যান্ড্রয়েড সমস্যার সমাধান জানাতেই উদ্যোগটি নেয়া হয়েছে।ঠিক কেন ‘ডিরেক্ট মেসেজের’ পরিবর্তে টুইটার ফিডে এভাবে সমস্যা সমাধানের সিদ্ধান্ত নেয়া হয়েছে, তা পরিষ্কার করে জানায়নি গুগল। ",22/9/2020,technology
পুরনো ফোনে চলবে না পোকেমন গো,"আগামী অক্টোবর থেকে পোকেমন গো-এর সাপোর্ট হারাবে অ্যান্ড্রয়েড ও আইওএসের পুরনো কিছু ডিভাইস।



গেমটির ডেভেলপার প্রতিষ্ঠান নিয়ান্টিক জানিয়েছে, অ্যান্ড্রয়েড ৫, আইওএস ১০ ও আইওএস ১১ চালিত ডিভাইসগুলোতে পোকেমন গো খেলা যাবে না।আইফোন ৫এস ও আইফোন ৬ ব্যবহারকারীরা আইওএস ১২ ইনস্টল করলেও কোনো সুবিধা পাবেন না। কেন পুরনো ফোনে সাপোর্ট বন্ধ করা হচ্ছে সে বিষয়ে কিছু জানায়নি তারা।সংবাদমাধ্যম ৯টু৫ ম্যাকের দাবি, এআরভিত্তিক গেমটি খেলতে উন্নতমানের ডিভাইসের প্রয়োজন হয়। এ কারণেই পরবর্তী আপডেটের সাপোর্ট পাবেন না পুরনো ডিভাইসের ব্যবহারকারীরা। তাই কোনোভাবে পোকেমন গেমটি ফোনে চালানোর উপায় খুঁজে বের করলেও কারিগরি ত্রুটি সারানোর জন্য আপডেট পাবেন না ব্যবহারকারীরা।২০১৬ সালের জুলাইয়ের মাঝামাঝি জাপানে পোকেমন গো উন্মোচিত হয়। গেমটিতে হেঁটে হেঁটে পোকেমন ধরলে পয়েন্ট পাওয়া যায়।",22/9/2020,technology
পাবজি রয়েল পাস সিজন ১৫,"পাবজি মোবাইলের রয়েল পাস সিজন ১৫ ‘বিয়ন্ড এ.সি.ই’-তে নতুন পোশাকের এয়ারড্রপসসহ আরও বেশ কিছু নতুন ফিচার যুক্ত হয়েছে। প্লেয়াররা অ্যাপ স্টোর ও গুগল প্লের মাধ্যমে বিশ্বের সবচেয়ে জনপ্রিয় মোবাইল গেমটিতে নিজেদের কাস্টমাইজ করতে ৮টি ব্র্যান্ড-নিউ পোশাক আনলক করতে পারবেন।



পাবজি মোবাইল রয়েল পাস সিজন ১৫-এ ক্লাসিক পোশাকে অসাধারণ পরিবর্তনের পাশাপাশি নতুন এমন সব পোশাক এবং গিয়ার স্কিন দেয়া হয়েছে, যা আগে কখনই দেখা যায়নি। নতুন এ সিজনটিতে গেমের বিভিন্ন চ্যালেঞ্জগুলো শেষ করার মাধ্যমে প্লেয়াররা বিশেষ থিমযুক্ত পুরস্কার অর্জনের সুযোগ পাবেন, যার মাধ্যমে প্রথমবারের মতো পাবজির মূল চরিত্রের পোশাক আপগ্রেড করারও সুযোগ থাকবে।সিজন ১৫-এ কালেক্টেবল পুরস্কার ছাড়াও গেমের আংশিক ব্যবহারকারীর ইন্টারফেস এবং রিওয়ার্ড ডিসপ্লে আপগ্রেড করা হচ্ছে। বুকমার্কগুলোও এখন স্থানান্তরিত হয়েছে এবং প্লেয়াররা লেভেল ও অসংগৃহীত উভয় পুরস্কারের জন্যই ব্রাউজ করতে পারেন।প্লেয়াররা এখন ভাউচার উইন্ডোতে সরাসরি ভাউচার কিনতে পারবেন এবং সিজনগুলোর মধ্যে অর্জিত আরপি পয়েন্টগুলো স্বয়ংক্রিয়ভাবে সাধারণ পয়েন্ট কার্ডে রূপান্তরিত হবে।পাবজি মোবাইলের নতুন ১.০ ভার্সনের কয়েকদিন পরেই এ রয়েল পাস সিজন ১৫-এর যাত্রা শুরু। গেমটির ১.০ ভার্সনের মধ্যে রয়েছে- মনোমুগ্ধকর ভিজ্যুয়াল, নতুন ইউএক্স, ৯০-এফপিএস-এ উপভোগ করার সুযোগসহ নতুন ইরাঙ্গেল মানচিত্র। অ্যাপ স্টোর ও গুগল প্লে থেকে বিনামূল্যে ডাউনলোড করা যাবে পাবজি মোবাইল গেমটি।",22/9/2020,technology
অ্যালেক্সায় অমিতাভের কণ্ঠস্বর,"প্রযুক্তি জায়ান্ট অ্যামাজনের ভয়েস অ্যাসিস্ট্যান্ট অ্যালেক্সায় প্রথম ভারতীয় সেলেব্রিটি ভয়েস হিসেবে শোনা যাবে অমিতাভ বচ্চনের কণ্ঠস্বর।



অ্যামাজনের পক্ষ থেকে এ ঘোষণা দেয়া হয়। অ্যালেক্সা পরিচালিত যন্ত্রে বলতে হবে, ‘অ্যালেক্সা, সে হ্যালো টু মিস্টার অমিতাভ বচ্চন।’ তাহলেই সেই যন্ত্রে বেজে উঠবে ট্রেডমার্ক কণ্ঠস্বর।অ্যামাজনের সঙ্গে নতুন এ গাঁটছড়া প্রসঙ্গে প্রখ্যাত অভিনেতা বলেছেন, ‘টেকনোলজি সবসময়ই আমাকে নতুন কিছু শেখার সুযোগ দিয়েছে। ছবি, টিভি শো, পডকাস্ট আর এখন এ ভয়েস টেকনোলজি। এর মাধ্যমে দর্শক ও শুভাকাঙ্ক্ষীদের আরও কাছে পৌঁছতে পারব। তাদের সঙ্গে বেশি যোগাযোগ রাখতে পারব।’অ্যামাজনের এ অভিযানে অমিতাভই প্রথম নন।২০১৯ সালে স্যামুয়েল এল জ্যাকসনের সঙ্গে প্রথম জোট গড়েছিল অ্যামাজনে। তবে তার স্বর শুধু আমেরিকাতেই শোনা যায়। অমিতাভের কণ্ঠে শোনা যাবে জোকস, আবহাওয়ার আপডেট, শায়রি ও প্রেরণাদায়ক বাণী।আগামী বছর থেকে এ ফিচার পাওয়া যাবে অ্যালেক্সার ডিভাইসে। ",22/9/2020,technology
ই-কমার্সের মতো উদীয়মান সেক্টরকে ধ্বংস করছে কারা?,"ই-কমার্স বর্তমানে একটি উদীয়মান ব্যবসায়িক সেক্টর। এর মাধ্যমে ক্রেতা যেমন স্বাচ্ছন্দ্যে পণ্য সংগ্রহ করতে পারে, তেমনি বিক্রেতাও খুব সহজে বেশি পরিমাণ পণ্য বিক্রি করতে পারে।



বর্তমানে বিশ্বে অধিকাংশ পণ্য ডেলিভারি ই-কমার্সের মাধ্যমে হওয়ার অন্যতম প্রমাণ হল, অ্যামাজনের মালিকের ২০ হাজার কোটি ডলারের সম্পদের ক্লাবে প্রবেশ। অত্যাধুনিক এ সভ্যতার মানুষ এখন আর হাতে ব্যাগ নিয়ে বাজারে গিয়ে দরদাম করে পণ্য কেনার মতো মানসিকতার অনেকটাই পরিবর্তন করতে পেরেছে। যদিও এর অন্যতম কারণ ‘সময়’।মানুষের হাতে এখন আর আগের মতো অঢেল সময় থাকে না বাজার করা কিংবা পণ্য সংগ্রহ করার। মানুষ ঘরে বসে তার চাহিদামতো পণ্য পেলে বাইরে বের হওয়ার ইচ্ছাটা অবশ্যই কমিয়ে ফেলতে পারে। বাংলাদেশে যতগুলো ই-কমার্স প্রতিষ্ঠান রয়েছে, তাদের প্রায় সবার বিরুদ্ধেই রয়েছে বিস্তর অভিযোগ।কয়েকদিন আগে দেখলাম- একটি প্রতিষ্ঠানের শাখা থেকে টাকাসহ কয়েকজনকে প্রতারণার অভিযোগে গ্রেফতার করা হয়েছে। এটি সত্যিই লজ্জা ও উদ্বেগের বিষয়। একটি উদীয়মান সেক্টর, যার হাত ধরে আমার ‘সোনার বাংলা’র মানুষের জীবন ও জীবিকার চেহারা পরিবর্তন হওয়ার কথা; সেই সেক্টরই কিনা খাদের কিনারায়! বিষয়টি আমি ব্যক্তিগতভাবে কোনোভাবেই মেনে নিতে পারছি না।অনলাইন প্লাটফরমের বিরুদ্ধে অন্য কোনো দেশে হয়তো বাংলাদেশের মতো এত অভিযোগ নেই (থাকলেও আমার জানা নেই)। এবার আসা যাক বাস্তব অভিজ্ঞতার কথায়। কয়েক বছর আগে বাংলাদেশের একটি স্বনামধন্য বই বিক্রয়কারী অনলাইন প্রতিষ্ঠানের কাছে একটি বইয়ের অর্ডার করেছিলাম। টাকাটাও পেমেন্ট করেছিলাম তাদের প্রদত্ত মার্চেন্ট নাম্বারে বিকাশের মাধ্যমে। কিছুদিন কেটে গেলেও কাঙ্ক্ষিত বইটি হাতে পাচ্ছিলাম না। অগত্যা তাদের হেল্পলাইনে ফোন দিলাম। তারা আমার বিস্তারিত তথ্য নিল। এমন কী বিকাশের ট্রানজেকশন নাম্বার/আইডি পর্যন্ত নিয়েছিল। পরবর্তী সময়ে বিষয়টি তারা আমাকে জানাবে বলে কথা দিয়েছিল। কিন্তু তারা তাদের কথা রাখেননি। আমি আবারও আমার মোবাইলের টাকা খরচ করে তাদের ফোন দেই। তৎক্ষণাৎ ওই কাস্টমার কেয়ার প্রতিনিধি আমাকে জানান যে, তার কাছে আমার ট্রানজেকশনের কোনো তথ্য নেই। তিনি আমাকে বিকাশের সঙ্গে যোগাযোগ করতে পরামর্শ দিলেন। আমি বিকাশের নাম্বারে ফোন দিয়েও কোনো প্রতিকার পাইনি।বইয়ের দামের সমপরিমাণ অর্থ বিভিন্ন কাস্টমার কেয়ারের প্রতিনিধির সঙ্গে কথা বলে শেষ করে অবশেষে ক্ষান্ত হলাম। চিন্তা করলাম, প্রতিকার চাওয়ার চেয়ে যদি চুপ করে থেকে খরচ কম হয়, তাই শ্রেয়। প্রশ্ন হল, বিকাশের মাধ্যমে পেমেন্টের টাকাটা গেল কোথায়? পরবর্তীকালে আমি দৃঢ়চিত্তে পণ করলাম- স্বজ্ঞানে কোনো অনলাইন প্লাটফর্মে অর্ডার করব না। তাহলে আমার মতো একজন ক্রেতা হারানোর পেছনে কে বা কারা দায়ী?হয়তো আমার মতো একজন কাস্টমার তাদের কাছে কিছুই না, কিন্তু সামগ্রিক অনলাইন মার্কেটের জন্য এটা কম ক্ষতিকর নয়। কারণ আমি যদি আমার জীবনের প্রথম অর্ডারটা ঠিকমতো পেতাম, তাহলে হয়তো আরও অনেক পণ্যই এতদিনে কিনতাম। এ আস্থাহীনতা কে বা কারা তৈরি করল? তাদের চিহ্নিত করে ব্যবস্থা না নিলে এ দেশে হয়তো অনলাইন প্লাটফর্মগুলোকে মাথা তুলে দাঁড়ানো অনেক কষ্টকর হবে।আমার জানা আরেকটি ঘটনা বলছি- পাশের বাসার এক ছোট ভাই অনলাইন প্লাটফর্মে একটি চেয়ার অর্ডার দিয়ে সেটি হাতে পাওয়ার পর অবাক। সে নিজে বসার জন্য চেয়ার অর্ডার দিলেও পেয়েছে প্লাস্টিকের খেলনা চেয়ার। দাম কিন্তু নিয়েছে বেশ ভলোই।যদিও এ দোষটা সম্পূর্ণ অর্ডার প্রদানকারীরই বলা যায়। সে হয়তো না দেখে অর্ডার দিয়েছে, কিন্তু এ ক্ষেত্রে অনলাইন প্লাটফর্মগুলোকে আরও বেশি সতর্ক হয়ে পণ্য প্রদর্শন করা উচিত, যেন ক্রেতা পণ্য সম্পর্কে খুঁটিনাটি জানতে পারে।এবার আসা যাক ভিন্ন অভিজ্ঞতায়। আমি ২০২০ সালের শুরুর দিকে ভারত গিয়েছিলাম চিকিৎসার জন্য। চিকিৎসাজনিত কারণে সেখানে আমাকে প্রায় ১৫ দিন অবস্থান করতে হয়। আমার এক বড় ভাই (সহকর্মী) ফোনে আমার হোটেলের অবস্থান জেনে নিয়ে আমার ঠিকানায় অনলাইনে একটি পণ্য অর্ডার করেন। পণ্যটির মূল্য ৭৫০ রুপি মাত্র। যথাসময়ে পণ্যটি নিয়ে ডেলিভারি বয় আমার হোটেলে পৌঁছায়। আমি তখন ঘুমিয়েছিলাম।সে আমার ফোনে চারবার কল দিয়ে আমাকে না পেয়ে হোটেলের ওয়েটিং রুমে প্রায় ১ ঘণ্টা বসেছিল। পরে ঘুম থেকে জাগার সঙ্গে সঙ্গে তাকে আমি ফোন দিই এবং সে জানায় যে, সে হোটেলের ওয়েটিং রুমে আছে। আমি গিয়ে প্রথমে তার কাছে দুঃখ প্রকাশ করি। তাকে বলি, ওষুধ সেবনের কারণে আমার শরীরটা দুর্বল হয়ে যাওয়ায় আমি ঘুমিয়ে পড়েছিলাম। সেও যথারীতি আমাকে বারবার ফোন দেয়ার কারণে স্যরি বলল।আমি পণ্যটি গ্রহণ করি এবং কৌতূহলী হয়ে তার কাছে জানতে চাই- দীর্ঘ সময় বসে না থেকে তিনি তো চলেও যেতে পারতেন; কিন্তু কেন গেলেন না? সে মুচকি হেসে বলল, ‘আমি হয়তো এখন চলে যেতে পারতাম।এতে হয়তো আমার সময় কিছুটা বাঁচত; কিন্তু আপনি যদি অনলাইনে এ বিষয়ে রিপোর্ট করতেন, তাহলে আমাকে জবাবদিহি করতে হতো এবং সর্বোপরি এভাবে আমরা আপনার মতো একজন সম্মানিত কাস্টমার হারাতাম’ (যদিও আমি সম্মানিত কোনো ব্যক্তি নই)। আমি অবাক হলাম। তারা সামান্য কিছু টাকার একটা অর্ডারটাকে এতটা সিরিয়াসলি নিয়েছে দেখে!এ জন্যই হয়তো ভারতের সর্বত্রই অনলাইন মার্কেটগুলোর চাহিদা এত দ্রুত বৃদ্ধি পাচ্ছে। শুধু তাদের দায়িত্ববোধ যাচাই করার জন্য পরবর্তী সময়ে আমি সেখানে বসেই ১৮৫ রুপি মূল্যের একটি বই অর্ডার দেই। কিন্তু অবাক করার বিষয় হল, নির্দিষ্ট সময়ের আগেই তারা আমাকে বইটি পৌঁছে দেয়। বিষয়টি সত্যিই আমার কাছে দারুণ লেগেছে। আগামীতে চিকিৎসার জন্য হয়তো আবারও আমাকে ভারত যেতে হবে এবং আমি ইতোমধ্যে আরও বেশি পরিমাণ পণ্য অনলাইনে কেনার মানসিকতা তৈরি করে রেখেছি।ভারতের প্রত্যন্ত অঞ্চলেও এখন অনলাইনে পণ্য কেনা সম্ভব। এগুলো তৈরি করেছে ভারতের অনলাইন প্লাটফর্মগুলো- এগুলো আমার ব্যক্তিগত মতামত, যা আমি প্রত্যক্ষ করেছি। এখানে তাদের গুণগান বা গুণকীর্তন করার কোনো কারণ নেই এবং এজন্য আমার বিন্দুমাত্র লাভবান হওয়ার সম্ভাবনা নেই।দেশের অনলাইন মার্কেটগুলোর জন্য কিছু করণীয়, যা পালন করলে হয়তো আমার মতো কাস্টমার পুনরায় আস্থা ফিরে পাবে। যেমন-১. প্রতিটি লেনদেনকে আলাদা আলাদা গুরুত্ব দিতে হবে। প্রথমে তাদের লাভের থেকে কাস্টমার সন্তুষ্টির প্রতি নজর দিতে হবে। কাস্টমার সন্তুষ্ট থাকলে পণ্যের বিক্রি বাড়বে।২. অনলাইনে পণ্য প্রদর্শনের সময় অতিরঞ্জিত না করা। সঠিক কালার, সঠিক সাইজ ও গুণগত মান সম্পর্কে খুঁটিনাটি তথ্য প্রদর্শন করতে হবে।৩. পেমেন্ট গ্রহণের ক্ষেত্রে অনলাইন ট্রানজেকশনগুলোর প্রতি বিশেষ নজর দিতে হবে। কাস্টমার যেন কোনোভাবেই হয়রানির শিকার না হয়। এ ক্ষেত্রে বিকাশ, রকেট বা অন্য প্রতিষ্ঠানের সঙ্গে নিয়মিত যোগাযোগ রাখতে হবে। কোনো ট্রানজেকশন ফেইল করলে সঙ্গে সঙ্গে কাস্টমারকে অবহিত করতে হবে এবং তার অর্থ সুরক্ষার নিশ্চয়তা প্রদান করতে হবে।৪. প্রতিটি অনলাইন প্লাটফর্মকে টোল ফ্রি নাম্বার চালু করতে হবে- কাস্টমার যেন তাদের ছোটখাটো অভিযোগও জানাতে পারে। প্রাপ্ত অভিযোগগুলো দ্রুত সময়ে নিষ্পত্তি করতে হবে এবং অভিযোগকারীকে অবহিত করতে হবে। এতে কাস্টমারের সঙ্গে অনলাইন প্লাটফর্মগুলোর সুসম্পর্ক তৈরি হবে। এর ফলে পরোক্ষভাবে অনলাইন মার্কেটগুলোই লাভবান হবে।৫. সততা, স্বচ্ছতা, জবাবদিহিতা, গোপনীয়তা ও দ্রুততা- পণ্য সরবরাহের ক্ষেত্রে এসব নীতির সঠিক প্রয়োগ হলে বাংলাদেশে অনলাইন মার্কেটগুলো খুব দ্রুত এগিয়ে যাবে বলে আশা করি।দেশের অনলাইন মার্কেটের কাস্টমারের জন্য কিছু করণীয়-১. অনলাইন মার্কেটের জন্য যেসব সংবাদ নেতিবাচক, তা যাচাই-বাছাই করে যোগাযোগ মাধ্যমে শেয়ার করা। নেতিবাচক খবরের ফলে মানুষের মধ্যে এ মার্কেট সম্পর্কে আস্থাহীনতা তৈরি হয়। ফলে সামগ্রিকভাবে মার্কেটগুলো তাদের পণ্যের অর্ডার কম পায় এবং ধীরে ধীরে মার্কেটগুলো ধ্বংসের দিকে এগিয়ে যায়।২. পণ্য সম্পর্কে সম্পূর্ণ ধারণা নিয়ে অর্ডার করা। পণ্যের সাইজ, কালার, ওজন এবং এর মান সম্পর্কে জেনে তারপর অর্ডার করা। কোনো পণ্যের অর্ডারের সময় তাড়াহুড়া না করে ঠাণ্ডা মাথায় ভেবে অর্ডার করুন।৩. নিজে ভালো পণ্যের অর্ডার দিন এবং বন্ধুবান্ধবকে কিনতে উৎসাহ দিন।৪. প্রতিষ্ঠিত অনলাইন প্লাটফর্ম থেকে পণ্য সংগ্রহ করুন। পণ্য সংগ্রহের আগে পণ্যপ্রাপ্তির পদ্ধতি যাচাই করুন। কোনো ধরনের সন্দেহ হলে দ্বিতীয়বার যাচাই করুন।৫. পজিটিভ ভাবনার গুরুত্ব দিন, নেগেটিভ চিন্তাকে বারবার পরখ করুন। এ দেশে নেগেটিভ ভাবনা আসাটাই স্বাভাবিক; তবে সবাই প্রতারক নয়- এটাও মাথায় রাখতে হবে। অনলাইন মার্কেটগুলো নিয়ে উপরোক্ত মতামতগুলো সম্পূর্ণ আমার ব্যক্তিগত। কোনো মার্কেটের প্রতি আমার বিদ্বেষ বা বিশেষ টান নেই। তবে আমি চাই, এ দেশে ব্যাপকভাবে ছড়িয়ে পড়ুক অনলাইন মার্কেটের কার্যক্রম। পরিশেষে সব অনলাইন মার্কেটের উত্তরোত্তর ব্যবসায়িক সাফল্য ও সেবামানের উন্নয়ন কামনা করছি।সরকারি চাকরিজীবী, কেওড়াবুনিয়া, আশাখালী, বরগুনা",22/9/2020,technology
বিনোদনের জন্য ড্রোন ওড়াতে অনুমতি লাগবে না,"বিনোদন বা খেলার জন্য দেশের আকাশে ড্রোন ওড়াতে অনুমতির প্রয়োজন নেই। তবে ওই ড্রোনের ওজন অবশ্যই ৫ কেজির মধ্যে হতে হবে। এছাড়াও খেলনা বা বিনোদনের জন্য ব্যবহৃত ড্রোন ৫শ ফুটের বেশি যেতে পারবে না। বাকিগুলোকে অনুমতি নিতে হবে।



এছাড়াও সামরিক বা রাষ্ট্রীয় প্রয়োজনে পাঁচ কেজি বেশি ওজনের ড্রোন ওড়াতেও অনুমতি লাগবে না। এ বিষয়ে বাধ্যবাধকতা রেখে ‘ড্রোন নিবন্ধন ও উড্ডয়ন নীতিমালা-২০২০’ এর খসড়ার অনুমোদন দিয়েছে মন্ত্রিসভা।এসব তথ্য নিশ্চিত করে মন্ত্রিপরিষদ সচিব খন্দকার আনোয়ারুল ইসলাম জানান, বিনোদন বা খেলার জন্য এবং সামরিক বা রাষ্ট্রীয় প্রয়োজনে ড্রোন ব্যবহারে অনুমতি লাগবে না। সিভিল অ্যাভিশেয়ন কর্তৃপক্ষ নির্দিষ্ট করে দেবে কার কাছ থেকে অনুমতি নিতে হবে।প্রধানমন্ত্রী শেখ হাসিনার সভাপতিত্বে সোমবার (১৪ সেপ্টেম্বর) ভার্চুয়াল মন্ত্রিসভার বৈঠকে এ নীতিমালার অনুমোদন দেওয়া হয়েছে। গণভবন থেকে প্রধানমন্ত্রী ও সচিবালয় থেকে মন্ত্রিসভার সদস্যরা এতে অংশ নেন।বৈঠক শেষে সচিবালয়ে ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম বলেন, বেশ কিছুদিন ধরে আলোচনা চলছিল ড্রোন কি সবাই তার ইচ্ছামতো পরিচালনা করতে পারবে, না এগুলোর জন্য কোনো রেগুলেশন প্রয়োজন আছে। এটা নিয়ে ৭/৮ মাস ধরে আলোচনা ও মিটিং করে বিশেষজ্ঞসহ সবার মতামত নিয়ে চারটা শ্রেণি করে দেওয়া হয়েছে। বিনোদনের জন্য ‘ক’ শ্রেণি করা হয়েছে জানিয়ে মন্ত্রিপরিষদ সচিব বলেন, ছেলেমেয়েরা খেলনা হিসেবে ব্যবহার করবে। এটার ওজন অবশ্যই পাঁচ কেজির নিচে হতে হবে। পাঁচ কেজির বেশি হলে এটা আর বিনোদনের মধ্যে পড়বে না।অবাণিজ্যিক ‘খ’ শ্রেণি জানিয়ে আনোয়ারুল ইসলাম বলেন, অবাণিজ্যিক কাজের জন্য কেউ যদি পাঁচ কেজির বেশি ড্রোন ওড়াতে চায়, তবে কোনো বাণিজ্যিক ভিউ থাকতে পারবে না। অনেকে বিভিন্ন জিনিস দেখে, যেমন বনের সার্ভে করে, গবেষণা বা বই লেখার মতো নিজের কাজের জন্য ব্যবহার করে। বাণিজ্যিক কাজের জন্য ‘গ’ শ্রেণি জানিয়ে মন্ত্রিপরিষদ সচিব খন্দকার আনোয়ারুল ইসলাম জানান, এর ওজন পাঁচ কেজির ওপর। যেমন কোথাও সার্ভে করবে জমিজমা বা ফসলের ওপর। কোনো প্রসেসিং ইন্ডাস্ট্রি করবে, যেমন- কেউ যদি আনারসের জেলি করার জন্য ইন্ডাস্ট্রি করতে চান, তিনি হয়তো হিল ট্রাকসে একটা সার্ভে করতে পারেন কী পরিমাণ প্রোডাকশন আসতে পারে, কারা কনট্রাক্ট ফার্মার হতে পারেন- এটা বাণিজ্যিক উদ্দেশ্য।‘ঘ’ শ্রেণি রাষ্ট্রীয় বা সামরিক কাজের জন্য ব্যবহার হয় জানিয়ে মন্ত্রিপরিষদ সচিব বলেন, রাষ্ট্রীয় কাজ যেমন- পদ্মায় যে ড্রোন ব্যবহার করা হয়েছে। বর্ষাকালে দেখেন আমাদের চারটি স্প্যান রেডি আছে কিন্তু বসাতে পারছে না। পানির গতির জন্য কাজ করতে পারে না, তাহলে পদ্মাসেতু করতে ২০ বছর লাগতো। আমরা গত চার বছর ধরেই ড্রোন ব্যবহার করছি। ড্রোন দিয়ে সার্ভে করে যা যা দরকার করছি। মাতারবাড়িতে ড্রেজিং করতে হবে, কোথায় পানির কত উচ্চতা, তাহলে তো বড় জাহাজ আসতে পারবে না। আবার যেমন- মহেশখালিতে কিছু করলো। এগুলোর জন্য মডার্ন টেকনোলজি হলো ড্রোন। এগুলোর জন্য বা আর্মির যে ড্রোন- এটা চতুর্থ (ঘ) শ্রেণির। এগুলোর জন্য অনুমতি লাগবে না।অনুমতির পদ্ধতি নিয়ে মন্ত্রিপরিষদ সচিব বলেন, অথরিটি এটি নির্ধারণ করবে যাতে সবার জন্য সুবিধা হয়। যেমন পঞ্চগড় থেকে যদি কেউ বাণিজ্যিকভাবে ড্রোন ব্যবহার করতে চায় তখন কী হবে- এটা অথরিটি ডিফাইন করে দেবে বা অনলাইনে ব্যবস্থা থাকবে।যেসব এলাকায় ড্রোন ওড়ানো যাবে নাড্রোন কোথায় ওড়ানো যাবে বা যাবে না- প্রশ্নে মন্ত্রিপরিষদ সচিব বলেন, গ্রিন, রেড ও ইয়োলো জোন করে দেওয়া হয়েছে। খেলনা বা বিনোদনের জন্য ৫শ ফুটের বেশি যেতে পারবে না। বাকিগুলোকে অনুমতি নিতে হবে।তিনি বলেন, রেড জোন টোটালি রেস্ট্রিকটেড জোন যেমন এয়ারপোর্ট, ক্যান্টনমেন্টের ভিতরে, পদ্মাসেতুতে কাউকে ড্রোন ওড়াতে দেবে না। কারণ কি পারফরম্যান্স ইন্ডিকেটরের (কেপিআই) ভিতরে ড্রোন ওড়াতে পারবে না। এখানে শুধু সিভিল অ্যাভিয়েশন দিলেই হবে না, কেপিআই অথরিটির কাছ থেকেও অনুমতি নিতে হবে। আন্তর্জাতিক কোনো সংস্থা পদ্মার ওপর একটা ডকুমেন্টারি করবে, তখন সিভিল অ্যাভিয়েশন অনুমতি দিলেই হবে না, কেপিআই অথরিটি থেকেও অনুমতি লাগবে।
",22/9/2020,technology
৫ কেজির বেশি ড্রোন ওড়াতে অনুমতি লাগবে,"সামরিক বা রাষ্ট্রীয় প্রয়োজন ছাড়া পাঁচ কেজির বেশি ওজনের ড্রোন ওড়াতে অনুমতি লাগবে। এ বিষয়ে বাধ্যবাধকতা রেখে ‘ড্রোন নিবন্ধন ও উড্ডয়ন নীতিমালা-২০২০’ এর খসড়ার অনুমোদন দিয়েছে মন্ত্রিসভা।



প্রধানমন্ত্রী শেখ হাসিনার সভাপতিত্বে সোমবার (১৪ সেপ্টেম্বর) ভার্চ্যুয়াল মন্ত্রিসভার বৈঠকে এ নীতিমালার অনুমোদন দেওয়া হয়েছে।গণভবন থেকে প্রধানমন্ত্রী ও সচিবালয় থেকে মন্ত্রিসভার সদস্যরা এতে অংশ নেন।বৈঠক শেষে সচিবালয়ে ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম বলেন, বেশ কিছুদিন ধরে আলোচনা চলছিল ড্রোন কি সবাই তার ইচ্ছামতো পরিচালনা করতে পারবে, না এগুলোর জন্য কোনো রেগুলেশন প্রয়োজন আছে। এটা নিয়ে ৭/৮ মাস ধরে আলোচনা ও মিটিং করে বিশেষজ্ঞসহ সবার মতামত নিয়ে চারটা শ্রেণি করে দেওয়া হয়েছে। মন্ত্রিপরিষদ সচিব জানান, বিনোদন বা খেলার জন্য এবং সামরিক বা রাষ্ট্রীয় প্রয়োজনে ড্রোন ব্যবহারে অনুমতি লাগবে না। সিভিল অ্যাভিশেয়ন কর্তৃপক্ষ নির্দিষ্ট করে দেবে কার কাছ থেকে অনুমতি নিতে হবে।বিনোদনের জন্য ‘ক’ শ্রেণি করা হয়েছে জানিয়ে মন্ত্রিপরিষদ সচিব বলেন, ছেলেমেয়েরা খেলনা হিসেবে ব্যবহার করবে। এটার ওজন অবশ্যই পাঁচ কেজির নিচে হতে হবে। পাঁচ কেজির বেশি হলে এটা আর বিনোদনের মধ্যে পড়বে না।অবাণিজ্যিক ‘খ’ শ্রেণি জানিয়ে আনোয়ারুল ইসলাম বলেন, অবাণিজ্যিক কাজের জন্য কেউ যদি পাঁচ কেজির বেশি ড্রোন ওড়াতে চায়, তবে কোনো বাণিজ্যিক ভিউ থাকতে পারবে না। অনেকে বিভিন্ন জিনিস দেখে, যেমন বনের সার্ভে করে, গবেষণা বা বই লেখার মতো নিজের কাজের জন্য ব্যবহার করে। বাণিজ্যিক কাজের জন্য ‘গ’ শ্রেণি জানিয়ে মন্ত্রিপরিষদ সচিব খন্দকার আনোয়ারুল ইসলাম জানান, এর ওজন পাঁচ কেজির ওপর। যেমন কোথাও সার্ভে করবে জমিজমা বা ফসলের ওপর। কোনো প্রসেসিং ইন্ডাস্ট্রি করবে, যেমন- কেউ যদি আনারসের জেলি করার জন্য ইন্ডাস্ট্রি করতে চান, তিনি হয়তো হিল ট্রাকসে একটা সার্ভে করতে পারেন কী পরিমাণ প্রোডাকশন আসতে পারে, কারা কনট্রাক্ট ফার্মার হতে পারেন- এটা বাণিজ্যিক উদ্দেশ্য।‘ঘ’ শ্রেণি রাষ্ট্রীয় বা সামরিক কাজের জন্য ব্যবহার হয় জানিয়ে মন্ত্রিপরিষদ সচিব বলেন, রাষ্ট্রীয় কাজ যেমন- পদ্মায় যে ড্রোন ব্যবহার করা হয়েছে। বর্ষাকালে দেখেন আমাদের চারটি স্প্যান রেডি আছে কিন্তু বসাতে পারছে না। পানির গতির জন্য কাজ করতে পারে না, তাহলে পদ্মাসেতু করতে ২০ বছর লাগতো। আমরা গত চার বছর ধরেই ড্রোন ব্যবহার করছি। ড্রোন দিয়ে সার্ভে করে যা যা দরকার করছি। মাতারবাড়িতে ড্রেজিং করতে হবে, কোথায় পানির কত উচ্চতা, তাহলে তো বড় জাহাজ আসতে পারবে না। আবার যেমন- মহেশখালিতে কিছু করলো। এগুলোর জন্য মডার্ন টেকনোলজি হলো ড্রোন। এগুলোর জন্য বা আর্মির যে ড্রোন- এটা চতুর্থ (ঘ) শ্রেণির। এগুলোর জন্য অনুমতি লাগবে না।অনুমতির পদ্ধতি নিয়ে মন্ত্রিপরিষদ সচিব বলেন, অথরিটি এটি নির্ধারণ করবে যাতে সবার জন্য সুবিধা হয়। যেমন পঞ্চগড় থেকে যদি কেউ বাণিজ্যিকভাবে ড্রোন ব্যবহার করতে চায় তখন কী হবে- এটা অথরিটি ডিফাইন করে দেবে বা অনলাইনে ব্যবস্থা থাকবে।ড্রোন কোথায় ওড়ানো যাবে বা যাবে না- প্রশ্নে মন্ত্রিপরিষদ সচিব বলেন, গ্রিন, রেড ও ইয়োলো জোন করে দেওয়া হয়েছে। খেলনা বা বিনোদনের জন্য ৫শ ফুটের বেশি যেতে পারবে না। বাকিগুলোকে অনুমতি নিতে হবে।তিনি বলেন, রেড জোন টোটালি রেস্ট্রিকটেড জোন যেমন এয়ারপোর্ট, ক্যান্টনমেন্টের ভিতরে, পদ্মাসেতুতে কাউকে ড্রোন ওড়াতে দেবে না। কারণ কি পারফরম্যান্স ইন্ডিকেটরের (কেপিআই) ভিতরে ড্রোন ওড়াতে পারবে না। এখানে শুধু সিভিল অ্যাভিয়েশন দিলেই হবে না, কেপিআই অথরিটির কাছ থেকেও অনুমতি নিতে হবে। আন্তর্জাতিক কোনো সংস্থা পদ্মার ওপর একটা ডকুমেন্টারি করবে, তখন সিভিল অ্যাভিয়েশন অনুমতি দিলেই হবে না, কেপিআই অথরিটি থেকেও অনুমতি লাগবে।",22/9/2020,technology
নেটফ্লিক্সে মেগান-হ্যারি,"ওটিটি প্ল্যাটফর্ম নেটফ্লিক্সের সঙ্গে চুক্তিবদ্ধ হলেন মেগান মার্কেল এবং প্রিন্স হ্যারি। নেটফ্লিক্সের জন্য কনটেন্ট প্রডিউস করবে মেগান ও হ্যারির সংস্থা। নিজেদের প্রডাকশন কোম্পানিও খুলেছেন লস অ্যাঞ্জেলেসে।



তাদের দাতব্য সংস্থা আর্চওয়েল প্রডাকশন কোম্পানিটি স্বাধীনভাবে পরিচালনা করবে। নেটফ্লিক্সের সঙ্গে চুক্তির আওতায় তারা ফিচার ফিল্ম, শো ও বাচ্চাদের জন্য সিরিজ তৈরি করবে। কয়েক বছর মেয়াদি চুক্তিটি কত টাকায় সই হয়েছে- তা জানায়নি নেটফ্লিক্স।মেগান মার্কেলের সঙ্গে হলিউডের সম্পর্ক পুরনো। তিনি নিজেও সিনেমা ও টিভি সিরিজে অভিনয় করেছেন। তবে তাই বলে ব্রিটেনের রানী এলিজাবেথ দ্বিতীয়র জীবনী নিয়ে নির্মিত ‘দ্য ক্রাউন’ সিরিজে তাকে দেখা যাবে না!বিশ্বের ১৯ কোটির বেশি মানুষ নেটফ্লিক্স উপভোগ করেন। স্ট্রিমিং সেবাটির সঙ্গে চুক্তির পর তাদের প্রথম প্রকল্প হল- প্রকৃতি নিয়ে একটি ডকুমেন্টারি সিরিজ এবং একটি অ্যানিমেশন সিরিজ, যা মেয়েদের উদ্বুদ্ধ করবে বলে আশা করা হচ্ছে। কিন্তু বিনোদন জগতের অনুষ্ঠান প্রযোজনা করার কোনো অভিজ্ঞতা তার বা প্রিন্স হ্যারির নেই।প্রেসিডেন্টের দায়িত্ব ছাড়ার পর ২০১৮ সালে বারাক ওবামাও নেটফ্লিক্সের সঙ্গে চুক্তি করেছিলেন। বারাক ওবামা ও মিশেল ওবামার প্রযোজনায় বানানো ‘আমেরিকান ফ্যাক্টরি’ সেরা ডকুমেন্টারি হিসেবে অস্কার জিতে নেয় গত বছর।",22/9/2020,technology
ল্যারি অ্যালিসন,"ডেটাবেজ সফটওয়্যার কোম্পানি ওরাকল কর্পোরেশনের অন্যতম সহপ্রতিষ্ঠাতা ও সিটিও। পুরো নাম লরেন্স জোসেফ অ্যালিসন। তবে প্রযুক্তি বিশ্ব তাকে একনামে চেনে ল্যারি অ্যালিসন হিসেবেই।



১৯৪৪ সালের ১৭ আগস্ট জন্মগ্রহণ করা ল্যারি তার শিক্ষাজীবনে ছিলেন অত্যন্ত অমনোযোগী। বেশ কয়েকটি স্কুল, কলেজ ও বিশ্ববিদ্যালয়ে ভর্তি হলেও শেষ পর্যন্ত সফলভাবে তিনি শিক্ষাজীবন শেষ করতে পারেননি। এর মধ্যে ইউনিভার্সিটি অব শিকাগোয় পড়ার সময়ে তিনি প্রথম পরিচিত হন কম্পিউটার ডিজাইনের সঙ্গে।১৯৬৪ সালে তিনি স্থায়ীভাবে উত্তর ক্যালিফোর্নিয়ায় চলে আসেন। সত্তরের দশকে তিনি এমডাল কর্পোরেশনের কাজ শুরু করেন। এখানে তার একটি কাজ ছিল সিআইএর জন্য ডেটাবেজ তৈরি করা। এ কাজ করতে গিয়ে তিনি উৎসাহী হয়ে ওঠেন ডেটাবেজ নিয়ে কাজ করতে।ওরাকল প্রতিষ্ঠা১৯৭৭ সালে তিনি গড়ে তোলেন নিজের সফটওয়্যার ডেভেলপমেন্ট ল্যাবরেটরিজ। পরে ১৯৭৯ সালে এরই নাম পরিবর্তন করে রাখা হয় ওরাকল। ওরাকল ডেটাবেজটি বর্তমানে প্রায় ৬৩টি ভিন্ন ভিন্ন ভাষার জন্য পাওয়া যাচ্ছে। এদের মধ্যে ব্রিটিশ ইংলিশ, আমেরিকান ইংলিশসহ বিভিন্ন দেশের বিভিন্ন ভাষায় ওরাকল পাওয়া যায় এখন। তার সফটওয়্যার ডেটাবেজ প্রতিষ্ঠান ওরাকল কয়েকবার তার এগ্রেসিভ সেলস কৌশলের জন্য প্রায় ধ্বংস হয়েই গিয়েছিল।১৯৯৭ সালে ওরাকলের ১০ শতাংশ স্টাফের চাকরি ছিনিয়ে নেয়া হয় তার বিক্রি কৌশলের কারণে! এ ছাড়া বিভিন্ন সমস্যার মুখোমুখি পড়তে হয়েছিল কোম্পানিটিকে। ২০০৯ সাল থেকেই অ্যালিসন ওরাকল থেকে বার্ষিক মাত্র ১ ডলার সেলারি নিয়ে থাকেন।বিলিয়নিয়ার অ্যালিসনফোর্বস ম্যাগাজিনে প্রযুক্তি খাতের ২০২০ সালের ২০ জন অন্যতম ধনী ব্যক্তির নামের তালিকায় তৃতীয় অবস্থানে রয়েছে ল্যারি অ্যালিসনের নাম। আর বর্তমানে তিনি বিশ্বের ৭তম ধনী ব্যক্তি! সম্পদের পরিমাণ ৭৮ বিলিয়ন মার্কিন ডলার। থাকেন ক্যালিফোর্নিয়ার উডসাইডে।হাওয়াইয়ে দ্বীপের মালিক!হাওয়াই দ্বীপুঞ্জে পৃথিবীর অন্যতম সুন্দর দ্বীপ LANA-I যেটি হাওয়াইয়া শহরে অবস্থিত, ল্যারি অ্যালিসন এই দ্বীপের ৯৮ শতাংশের মালিকানায় রয়েছেন! ২০১২ সালে তিনি এই দ্বীপটির ৯৮ ভাগ অংশ কিনে নেন। এর আগে ২০০৪ সালে কয়েক মাসের জন্য তিনি আমেরিকার সব থেকে বড় আবাসিক প্রকল্পের ডিলের রেকর্ড ধরে রেখেছিলেন, তখনকার সময়ে মালিবু ক্যালিফোর্নিয়ায় তিনি ৫টি বড় বড় আবাসিক প্রকল্প কিনে নেন প্রায় ৬৫ মিলিয়ন মার্কিন ডলারে।",22/9/2020,technology
পিপলএনটেকে ২ হাজার শিক্ষার্থী স্কলারশিপের জন্য চূড়ান্ত,"কোভিড-১৯ বিশ্ব অর্থনীতির ভীত যেমন নাড়িয়ে দিয়েছে, তেমনি অনেক মধ্যবিত্ত, নিম্নবিত্ত পরিবারকে ফেলে দিয়েছে দুঃসহ কষ্টের মধ্যে। এমন অস্থির সময়ে বাংলাদেশে অবস্থান করা শিক্ষার্থীদের পাশে দাঁড়াতে যুক্তরাষ্ট্রভিত্তিক প্রযুক্তি প্রতিষ্ঠান পিপলএনটেক গত ২৪ জুলাই ২ হাজার শিক্ষার্থীর জন্য ২ কোটি টাকার “কোভিড রিকোভারি স্কলারশিপ” এর ঘোষণা দেয়।



প্রায় ৩০ হাজার শিক্ষার্থী এই স্কলারশিপ পেতে আবেদন করেন। তাদের মধ্য থেকে লিখিত ও ভাইভা পরীক্ষার মাধ্যমে ২ হাজার শিক্ষার্থীকে স্কলারশিপের জন্য চূড়ান্ত করা হয়। গত ১২ সেপ্টেম্বর এক ফেসবুক লাইভ অনুষ্ঠানের মাধ্যমে “কোভিড রিকোভারি স্কলারশিপ ২০২০” এর উদ্বোধন ঘোষণা করেন অনুষ্ঠানের প্রধান অতিথি হোসেনে আরা বেগম (এনডিসি), ব্যবস্থাপনা পরিচালক (সচিব), বাংলাদেশ হাইটেক পার্ক কর্তৃপক্ষ। ভার্চুয়াল এই উদ্বোধনী অনুষ্ঠানে বিশেষ অতিথি হিসেবে উপস্থিত ছিলেন ইঞ্জিনিয়ার আবুবকর হানিপ, প্রধান নির্বাহী কর্মকর্তা (পিপলএনটেক), ফারহানা হানিপ, ব্যবস্থাপনা পরিচালক (পিপলএনটেক), লিয়াকত হোসেন, সাধারণ সম্পাদক (আমরাই ডিজিটাল বাংলাদেশ ফোরাম), লায়ন মোঃ ইউসূফ খান, উপ-ব্যবস্থাপনা পরিচালক (পিপলএনটেক)।অনুষ্ঠানে সূচনা বক্তব্য দেন পিপলএনটেক উপ-ব্যবস্থাপনা পরিচালক লায়ন মোঃ ইউসূফ। শিক্ষার্থীদের প্রতি শুভকামনা জানিয়ে তিনি বলেন, আপনাদের মাধ্যমেই এগিয়ে যাবে বাংলাদেশ এবং প্রযুক্তি বিশ্বে মাথা উঁচু করে দাঁড়াতে পারবে বাংলাদেশ।অনুষ্ঠানের বিশেষ অতিথি লিয়াকত হোসেন তার বক্তব্যে চতুর্থ শিল্প বিপ্লব তথা প্রযুক্তির বিপ্লবের জন্য বাংলাদেশকে প্রস্তুত করার কথা উল্লেখ করে বলেন, বর্তমান বাংলাদেশ দাঁড়িয়ে আছে গার্মেন্টস সেক্টরের ওপর। কিন্তু প্রযুক্তি খাতে দক্ষ মানব সম্পদ গড়ে তুললে সেটি আমাদের অর্থনীতিতে নতুন মাত্রা যোগ করবে। পিপলএনটেকের ব্যবস্থাপনা পরিচালক ফারহানা হানিপ ও প্রধান নির্বাহী কর্মকর্তা আবুবকর হানিপ তাদের বক্তব্যে পিপলএনটেকের নানা কার্যক্রমের কথা তুলে ধরেন। পিপলএনটেক এখন পর্যন্ত যুক্তরাষ্ট্রে ৬ হাজারের বেশি বাংলাদেশির কর্মসংস্থানের ব্যবস্থা করেছে, যাদের বেশির ভাগই মেয়ে। এই প্রযুক্তি প্রতিষ্ঠানের অন্যতম একটি লক্ষ্য যুক্তরাষ্ট্রে অবস্থান করা সিঙ্গেল কিংবা বেকার মাদের প্রযুক্তিভিত্তিক কাজ শিখিয়ে কর্মসংস্থানের ব্যবস্থা করে তাদের পাশে দাঁড়ানো।আবুবকর হানিপ তার বক্তব্যে বলেন, যুক্তরাষ্ট্রে কেউ যখন ব্যাচেলর কিংবা মাস্টার্স ডিগ্রী শেষ করে এন্ট্রি লেভেলের কোন চাকরি নেয়, তখন সে বছরে সর্বোচ্চ ৪৫-৫০ হাজার ডলার আয় করতে পারে। ১০০-১২০ হাজার ডলার আয় করতে হলে তাকে ৬/৭ বছর চাকরি করতে হয়। কিন্তু পিপলএনটেক সেখানে মাত্র ৪ মাসের প্রশিক্ষণ দিয়ে তাদের শিক্ষার্থীদের ১২০-১৪০ হাজার ডলারের চাকরি দিতে পেরেছে। শুধু ব্যাচেলর কিংবা মাস্টার্স ডিগ্রীধারী নয়, গৃহিণী, রেস্তোরা কর্মীদেরকে কম্পিউটার সম্পর্কে প্রাথমিক জ্ঞান আছে এমন শিক্ষার্থীদের পিপলএনটেক, রিয়েল লাইফ প্রজেক্ট নির্ভর এমন প্রশিক্ষণ দেয়, যেন তারা চাকরি পেয়েই সেই কাজটি দক্ষতার সাথে করতে পারে। মূলত কেউ এন্ট্রি লেভেলের চাকরি করলে অভিজ্ঞতার অভাবে তাকে তার সহকর্মীদের থেকে কাজ শিখে নিতে হয়। কিন্তু পিপলএনটেকের প্রশিক্ষণের যেই মডেল, তাতে শিক্ষার্থীরা রিয়েল লাইফ প্রজেক্টের অভিজ্ঞতা নিয়েই চাকরি শুরু করতে পারে। পিপলএনটেকের সিইও হানিপ বিশ্ববিদ্যালয় পর্যায়েও অভিনব এক শিক্ষা মডেল তৈরি করা নিয়ে কাজ করছেন বলে জানান। যেই মডেলের মূল লক্ষ্য বেকারত্ব দূর করা ও শিক্ষার্থীদের কম সময়ে আরও দক্ষ করে তোলা। এই মডেল অনুযায়ী একজন শিক্ষার্থী বিশ্ববিদ্যালয় জীবনের প্রথম তিন বছর একাডেমিক পড়াশোনা করবে। চতুর্থ বছর থেকে সে তার পছন্দের যেকোন একটি বিষয় বেছে নিয়ে সে বিষয়ে স্পেশালিষ্ট হিসেবে নিজেকে গড়ে তুলবে। যেন চাকরিতে প্রবেশ করেই সে মিড লেভেল পর্যায়ের দক্ষতা নিয়ে কাজ করতে পারে। এতে শিক্ষার্থীদের পাশ করার পর যেমন বেকার থাকতে হবে না, তেমনি কোম্পানিগুলোও উপকৃত হবে। পিপলএনটেকের ২ কোটি টাকার আইটি বৃত্তিতে মোট ৯টি কোর্স রয়েছে। স্কলারশিপের শিক্ষার্থীরা কেউ যদি পরবর্তীতে অ্যাডভানস কোর্স করতে চায় তবে সেক্ষেত্রে তারা ৫০% স্কলারশিপের সুবিধা ভোগ করতে পারবেন। যারা এবার আবেদন করে স্কলারশিপের জন্য বিবেচিত হননি, ভবিষ্যতে পিপলএনটেকের যে কোন স্কলারশিপের ক্ষেত্রে তারা অগ্রাধিকার পাবেন। প্রধান অতিথি হোসেনে আরা বেগম পিপলএনটেকের এমন উদ্যোগের উচ্ছ্বাস প্রকাশ করে যেকোন প্রয়োজনে তাদের পাশে থাকার অঙ্গীকার করেন। সেই সাথে তিনি তথ্য প্রযুক্তি বিকাশে ও ডিজিটাল বাংলাদেশ গড়ার কাজে তাদের বিভিন্ন কর্মকাণ্ডের কথা তুলে ধরেন। তিনি বলেন, আমি নিজে হয়তো আমার প্রাতিষ্ঠানিক কাজের বাইরে এমন ভাল কাজ করার সামর্থ্য রাখি না যেমনটি পিপলএনটেক করার চেষ্টা করছে। তবে যারা ভাল কাজ করে তাদেরকে সহযোগীতা করতে আমি প্রাণপণ চেষ্টা করি। সেই কারণে কোভিড রিকোভারি স্কলারশিপ নামের এই উদ্যোগে ২ হাজার শিক্ষার্থীকে আইটি প্রশিক্ষণ দেবার এই উদ্যোগকে আমি সাধুবাদ জানাই।‘আমরা শিক্ষার্থীদেরকে দক্ষ করে গড়ে তোলার জন্য কিছু সুযোগ সৃষ্টি করছি। ৭টি ইনকিউবেশন সেন্টারের মাধ্যমে বর্তমানে ১৪ হাজার শিক্ষার্থীকে আমরা প্রযুক্তি প্রশিক্ষণ দিচ্ছি। আরেকটি ইনকিউবেশন সেন্টারে ২ হাজার মোট, ১৬ হাজার জনকে ট্রেনিং দিচ্ছি, যার মধ্যে ৫ হাজার জনের প্রশিক্ষণ সম্পন্ন হয়েছে। বর্তমানে ২১০০ জনের ট্রেনিং চলছে এবং আমরা আগামী সপ্তাহে নতুন ব্যাচ শুরু করার জন্য আবার বিজ্ঞপ্তি দিতে যাচ্ছি। সেখানে প্রযুক্তি সম্পর্কিত কোর্সে ট্রেনিং থাকবে, ট্রাবলশ্যুটের ওপর থাকবে সাথে যার যেই দিকে মনোযোগ আছে যেমন মেশিন লার্নিং, আইওটি ইত্যাদি নিয়ে আমরা ট্রেনিং দিচ্ছি।’",22/9/2020,technology
বাড়ছে পাসওয়ার্ড ফাঁসের আশঙ্কা,"প্রযুক্তির অগ্রগতিতে এগিয়ে যাচ্ছে বিশ্ব, সেইসঙ্গে অনলাইনে সাধারণের অন্তর্ভুক্তি বেড়েছে বহুগুণ। শিক্ষা, চিকিৎসা এমনকি বিনোদনসহ যে কোনো প্রয়োজনে মানুষ এখন ঘরে বসেই প্রযুক্তির মাধ্যমে সেবা গ্রহণ করতে আগ্রহী। অনলাইনে নানা কাজের জন্য বিভিন্ন অ্যাকাউন্ট খুলতে হয় আর সেখানে অ্যাকটিভ করতে হয় পাসওয়ার্ড।



অনলাইন অ্যাকাউন্ট ও তথ্য সুরক্ষার জন্য পাসওয়ার্ড খুব গুরুত্বপূর্ণ। সাইবার আন্ডারওয়ার্ল্ডের অন্যতম ব্যবসা পাসওয়ার্ড হাতিয়ে নেয়া ও তা বিক্রি করা। দিন দিন সাইবার সন্ত্রাসীরা বেশি সক্রিয় হয়ে উঠছে। তাই পাসওয়ার্ড ফাঁসের ঝুঁকি আরও বাড়ছে বলে জানিয়েছেন বিশেষজ্ঞরা।এক প্রতিবেদনে সাইবার সিকিউরিটি প্রতিষ্ঠান ডিজিটাল শ্যাডো বলছে, প্রতি ব্যক্তি কমপক্ষে গড়ে ১৯১ সার্ভিস ব্যবহার করেন, যাদের আবার সেগুলোয় থাকে পাসওয়ার্ড ও গোপনীয় অনেক কিছু। প্রতিষ্ঠানটি বলছে, দিনকে দিন সাইবার সন্ত্রাসীরা বেশি সক্রিয় হয়ে উঠছে। ফলে মানুষের পাসওয়ার্ড, ইউজার নেম, অন্যান্য গোপনীয় বিষয় ঝুঁকির মুখে পড়ছে। সাইবারে তথ্য হাতিয়ে নেয়ার ঘটনা দিন দিন বেড়েই চলেছে।২০১৮ সাল থেকে অন্তত ১৫০০ কোটি গোপনীয় বিষয় ফাঁস হয়েছে; যা আগের চেয়ে অন্তত ৩০০ শতাংশ বেশি। আর এগুলো অন্তত এক লাখ উৎস থেকে ফাঁসের ঘটনা ঘটেছে।বিশেষজ্ঞরা স্মরণ করিয়ে দিচ্ছেন, একই পাসওয়ার্ড একাধিক অ্যাকাউন্টে ব্যবহার করার কারণে এ ফাঁসের ঘটনা অহরহ ঘটে। ডিজিটাল শ্যাডোর স্ট্র্যাটেজির ভাইস প্রেসিডেন্ট রিক হল্যান্ড বলেন, এর অর্থ আপনি যদি নতুন কোনো অ্যাকাউন্ট করেন তাহলে সেখানে নতুন পাসওয়ার্ড ক্রিয়েট করতে হবে, এতে ঝুঁকি কমবে।ডিজিটাল শ্যাডো বলছে, তারা সাইবার পরিসরে এমন অন্তত দুই মিলিয়ন অ্যাকাউন্টের ই-মেইল পেয়েছেন; যেগুলোয় বিভিন্ন ইনভয়েস বা পেমেন্ট করা হয়েছে। সেসব তথ্যই হাতিয়ে নিয়েছে সাইবার দুর্বৃত্তরা।সাইবার নিরাপত্তা বিশেষজ্ঞরা বলছেন, সাইবার জগতে হামলার ঝুঁকি সব সময়ই থাকবে। কারণ, নিরাপত্তা ব্যবস্থার উন্নতির সঙ্গে পাল্লা দিয়ে হ্যাকাররা তাদের হামলার অস্ত্রও উন্নত করছে। হামলা থেকে মুক্ত থাকা জটিল কিছু নয়। প্রতিনিয়ত সতর্ক ও সচেতন থাকাই হামলা প্রতিরোধের সবচেয়ে বড় উপায়।",22/9/2020,technology
ই-কমার্স খাতের সমস্যা সমাধানে পরামর্শক কমিটি গঠিত,"দেশে ডিজিটাল কমার্স খাতের চলমান সমস্যা সমাধান ও ব্যবসার অনুকূল পরিবেশ নিশ্চিত করতে ১৯ সদস্যের পরামর্শক কমিটি ঘোষণা করেছে সরকার। বাণিজ্য মন্ত্রণালয়ের ডব্লিউটিও সেলের মহাপরিচালককে আহ্বায়ক করে এ ডিজিটাল কমার্স পরামর্শক কমিটি গঠন করা হয়েছে।



বৃহস্পতিবার ১০ সেপ্টেম্বর সব সদস্যকে নিয়ে একটি ভার্চুয়াল বৈঠক অনুষ্ঠিত হয়। বৈঠকে ট্রেড লাইসেন্সে ই-কমার্স বিষয়কে অন্তর্ভুক্ত করা এবং চলতি মাসের মধ্যেই ই-কমার্স পরিচালনা নীতিমালা এবং অভিযোগ নিষ্পত্তি বিষয়ে দুটি নীতিমালা প্রণয়নের সিদ্ধান্ত হয়েছে। একইসঙ্গে ভোক্তা অধিকার নিশ্চিত করতে ই-ক্যাব এবং কমিটির সমন্বয়কে একটি ই-কমার্স অভিযোগ সেল গঠনের সিদ্ধান্ত হয়েছে।কমিটিতে রফতানি, এফটিএ, প্রশাসন, আইআইটি, ডিটিও অনুবিভাগ, রফতানি উন্নয়ন ব্যুরো, ট্রেড অ্যান্ড ট্যারিফ কমিশন, আরজেএসসি, আমদানি-রফতানি প্রধান নিয়ন্ত্রকের অফিস, ভোক্তা অধিকার সংরক্ষণ অধিদফতর, বিজনেস প্রমোশন কাউন্সিল, জাতীয় রাস্ব বোর্ড, আইসিটি বিভাগ, ডাক ও টেলিযোগাযোগ বিভাগ, বাংলাদেশ ব্যাংক, ই-ক্যাব এবং বিল্ড প্রতিনিধিরা সংযুক্ত ছিলেন।এ কমিটি জাতীয় ডিজিটাল কমার্স নীতিমালা ২০১৮ বাস্তবায়ন করবে। ই-কমার্স খাতে বিনিয়োগ উৎসাহিত করাসহ ব্যাংক ও আর্থিক প্রতিষ্ঠান থেকে এ খাতে ঋণপ্রাপ্তিতে সহায়তা করবে। ই-কমার্স খাতের প্রতিবন্ধকতা ও ঝুঁকিগুলো চিহ্নিতকরণ ও দূরীকরণে সমাধান নিরূপণ ও দেশীয় ই-কমার্স উদ্যোক্তাদের এগিয়ে নিতে সহায়তা দিতে সুবিধাগুলো নির্ণয় এর কাজ। ভোক্তা অধিকার সংরক্ষণ, লেনদেনে নিরাপত্তামূলক ব্যবস্থা গ্রহণ, ডেলিভারি ব্যবস্থা উন্নয়ন ও দেশীয় উদ্যোক্তা তৈরির জন্য পরামর্শ প্রদান করবে এ কমিটি।এ ছাড়া ডিজিটাল কমার্সে নারী উদ্যোক্তাদের সক্ষমতা বৃদ্ধিকরণসহ প্রচলিত নীতিমালায় নারী উদ্যোক্তাদের অংশগ্রহণ বৃদ্ধির জন্য পরামর্শ দেয়াসহ ক্রস বর্ডার রিটেইল ই-কমার্স বিক্রেতাদের জন্য যুগোপযোগী পলিসি প্রণয়নে সুপারিশমালা প্রণয়ন করবে। ক্রস বর্ডার রিটেইল ই-কমার্স বিক্রেতাদের পণ্য বৈধভাবে বিদেশে রফতানি করার পথ সুগম করার বিষয়ে প্রয়োজনীয় ব্যবস্থা নেবে। লজিস্টিক সাপোর্ট দেয়া, পেমেন্টে অন্যান্য বিষয়ে সহযোগিতা, দেশীয় ই-কমার্স খাতকে সুরক্ষা প্রদান ও ই-কমার্স খাতের উন্নয়নে সব ধরনের পদক্ষেপ গ্রহণ করবে এ কমিটি।",22/9/2020,technology
বিগল বয়েজের সাইবার হামলাচেষ্টা ব্যর্থ,"অর্থ আত্মসাতের লক্ষ্যে বিশ্বের বিভিন্ন দেশের ব্যাংকে হামলার চেষ্টা চালাচ্ছে উত্তর কোরীয় হ্যাকার গ্রুপ- ‘বিগল বয়েজ’।



বাংলাদেশেও গ্রুপটি হামলা চেষ্টা চালিয়েছে। ম্যালওয়্যার ভাইরাসের মাধ্যমে দেশের একটি ইন্টারনেট সার্ভিস প্রোভাইডার (আইএসপি) কোম্পানির সার্ভারে সাইবার হামলা করেছে। এতে কোম্পানির ইন্টারনেট সেবা মারাত্মকভাবে বাধাগ্রস্ত হয়। এ ছাড়া ক্ষতিগ্রস্ত হয়েছে তথ্য সংরক্ষণ ব্যবস্থাও।জানা গেছে, ইন্টারনেট সেবাদাতার নেটওয়ার্কে ছড়াতে পারলেও ব্যর্থ হয়েছে হ্যাকাররা। দেশের তিনটি ইন্টারনেট প্রোটোকলে (আইপি) ম্যালওয়্যার ভাইরাস শনাক্ত হয়েছে। ছড়িয়ে পড়ার আগেই বাংলাদেশ সরকারের কম্পিউটার ইনসিডেন্ট রেসপন্স টিম (সার্ট)-এ অস্তিত্ব শনাক্ত করেছে। দলটি দেশের ইন্টারনেট সেবাদাতা প্রতিষ্ঠান আইএসএল, এক্সেস টেল এবং কার্নিভালের নেটওয়ার্কে বিগল বয়েজের ‘ফাস্টক্যাশ ২.০’, ‘ফাইল হ্যাশ’ ও ‘ইয়ারা’ ম্যালওয়্যার শনাক্ত করে।বিষয়টি টেলিযোগাযোগ নিয়ন্ত্রণ কমিশনকে (বিটিআরসি) জানানোর পর দ্রুত পদক্ষেপ গ্রহণের মাধ্যমে নেটওয়ার্ক থেকে নতুন ম্যালওয়্যারটি নিশ্চিহ্ন করা হয়। এ ছাড়া ইতোমধ্যে ম্যালওয়্যারটির সিগনেচার হাতে পেয়ে ধরাশায়ী করতে ইতোমধ্যে আপডেট প্যাচও হাতে চলে এসেছে ফলে এখন পর্যন্ত কোনো ব্যাংক আক্রান্ত হয়নি। দেশের ব্যাংকগুলোকে সর্বোচ্চ সতর্ক থাকার নির্দেশ দিয়েছে বাংলাদেশ ব্যাংকও।ফলে ব্যাংকগুলো সতর্কতার পাশাপাশি এটিএম বুথে ও অনলাইনে লেনদেন সীমিত করে দিয়েছে। সাইবার বিশেষজ্ঞরা ম্যালওয়্যার ভাইরাসের বেশ কিছু নমুনা সংগ্রহ করেছে। ভাইরাসটি কীভাবে শনাক্ত করতে হবে-সে ধরনের বেশ কিছু নমুনার তালিকাও দেয়া হয়েছে প্রতিবেদনে। ওইসব নমুনা দেখলে সেগুলোয় কোনো ধরনের ক্লিক না করে ক্লিন বা অকেজো করার নির্দেশনা দেয়া হয়েছে।কোনো অপরিচিত, আকর্ষণীয় বা লোভনীয় অফার রয়েছে এমন কোনো ই-মেইলে বা ফেসবুক বার্তায় ক্লিক না করার পরামর্শ দিয়েছে বাংলাদেশ কম্পিউটার কাউন্সিল বিসিসি। এগুলোর মধ্যেই ভাইরাসটি থাকতে পারে, যা ক্লিক করলেই সচল হয়ে উঠবে এবং ছড়িয়ে পড়তে পারে। কোনো প্রতিষ্ঠানের অনলাইনে বা সিস্টেমসে এসব বার্তা দেখলে তা বিসিসিকে জানাতে বলা হয়েছে।",22/9/2020,technology
গুজব রোধে তথ্যপ্রযুক্তি বিভাগের ‘আসল চিনি’,"অনলাইন ও সামাজিক যোগাযোগ মাধ্যমে গুজব ও মিথ্যা তথ্য প্রচার রোধে মানুষকে সচেতন করতে ‘আসল চিনি’ নামে একটি ক্যাম্পেইন চালু করেছে সরকার।



তথ্যপ্রযুক্তি বিভাগের ডিজিটাল সিকিউরিটি এজেন্সি (ডিএসএ) এবং বাংলাদেশ কম্পিউটার কাউন্সিলের (বিসিসি) এলআইসিটি প্রকল্প যৌথভাবে তিন মাসব্যাপী এ ক্যাম্পেইনে দেশের প্রায় ৭০ লাখ মানুষকে সচেতন করবে।মঙ্গলবার বিসিসি মিলনায়তনে ও জুম অনলাইনে এ ক্যাম্পেইনের উদ্বোধন করেন তথ্যপ্রযুক্তি প্রতিমন্ত্রী জুনাইদ আহমেদ পলক। তিনি বলেন, অনলাইন ও সামাজিক যোগাযোগ মাধ্যমে মিথ্যা তথ্য এবং গুজবের ভিড়ে অনেক সময় আসল-নকল চেনা দায়। এ কারণে দেশে সামাজিক শান্তি বিনষ্ট ও সম্পদ ধ্বংস করা হয়েছে।এমনকি প্রাণহানির মতো ঘটনাও ঘটেছে। অথচ সামান্য বিবেকবুদ্ধি খাটিয়েই কোনটি সত্য, কোনটি মিথ্যা এবং কোনটি গুজব- তা আমরা সহজেই চিনতে পারি। এ ধরনের গুজব রটানো ও অপপ্রচার বন্ধে আজ থেকে শুরু হচ্ছে আইসিটি বিভাগের ‘আসল চিনি’ ক্যাম্পেইন।ডিএসএ মহাপরিচালক ও এলআইসিটি প্রকল্প পরিচালক মো. রেজাউল করিমের সভাপতিত্বে উদ্বোধনী অনুষ্ঠানে বক্তব্য দেন তথ্যপ্রযুক্তি বিভাগের সিনিয়র সচিব এনএম জিয়াউল আলম, বিসিসির নির্বাহী পরিচালক পার্থপ্রতিম দেব, এলআইসিটি প্রকল্পের পলিসি অ্যাডভাইজার সামি আহমেদ, ইউনিসেফের কমিউনিকেশন ম্যানেজার শাকিল ফয়জুল্লাহ, উইমেন অ্যান্ড ই-কমার্স ফোরামের প্রেসিডেন্ট নাসিমা আক্তার নিশা, বাংলাদেশ ইনোভেশন ফোরামের প্রতিষ্ঠাতা আরিফ হাসান অপু ও গুজবের শিকার হয়ে মৃত্যুবরণকারী তসলিমা বেগম রেনুর মামা নাসির উদ্দিন টিটো। অনুষ্ঠানে প্রতিমন্ত্রী ‘বিল্ডিং ডিজিটাল লিটারেট ন্যাশন’- শীর্ষক একটি পাওয়ারপয়েন্ট উপস্থাপন করেন।তিনি বলেন, দেশে সাক্ষরতার হার ৭৪ দশমিক ৭ শতাংশে উন্নীত হলেও ডিজিটাল লিটারেসির অভাব রয়েছে। ডিজিটাল লিটারেসি ছাড়া মিথ্যা তথ্য প্রচার ও গুজব রোধ করা যাবে না। তিনি সাড়ে ৪ কোটি সামাজিক যোগাযোগ মাধ্যম ব্যবহারকারী যাদের ৯০ শতাংশ যুবক তাদের মিথ্যা তথ্য প্রচার ও গুজব রোধে এগিয়ে আসার আহ্বান জানান। ক্যাম্পেইন উপলক্ষে ‘দুর্বার’ (www.durbar21.org) শীর্ষক প্ল্যাটফর্ম তৈরি করা হয়েছে।এ প্ল্যাটফর্ম ব্যবহার করে নিবন্ধনের মাধ্যমে সারা দেশে সিটি কর্পোরেশন ও পৌরসভার আওতাধীন ওয়ার্ড, জেলা-উপজেলা ও ইউনিয়নে দু’জন করে অ্যাম্বাসেডর নিয়োগ দেয়া হবে যারা গুজবের ভয়াবহতা এবং কীভাবে সত্য-মিথ্যা ও গুজব চেনা যায়-সে সম্পর্কে মানুষকে সচেতন করবে। প্রতিমন্ত্রী গুজবের শিকার হয়ে ২০১৯ সালে নিহত তসলিমা বেগম রেনুর দুই মেয়ে তুবা ও মাহিরকে দুটি ল্যাপটপ উপহার দেন।",22/9/2020,technology
ইন্টেল প্রসেসরে ‘অ্যাভেঞ্জারস গেম’ ফ্রি,"বিশ্বসেরা প্রসেসর নির্মাতা ইন্টেল নতুন অফার ঘোষণা করেছে। এ অফারের আওতায় ইন্টেলের নবম ও দশম প্রজন্মের ‌'কে' সিরিজের প্রসেসরের সঙ্গে বিনামূল্যে পাওয়া যাবে ‘অ্যাভেঞ্জারস গেম’।



মার্ভেলের জনপ্রিয় অ্যাভেঞ্জারস সিরিজের চলচ্চিত্রের পর গত ৪ সেপ্টেম্বর অবমুক্ত হয়েছে প্রায় পাঁচ হাজার টাকা মূল্যের 'মার্ভেল অ্যাভেঞ্জারস' গেম।ইন্টেলের এ আন্তর্জাতিক অফারটি দেশের ব্যবহারকারীদের জন্য এনেছে প্রযুক্তি পণ্য বিপণনকারী কোম্পানি স্টার টেক অ্যান্ড ইঞ্জিনিয়ারিং লিমিটেড। অফার উপলক্ষে ইন্টেল নবম ও দশম জেনারেশনের 'কে' সিরিজের প্রসেসরগুলো সাধারণ ইন্টেলের বক্সে না এসে অ্যাভেঞ্জারসে থিমের বক্সে নতুন আঙ্গিকে এসেছে।অফারটি ইতিমধ্যে শুরু হয়েছে যা চলবে ২০২১ সালের ২৮ ফেব্রুয়ারি পর্যন্ত। স্টার টেক অ্যান্ড ইঞ্জিনিয়ারিং কর্তৃপক্ষ জানিয়েছেন, গেমারদের জন্য এটি দারুণ সুযোগ। 
বিশ্বসেরা প্রসেসরের পাশাপাশি অসাধারণ একটি গেমের অভিজ্ঞতা নিতে পারবেন দেশের ব্যবহারকারীরা। দেশের গেমিং কমিউনিটিতে ব্যাপক সারা জাগাতে সক্ষম হবে ইন্টেলের এই অফারটি।দেশজুড়ে স্টার টেকের শোরুম ছাড়াও স্টার টেকের ওয়েবসাইট থেকে অনলাইনেও কেনা যাবে এ প্রসেসরগুলো। এ সম্পর্কে আরও বিস্তারিত জানা যাবে এই ঠিকানায়। ",22/9/2020,technology
কঠোর হচ্ছে ফেসবুক,"বর্ণবাদী, অশালীন ও উস্কানিমূলক পোস্টের বিষয়ে কঠোর হচ্ছে সোশ্যাল মিডিয়ার জনপ্রিয় মাধ্যম ফেসবুক। আগামী ১ অক্টোবর থেকে ফেসবুক ব্যবহারকারীদের জন্য বেশ কিছু কঠিন নিয়ম চালু হচ্ছে।



জনপ্রিয় এই সোশ্যাল মিডিয়াটি মঙ্গলবার নিজেদের টার্মস ও সার্ভিসে পরিবর্তন আনার ঘোষণা দিয়েছে। বর্ণবাদী, অশালীন ও উস্কানিমূলক কনটেন্টের বিষয়ে আরও কঠোর পদক্ষেপ নেবে তারা। এছাড়াও রাজনৈতিক পোস্টের বিষয়ে বিশেষ নজরদারি বাড়াতে যাচ্ছে ফেসবুক। খবর ম্যাশেবল ও ফোর্বস।খবরে বলা হয়, ফেসবুক চাইলে ব্যবহারকারীর কনটেন্ট ডিলিট বা অ্যাক্সেস রেস্ট্রিক্ট করে দিতে পারে। কনটেন্টের কারণে আইনী জটিলতার ঝুঁকি থাকলে ফেসবুক সেই কনটেন্টের বিষয়ে এই পদক্ষেপ নিতে পারে। এর আগে ফেসবুক প্রধান মার্ক জাকারবার্গ বলেন, ফেসবুক ব্যবহারকারীদেরকে নিরাপদ রাখতে, ক্ষতিকর রাজনৈতিক কনটেন্ট বা সাইবার হামলা প্রতিরোধ করতে প্রতিদিনই তাদেরকে বিভিন্ন গুরুত্বপূর্ণ সিদ্ধান্ত নিতে হয়। তিনি বলেন, সবার সঙ্গে সুস্থ বন্ধুত্ব, বিশ্বের সঙ্গে যোগাযোগ রক্ষা করা ছাড়াও উদ্যোক্তাদের জন্য সবচেয়ে জনপ্রিয় প্লাটফর্ম এখন ফেসবুক। এজন্য সব সুবিধা পেতে ফেসবুক ব্যবহারের সময় বিদ্বেষমূলক কমেন্ট, ভুয়া তথ্য ও উস্কানিমূলক প্রচারণা যেন নিজের অ্যাকাউন্ট থেকে করা না হয়, সেদিকে সজাগ দৃষ্টি রাখতে হবে।",22/9/2020,technology
ভিভোবুক এস১৪ এবং এস১৫ ল্যাপটপ আনলো আসুস,"বাংলাদেশের বাজারে বুধবার স্লিম, হালকা ওজন এবং শক্তিশালী পারফরমেন্সের দুটি ল্যাপটপ উন্মোচন করেছে বিশ্বখ্যাত ব্র্যান্ড আসুস। ‘ভিভোবুক এস১৪’ এবং ‘ভিভোবুক এস১৫’ ল্যাপটপ দুটি স্টাইল এবং পারফরমেন্সের অনবদ্য এক মিশ্রণ।



আসুসের সর্বাধুনিক ভিভোবুক এস সিরিজটি ডিজাইন করা হয়েছে দেশের তরুণদের কথা মাথায় রেখে। নোটবুকগুলোর আরও আকর্ষণীয় করে তুলেছে এর গায়া গ্রিন, রেজিউলেট রেড, ড্রিমি হোয়াইট এবং ইন্ডি ব্ল্যাক কালার। যা থেকে পছন্দের কালার বেছে নেবার সুযোগ পাবেন ক্রেতারা। ১৪ ইঞ্চির ভিভোবুক এস১৪-তে থাকছে ১৫.৯ মিলিমিটারের কাঠামো, যার ওজন মাত্র ১.৪ কেজি। অন্যদিকে ১৫ ইঞ্চি ভিভোবুক এস১৫-তে রয়েছে ১৬.১ মিলিমিটারের কাঠামো। এর ওজন মাত্র ১.৮ কেজি। দুটি ল্যাপটপেই রয়েছে চিকন বেজেলের ন্যানো এজ ফুলএইচডি ডিসপ্লে। যা ছোট কাঠামোতেও স্ক্রিনকে বড় দেখাবে। আইপিএস লেভেলের ডিসপ্লেতে দেখার অভিজ্ঞতা হবে মনোমুগ্ধকর, দেবে ১৭৮ ডিগ্রি ওয়াইড ভিউ অ্যাঙ্গেল। ভালোমানের সাউন্ড দিতে এতে রয়েছে বিল্টইন হারম্যান কার্ডন সার্টিফাইড অডিও। ভিভোবুক সিরিজের ল্যাপটপগুলো তাই বিনোদন এবং যেকোনো ধরনের প্রোডাক্টিভ কাজের জন্য উপযুক্ত। নতুন ভিভোবুক এস সিরিজের ল্যাপটপগুলোতে রয়েছে এএমডির সর্বশেষ রাইজেন ৪০০০ সিরিজের শক্তিশালী প্রসেসর রাইজেন ৫/রাইজেন ৭) এবং ১০ম প্রজন্মের ইন্টেল কোর প্রসেসর (কোর আই৫/ কোর আই৭)। সাবলীলভাবে এবং যেকোনো প্রকার ল্যাগ ছাড়াই মাল্টিটাস্কিং এবং হাইএন্ড ডেফিনেশন ইন্টারটেইনমেন্ট অভিজ্ঞতা দিতে ডিভাইসগুলোতে রয়েছে ১৬ জিবি পর্যন্ত র‍্যাম এবং ডেডিকেটেড গ্রাফিক সুবিধা। আর স্টোরেজ থাকছে এক টেরাবাইটের পিসিএলই এসএসডি। অত্যাধুনিক প্রযুক্তির নেটওয়ার্ক কানেক্টিভিটি দিতে এতে রয়েছে অনবোর্ড ইন্টেল ওয়াইফাই ৬, যা দেবে সুপারফাস্ট নেটওয়ার্ক স্পিড। দীর্ঘ ব্যাকআপ সুবিধা নিশ্চিত করতে আসুস ভিভোবুক এস১৪ এবং এস১৫ ডিভাইসে রয়েছে ৫০ ওয়াটের থ্রি সেলের লিথিয়াম পলিমার ব্যাটারি। এতে আবার সাপোর্ট করবে ফাস্ট চার্জিং। একবার ফুল চার্জে ল্যাপটপটি ১৫ ঘণ্টা পর্যন্ত চালানো যাবে। নতুন এই ল্যাপটপে থাকছে জেনুইন উইন্ডোজ ১০, আর নিরাপত্তা নিশ্চিত করতে থাকছে বিল্ট-ইন ফিঙ্গার প্রিন্ট সেন্সর। নতুন আসুস ভিভোবুক এস১৪ এবং এস১৫ এখন সারাদেশেই পাওয়া যাচ্ছে। এর দাম শুরু হয়েছে ৬২ হাজার টাকা থেকে।",22/9/2020,technology
"বিশ্বজুড়ে মারাত্মক বিভ্রাটে জিমেইল, সমস্যায় ব্যবহারকারীরা","বিশ্বজুড়ে বড় রকমের বিভ্রাটের মধ্যে পড়েছে বড় সার্চ ইঞ্জিন গুগলের মেইল আদানপ্রদান সেবা জিমেইল। মেইল পাঠাতে পারছেন না এবং মেইলের সঙ্গে ফাইল অ্যাটাচ করা সম্ভব হচ্ছে না বলে অভিযোগ করেছেন অনেক ব্যবহারকারী।



বৃহস্পতিবার বাংলাদেশ সময় সোয়া ১০টা থেকে এ বিভ্রাট শুরু হয়।জিমেইলের এই বিভ্রাট নিয়ে টুইটারে অনেক ইউজার পোস্ট দিয়েছেন।ব্যবহারকারীদের অভিযোগ, শুধু জিমেইল থেকে মেইল অন্য কোথাও যাচ্ছে না এমনটিই নয়, অন্যান্য মেইল সেবা থেকেও মেইল করলে তা জিমেইলে পৌঁছাচ্ছে না। কেউ কেউ তাদের জিমেইল অ্যাকাউন্টে ঢুকতেই পারছেন না। গুগল ড্রাইভও বিভ্রাটের কবলে পড়েছে। কেউ কেউ তাদের ড্রাইভে ফাইল আপলোড করতে পারলেও শেয়ার করতে পারছেন না। কেউ কেউ আবার ড্রাইভে আপলোড, ডাউনলোড, শেয়ার কিছুই করতে পারছেন না।বাংলাদেশ, ভারত, অস্ট্রেলিয়া, জাপানসহ বিশ্বের অনেক দেশ থেকেই জিমেইলের এই বিভ্রাটের অভিযোগ এসেছে। এদিকে এমন সব অভিযোগের সত্যতা স্বীকার করেছে গুগল। গুগল অ্যাপস স্ট্যাটাস পেজে’ বিভ্রাটের বিষয়টি নিশ্চিত করে এক বিবৃতিতে গুগল কর্তৃপক্ষ জানায়, জিমেইল সম্পর্কিত একটি সমস্যা আমরা খতিয়ে দেখছি। শিগগিরই এ বিষয়ে আমরা আরও তথ্য জানাব। তথ্যসূত্র: স্কাই নিউজ",22/9/2020,technology
সাবমেরিনের লাইন কাটার অভিযোগে গ্রেফতার কুয়াকাটা মেয়রের ভাই,"পটুয়াখালীর কলাপাড়ায় দ্বিতীয় সাবমেরিন ক্যাবল ল্যান্ডিং স্টেশনের পাওয়ার সাপ্লাইয়ের সংযোগ ক্যাবল কেটে সঞ্চালন ব্যবস্থা ক্ষতিগ্রস্ত করার অভিযোগে দুজনকে গ্রেফতার করেছে পুলিশ।



সোমবার দুপুরে মহিপুর থানা পুলিশ তাদের গ্রেফতার করে। গ্রেফতার দুই ব্যক্তি হলেন- কুয়াকাটা পৌর মেয়রের ভাই হোসেন মোল্লা ও মাটি ব্যবসায়ী আবুল হোসেন। এর আগে সাবমেরিন ক্যাবল ল্যান্ডিং স্টেশনের নিরাপত্তা কর্মকর্তা হারুন অর রশিদ পাঁচজনের নাম উল্লেখ করে আটজনের বিরুদ্ধে থানায় মামলা করেছেন। রোববার দুপুরে অনুমতি ছাড়া কলাপাড়ার আলীপুরের গোড়া আমখোলাপাড়া গ্রামে বেড়িবাঁধের পাশে অবৈধভাবে স্কেবেটর দিয়ে মাটি কেটে জমি ভরাট করতে গিয়ে কেটে ফেলা হয় প্রায় দুই মিটার গভীরে থাকা সাবমেরিন ক্যাবলের সঞ্চালন লাইন। এতে সারাদেশে ইন্টানেটে ধীরগতি হয়ে পড়ে। খবর পেয়ে রাতেই বাংলাদেশ সাবমেরিন ক্যাবল কোম্পানি লিমিটেডের ব্যবস্থাপনা পরিচালক মশিউর রহমানসহ প্রশাসনের ঊর্ধ্বতন কর্তৃপক্ষ দুর্ঘটনাস্থল পরিদর্শন করেন। প্রায় ১১ ঘণ্টা ইন্টারনেট সংযোগ লাইন বিচ্ছিন্ন থাকার পর রাত সাড়ে ১২টার পর ছিঁড়ে ফেলা পাওয়ার সাপ্লাই লাইন সংযোগ স্থাপন করেন প্রকৌশলীরা। এর পর স্বাভাবিক হয় ইন্টারনেট সরবরাহ।
",22/9/2020,technology
সাবমেরিন কেবল জটিলতায় ইন্টারনেট সেবায় ধীরগতি,"বাংলাদেশের দ্বিতীয় সাবমেরিন কেবলের জটিলতায় ইন্টারনেটের ধীরগতির সমস্যা হচ্ছে বলে জানিয়েছে সাবমেরিন কেবল কোম্পানি লিমিটেড (বিএসসিসিএল)।



রোববার দুপুর থেকেই ব্যবহারকারীরা ইন্টারনেটের ধীরগতির কারণে সমস্যায় পড়েছেন বলে জানিয়েছে ইন্টারনেট সার্ভিস প্রোভাইডার্স অ্যাসোসিয়েশন অব বাংলাদেশ (আইএসপিএবি)।বিএসসিসিএলের ব্যবস্থাপনা পরিচালক মশিউর রহমান বলেন, পটুয়াখালীতে দ্বিতীয় সাবমেরিন কেবলের (এসইএ-এমই-ডব্লিউই-৫) পাওয়ার সাপ্লাইয়ে সমস্যা হয়েছে। মেরামতের কাজ চলছে। আজকের মধ্যে সমাধান হবে বলে আশা করছি।তিনি বলেন, দেশে যে ব্যান্ডইউথ ব্যবহার করা হয়, তার প্রায় অর্ধেক দ্বিতীয় সাবমেরিন কেবল থেকে সরবরাহ করা হয়। ওই লাইন বন্ধ থাকায় সারা দেশে গ্রাহকরা ধীরগতির সমস্যায় পড়েছেন।আইএসপিএবির সাধারণ সম্পাদক ইমদাদুল হক বলেন, রোববার দুপুর থেকে সমস্যা শুরু হয়। আইএসপিগুলো যে পরিমাণ ব্যান্ডইউডথ সরবরাহ করে, এখন তার অর্ধেক দিতে পারছে। তাই ব্রডব্যান্ড সংযোগে গ্রাহকদের গতি নিয়ে সমস্যা পোহাতে হচ্ছে।তথ্যপ্রযুক্তি ও আইআইজি সেবাদাতা প্রতিষ্ঠান ফাইবার অ্যাট হোমের প্রধান প্রযুক্তি কর্মকর্তা সুমন আহমেদ সাবির বলেন, দ্বিতীয় সাবমেরিন কেবলে পাওয়ার সাপ্লাই সমস্যা দেখা দিয়েছে। এ কারণেই ইন্টারনেটের গতি ধীর।",22/9/2020,technology
শিক্ষার্থীদের ইন্টারনেট বিনামূল্যে বা স্বল্পমূল্যে দেয়ার পরিকল্পনা,"শিক্ষামন্ত্রী ডা. দীপু মনি বলেছেন, শিক্ষার্থীদের জন্য ইন্টারনেট বিনামূল্যে অথবা স্বল্পমূল্যে করার চেষ্টা চলছে। খুব শীঘ্রই সুখবর পাবে শিক্ষার্থীরা।



সোমবার বিকালে চাঁদপুরে করোনা পরীক্ষাগার উদ্বোধন অনুষ্ঠান শেষে এক প্রশ্নের জবাবে তিনি একথা বলেন।শিক্ষার্থীদের ইন্টারনেট চার্জ সম্পর্কে এক প্রশ্নের জবাবে তিনি বলেন, আমরা শিক্ষার্থীদের জন্য যেন স্বল্পমূল্যে আমাদের স্পেসিফিক কতগুলো ডোমেইনের মাধ্যমে যেই ক্লাসগুলো করাচ্ছি এবং করাবো সেক্ষেত্রে বিনামূল্যে করতে পারলে তো খুবই ভালো। তা না হলে সেগুলো তারা যেন স্বল্পমূল্যে একসেস করতে পারে সেটির জন্য আমরা বিভিন্ন টেলিফোন কোম্পানিগুলোর সঙ্গে নেগোশিয়েট করছি। আমি আশা করছি, খুব শীঘ্রই একটা সুখবর পাবো। শিক্ষাবর্ষ নিয়ে শিক্ষামন্ত্রী ডা. দীপু মনি বলেন, কোনও অসুবিধা নেই। আমাদের তো ক্লাস চলছেই। আমরা মনে করছি, যথাযথ সময়ের মধ্যেই আমরা আমাদের সিলেবাস শেষ করতে পারবো। অনলাইনে পরীক্ষা দেওয়ারও নানারকম ব্যবস্থা করছি। আমার মনে হয় না, আমাদের শিক্ষার্থীদের খুব বেশি পিছিয়ে পড়া বা ক্ষতি হওয়ার আশংকা আছে। তিনি বলেন, তবে আমরা এখনও শতকরা একশভাগ সবার কাছে পৌঁছাতে পারছি না- এটি সত্য। যে ৮-১০ ভাগের কাছে আমরা পৌঁছাতে পারিনি তাদের কাছে কীভাবে পৌঁছানো যায়- সে চেষ্টাও অব্যাহত রেখেছি। পাশাপাশি যদি একান্তই না পারি সেক্ষেত্রে যখন শিক্ষাপ্রতিষ্ঠান খুলে যাবে তখন তাদেরকে সে ক্ষতি পুষিয়ে দেওয়ার সর্বোচ্চ চেষ্টা করবো। চাঁদপুরে করোনা পরীক্ষাগার সম্পর্কে তিনি বলেন, এটি মানুষের দাবি ছিল। আমাদের সাধ্যমতো চেষ্টা করেছি। এম ওয়াদুদ ট্রাস্টের পক্ষ থেকে এটি করা হয়েছে, এতে আমাদের সঙ্গে চাঁদপুর মেডিকেল কলেজ আছে। আমাদেরকে ৮টি পিসিআর মেশিনসহ নানারকমভাবে কারিগরি সহায়তা দিয়ে পাশে দাঁড়িয়েছে চট্টগ্রাম ভেটেরেনারি ও এনিম্যাল সায়েন্সেস বিশ্ববিদ্যালয়। এ কাজে সবার সহযোগিতার জন্য আমরা কৃতজ্ঞ। অনুষ্ঠানে উপস্থিত ছিলেন চট্টগ্রাম ভেটেরেনারি ও এনিম্যাল সায়েন্সেস বিশ্ববিদ্যালয়ের উপাচার্য গৌতম বুদ্ধ দাস, চাঁদপুরের জেলা প্রশাসক মো. মাজেদুর রহমান খান, চাঁদপুর মেডিকেল কলেজের অধ্যক্ষ প্রফেসর ডা. জামাল সালেহ উদ্দীন আহমেদ, সিভিল সার্জন ডা. সাখাওয়াত উল্যাহ, অতিরিক্ত পুলিশ সুপার সদর সার্কেল জাহেদ পারভেজ চৌধুরী প্রমুখ। ",22/9/2020,technology
২ কোটি টাকার বিশেষ ‘কোভিড রিকোভারি বৃত্তি’ ঘোষণা,"আন্তর্জাতিক তথ্যপ্রযুক্তি প্রশিক্ষণ প্রতিষ্ঠান পিপলএনটেক বাংলাদেশে আইটি শিক্ষার্থীদের জন্য ২ কোটি টাকার বিশেষ কোভিড রিকোভারি বৃত্তি ঘোষণা করেছে। প্রতিষ্ঠানটির প্রধান নির্বাহী কর্মকর্তা (সিইও) ইঞ্জিনিয়ার আবুবকর হানিপ যুক্তরাষ্ট্রের ভার্জিনিয়া থেকে পরিচালিত এনআরবি কানেক্ট টিভির এক আলোচনায় এই বৃত্তির ঘোষণা দেন।



এই বৃত্তির মূল বিষয়বস্তু হলো, বাংলাদেশে পিপলএনটেকের গ্রীনরোডে অবস্থিত ক্যাম্পাসের মাধ্যমে অন্তত দুই হাজার শিক্ষার্থীর প্রযুক্তি দক্ষতা বা আইটি স্কিল ডেভেলপ করা। আর প্রশিক্ষণ শেষে যেন তারা চাকরির বাজারে প্রবেশ করতে পারে সেই বিশেষ সহায়তাও প্রদান করা, যার মাধ্যমে মাসে ২ থেকে ৫ লাখ টাকা পর্যন্ত আয়ের সুযোগ তৈরি হবে অনেক শিক্ষার্থীর।শতভাগ স্কলারশিপের সুবর্ণ সুযোগটি পেতে নিচে প্রদত্ত https://forms.gle/aMYHkBgErUR3B2JS7 এই ঠিকানায় রেজিস্ট্রেশন করার অনুরোধ করা হয়েছে। 

উল্লেখ্য, এর আগে ২০১৮ সালে যুক্তরাষ্ট্রে অবস্থিত বাংলাদেশি শিক্ষার্থীদের জন্য এক মিলিয়ন ডলার সমমানের স্কলারশিপ প্রদান করা হয়। যার অধীনে ভার্জিনিয়া, নিউইয়র্কসহ পিপলএনটেকের বিভিন্ন ক্যাম্পাস থেকে ৩৮১ জন শিক্ষার্থী প্রযুক্তি প্রশিক্ষণ নিয়েছেন। এছাড়াও ২০১৯ সালে বাংলাদেশের পররাষ্ট্রমন্ত্রী ড. এ কে এম আব্দুল মোমেনের নামে তিন লাখ ডলার সমপরিমাণ অর্থের বৃত্তি প্রদান করে পিপলএনটেক। ওইসব শিক্ষার্থীদের মধ্যে অনেকেই প্রশিক্ষণ শেষ করে এখন যুক্তরাষ্ট্রের শ্রমবাজারে চাকুরী করে নিজেদের ভাগ্য পরিবর্তন করতে সমর্থ হয়েছেন।পিপলএনটেক যুক্তরাষ্ট্রে বিগত ১৫ বছরে প্রায় ৬ হাজার শিক্ষার্থীকে আইটি চাকরি পাইয়ে দিতে সহায়তা করেছে, যাদের সবাই আমেরিকার নাগরিক অথবা গ্রিনকার্ডধারী। বার্ষিক ৮০ হাজার থেকে দুই লাখ ২০ হাজার ডলার পর্যন্ত আয়ও করছেন পিপলএনটেকের যুক্তরাষ্ট্রের শিক্ষার্থীরা।বাংলাদেশের শিক্ষার্থীদের জন্য নতুন ঘোষিত এককালীন বৃত্তির বাইরেও দরিদ্র ও মেধাবী শিক্ষার্থীদের জন্য নিয়মিত বৃত্তি প্রদান করে থাকে পিপলএনটেক। প্রতিষ্ঠানটির ফেসবুক পেজে বাংলাদেশের অনেক শিক্ষার্থী প্রতিনিয়ত বাংলাদেশে ও অনুরূপ বৃত্তি প্রদানের জন্য অনবরত অনুরোধ লিখতে থাকায় বাংলাদেশের শিক্ষার্থীদের জন্য এই ২ কোটি টাকার বিশেষ বৃত্তি ঘোষণা করা হয়েছে বলে জানিয়েছেন ইঞ্জিনিয়ার আবুবকর হানিপ।তিনি বলেন, ‘কোভিড-১৯ বা করোনা ভাইরাস আমাদের সবার জীবনকেই বিশেষভাবে নাড়া দিচ্ছে। চাকরি বাজারে এর প্রভাব হতে পারে দীর্ঘ মেয়াদী। যুক্তরাষ্ট্রের অভিজ্ঞতায় দেখছি, অনেক প্রতিষ্ঠান ফিজিক্যাল যোগাযোগ কমিয়ে দিয়ে অনেক কাজকর্ম রিমোর্ট ওয়ার্কে রূপান্তরিত করছে। বাংলাদেশে করোনার কারণে অনেক তরুণ-তরুণী এরই মধ্যে চাকরি হারিয়েছেন।ইঞ্জিনিয়ার হানিপ আরও বলেন, বিশ্ববিদ্যালয় থেকে প্রতি বছর যে হাজার হাজার নতুন ডিগ্রিধারী বের হচ্ছেন তাদের হতাশাও বাড়ছে, কিন্তু ভবিষ্যতে সেটা আরো বহুগুণে বেড়ে যাবে বলে আশঙ্কা করছি। কেননা, শুধু বিশ্ববিদ্যালয়ের ডিগ্রি তরুণদের চাকুরীর নিশ্চয়তা দিতে পারছে না। সে কারণে, আমরা মনে করছি, বাড়তি প্রযুক্তি দক্ষতা যদি আমাদের ছেলে মেয়েদের থাকে তাহলে চাকরি বাজারে তার পয়েন্ট বা পালক যুক্ত করবে। সে প্রতিযোগীদের মধ্যে বিশেষভাবে এগিয়ে থাকতে পারে। সেই এগিয়ে রাখার প্রত্যয়ে আপাতত আমরা ২০০০ শিক্ষার্থীর জন্য বিশেষ এই স্কলারশিপ ঘোষণা করেছি।’মেধাবী শিক্ষার্থীরা এর পরিপূর্ণ সুযোগ নিলেই পিপলএনটেকের উদ্যোগ পরিপূর্ণতা পাবে বলে মনে করেন আবুবকর হানিপ।পিপলএনটেকের মূল ক্যাম্পাসটি যুক্তরাষ্ট্রের ভার্জিনিয়ার টাইসন্স কর্নারে অবস্থিত। নিউইয়র্ক ক্যাম্পাস কুইন্সের লং আইল্যান্ড সিটিতে অবস্থিত। পররাষ্ট্রমন্ত্রী ড. এ কে মোমেন ২০১৯ সালে নিউইয়র্কে ক্যাম্পাস পরিদর্শনকালে প্রবাসী অভিবাসীদের প্রযুক্তি প্রশিক্ষণদানে বিশেষ ভূমিকা রাখার জন্য পিপলএনটেকের প্রচেষ্টাকে ‘বৈপ্লবিক উদ্যোগ’ বলে উল্লেখ করেন। তিনি প্রতিষ্ঠানটির প্রতিষ্ঠাতা আবুবকর হানিপকে একজন ‘ম্যাজিকম্যান’ উপাধি দিয়ে ভূয়সী প্রশংসা করেন।

অনলাইনে শতভাগ স্কলারশিপের মাধ্যমে মোট ৯টি যুগোপযোগী আইটি বিষয়ের ওপর স্কিল ডেভেলপমেন্টের সুবিধা দেয়ার ঘোষণা দিয়েছে প্রতিষ্ঠানটি। স্কলারশিপের কোর্সগুলো হলো: CompTIA A+, Microsoft Office, Microsoft Excel, Web Design, Database MySQL, Adobe Photoshop, Video Editing, Programming in C#, Local SEO।",22/9/2020,technology
অনলাইনে ‘বাংলাদেশ মার্কেটিং ডে’ উদযাপন হবে শুক্রবার,"করোনাকালে বিশ্ব বাণিজ্যে পরিবর্তিত পরিস্থিতিতে বিপনণখাতের পেশাজীবী, শিক্ষক-শিক্ষার্থীদের দক্ষতা উন্নয়নের সঙ্গে সঙ্গে নতুন সুযোগ তৈরির লক্ষ্যে প্রযুক্তি মাধ্যমে উদযাপিত হতে যাচ্ছে বাংলাদেশ মার্কেটিং ডে।

দেশের বাণিজ্য বিপণনে জড়িত ‘কয়েক হাজার’ পেশাজীবী, শিক্ষক এবং ছাত্র সংযুক্ত হবেন বলে এক যৌথ সংবাদ বিজ্ঞপ্তিতে জানিয়েছেন আয়োজক প্রতিষ্ঠান মার্কেটিং অ্যালামনাই অ্যাসোসিয়েশন, ঢাকা বিশ্ববিদ্যালয় এবং বাংলাদেশ মার্কেটার ইনিস্টিটিউট।



মার্কেটিং ডে উদযাপন পরিষদের প্রধান এবং জগন্নাথ বিশ্ববিদ্যালয়ের উপাচার্য অধ্যাপক ড. মীজানুর রহমান এবং সদস্য সচিব মার্কটেল বাংলাদেশের ব্যবস্থাপনা পরিচালক ড. শরিফুল ইসলাম দুলু।আয়োজকরা বলছেন, বাণিজ্যে বিপণনের পেশাজীবী এবং শিক্ষক, শিক্ষার্থীদের মধ্যে অভিজ্ঞতা এবং জ্ঞান বিনিময়ের মাধ্যমে মেলবন্ধন তৈরি করতেই তৃতীয়বারের মত আয়োজিত হতে যাচ্ছে বাংলাদেশ মার্কেটিং ডে।সকল স্নাতক শিক্ষা প্রতিষ্ঠানে মার্কেটিং বিভাগের উদ্যোগে– ‘মোকাবিলায় সাহস’ শিরোনামে উদযাপনের শুরু হবে বলে জানানো হয় আয়োজকদের পক্ষ থেকে।উদ্বোধনী থেকে শুরু করে দুইদিনে বিভিন্ন ওয়েবিনারে পেশাগত অভিজ্ঞতা বিনিময় করবেন বিপণন খাতের শিক্ষক শিক্ষার্থী এবং পেশাজীবীরা। পাশাপাশি চলবে বিষয় ভিত্তিক অধিবেশন।আয়োজকরা বলছেন বিপনণখাতের বৈশ্বিক পরিবর্তন, প্রযুক্তি ভিত্তিক উদ্ভাবনী বিপনণসহ গ্রাহকবান্ধব টেকসই বিপণনের মত বিষয়গুলো স্থান পাবে উপস্থাপনায়।জগন্নাথ বিশ্ববিদ্যালয়ের উপাচার্য অধ্যাপক ড. মীজানুর রহমান বলেন, করোনাভাইরাস বিশ্বব্যাপী বাণিজ্য বিপণনে উল্লেখযোগ্য রূপান্তর ঘটিয়েছে। এই সময়ে দেশের বিপনণখাতে সংশ্লিষ্ট সবার জন্য ‘মার্কেটিং ডে’ বড় উদযাপন হিসেবে জ্ঞান বিনিময়ের সুযোগ করে দিবে।

অধ্যাপক ড. মীজানুর রহমান বলেন, ব্যবসায় শিক্ষার অন্যতম শাখা বিপণন। সময়ের সঙ্গে পরিবর্তন ঘটছে বিপণন কৌশলের। তাই সংশ্লিষ্টদের বাজারের সঙ্গে খাপ খাওয়ানোর জন্য প্রশিক্ষিত করে গড়ে তোলা জরুরি।আয়োজক পরিষদের সদস্য সচিব ড. শরিফুল ইসলাম দুলু বলেন, দেশের বিপনণখাতে জড়িত পঁয়তাল্লিশ লাখ মানুষের মাঝে সম্পর্ক উন্নয়নের মাধ্যমে পেশাগত উৎকর্ষ অর্জনের জন্যই মার্কেটিং ডে। করোনাকালে বিক্রয়খাতে জড়িত পেশাজীবিদের সাহসী ভূমিকার কথা উল্লেখ করে ড. শরিফুল ইসলাম দুলু বলেন, বিপণনের জায়গাটি অনেক বড়। সময়ের সঙ্গে সঙ্গে মাধ্যম এবং কৌশল পরিবর্তিত হচ্ছে। মার্কেটিং ডে উদযাপনের মাধ্যমে আমরা মার্কেটার ইনিস্টিটিউটের একটি স্বপ্ন বাস্তবায়ন করছি আমরা।",22/9/2020,technology
বঙ্গবন্ধু আজীবন সহনশীল মনোভাবই লালন করে গেছেন: পলক,"বঙ্গবন্ধু আজীবন সহনশীল মনোভাবই লালন করে গেছেন বলে মন্তব্য করেছেন আইসিটি প্রতিমন্ত্রী জুনায়েদ আহমেদ পলক।



তিনি বলেন, “আমরা যদি বঙ্গবন্ধুর রাজনৈতিক দর্শন গভীরভাবে উপলব্ধি করি তাহলে দেখতে পাবো যে, তার জীবনের ৫৫টি বছর তিনি গণতন্ত্রের জন্য, একটি অসাম্প্রদায়িক প্রগতিশীল প্রজন্ম গড়ে তোলার জন্য নিবেদিত থেকেছেন। বঙ্গবন্ধু বলেছেন, 'যদি কেউ ন্যায্য কথা বলে, আমরা সংখ্যায় বেশি হলেও সে একজনও যদি হয়, তার ন্যায্য কথা আমরা মেনে নেব।’ বঙ্গবন্ধুর এই কথার মধ্যে একটা সহনশীল মনোভাব প্রকাশ পায়। এই মনোভাবই তিনি সারা জীবন লালন করে গেছেন।”তথ্যপ্রযুক্তি প্রতিমন্ত্রী বলেন, আমরাও আমাদের তরুণ প্রজন্মের প্রতি এই আবেদন জানাবো। আমি আপনার সঙ্গে একমত না হতে পারি, কিন্তু আমি আপনার মত প্রকাশের জন্য আমার জীবন দিয়ে দেব।’মঙ্গলবার জাতিসংঘের উন্নয়ন বিষয়ক সংস্থা ইউএনডিপি আয়োজিত ‘ডিজিটাল খিচুড়ি চ্যালেঞ্জ- ২০২০’-এর চূড়ান্ত বিজয়ীদের নাম ঘোষণা অনুষ্ঠানে প্রধান অতিথির বক্তব্যে তিনি এসব কথা বলেন।এবারের চ্যালেঞ্জে চ্যাম্পিয়ন হয়েছে বাংলাদেশের প্রথম ফ্যাক্ট চেকিং প্রতিষ্ঠান বিডি ফ্যাক্টচেক। করোনা মহামারীদের সম্মুখযোদ্ধা এবং আক্রান্তদের প্রতি সামাজিক হেয়প্রতিপন্নমূলক আচরণ (স্টিগমা) প্রতিরোধে নিজেদের প্রকল্প তুলে ধরার মাধ্যমে এ চ্যালেঞ্জে বিজয়ী হয়েছে বিডি ফ্যাক্টচেক। প্রতিষ্ঠানটির সম্পাদক কদরুদ্দীন শিশিরের নেতৃত্বে তিন সদস্যের টিম চ্যালেঞ্জে অংশগ্রহণ করে ১৪টি টিমকে পেছনে ফেলে চ্যাম্পিয়ন হয়।চ্যাম্পিয়ন বিডি ফ্যাক্টচেকের নাম ঘোষণার আগে তথ্য প্রযুক্তি প্রতিমন্ত্রী বলেন, ‘এখন আমি যাদের নাম ঘোষণা করবো তারা (বিডি ফ্যাক্টচেক) খুবই প্রয়োজনীয় একটি প্লাটফর্ম। এদের সম্পর্কে আমি আগেও শুনেছি। খুব ভালো কাজ করছে এবং ভবিষ্যতেও তাদেরকে আমাদের খুব প্রয়োজন। কারণ আমাদেরকে একসঙ্গে কাজ করতে হবে।’‘ডিজিটাল খিচুড়ি চ্যালেঞ্জ’ নামে গত কয়েক বছর ধরে অনলাইন বিভিন্ন বিষয়ে সচেতনতা তৈরিতে তরুণদের সম্পৃক্তকরণের কাজ করে আসছে ইউএনডিপি।সমাপনী অনুষ্ঠানে আরও উপস্থিত ছিলেন ইউএনডিপির ডেপুটি রিপ্রেজেন্টিভ নগুয়েন দি এনগক ভ্যান। পুরো প্রতিযোগিতায় বিচারক হিসেবে উপস্থিত ছিলেন ইউএনডিপির প্রজেক্ট ম্যানেজার রবার্ট স্টলম্যান, আইসিটি ডিভিশনের টিনা জাবিন, ইউল্যাব বিশ্ববিদ্যালয়ের শিক্ষক ড. সুমন রহমান এবং তাজিন শাহিদ।অনুষ্ঠানের শেষপ্রান্তে দুই ক্যাটাগরিতে চারটি বিজয়ী গ্রুপের নাম ঘোষণা করা হয়। স্টার্ট-আপ ক্যাটাগরিতে প্রথম হয় বাংলাদেশের প্রথম ফ্যাক্ট চেকিং প্রতিষ্ঠান বিডি ফ্যাক্টচেক। একই ক্যাটাগরিতে দ্বিতীয় হিসেবে নাম ঘোষণা করা হয় স্বপ্নজয়কে। একইভাবে আইডিয়া পর্যায়ে প্রথম ও দ্বিতীয় হিসেবে নির্বাচিত হয় যথাক্রমে পাঁচফোড়ন ও স্বয়ং নামে দুটি প্রতিষ্ঠানের আইডিয়া। ",22/9/2020,technology
মডার্ন ওয়ার্কপ্লেস নিয়ে ভার্চুয়াল সম্মেলন,"দ্য ইন্সটিটিউট অব চার্টার্ড অ্যাকাউনট্যান্টস বাংলাদেশের (আইসিএবি) আয়োজনে সম্প্রতি মডার্ন ওয়ার্কপ্লেস নিয়ে ভার্চুয়াল সম্মেলন অনুষ্ঠিত হয়। সম্মেলনে প্রধান অতিথি হিসেবে বক্তব্য রাখেন ডাক ও টেলিযোগাযোগ মন্ত্রী মোস্তাফা জব্বার।



তিনি বলেন, “আমি বিশ্বাস করি কোভিড-১৯ এ অনেক কিছুই পরিবর্তন হবে, ব্যবসায়িক কৌশল পরিবর্তন করতে হবে এবং সেখানে ডিজিটাইজেশন হবে মূল চালিকাশক্তি।” প্রচলিত ব্যবসা পরিবর্তিত হয়ে মেধাভিত্তিক শিল্প গড়ে উঠবে, আর এসব কিছুর মূল চালিকাশক্তি হবে ডিজিটাইজেশন। সম্মেলনে মূল প্রবন্ধ উপস্থাপন করেন স্মার্ট টেকনোলোজিস বিডি লিমিটেডের সফটওয়্যার বিজনেসের প্রধান মো. মিরসাদ হোসাইন। অনলাইনে দেশের প্রায় সাত শতাধিক চার্টার্ড আকাউেন্টেন্ট পৃথিবীর বিভিন্ন প্রান্ত থেকে সম্মেলনে অংশগ্রহণ করেন। ‘মডার্ন ওয়ার্কপ্লেস’ সম্পর্কে সম্যক ধারণা দিয়ে মো. মিরসাদ হোসাইন বলেন, মডার্ন ওয়ার্ক বিষয়টা হল নির্দিষ্ট কাজের প্রতি গুরুত্ব দিয়ে সক্ষমতা এবং সঠিক টুল ব্যবহারের মাধ্যমে কাজের গতিশীলতা বাড়িয়ে দেয়া। আধুনিক কর্মক্ষেত্র এমন একটি ধারণা যেখানে উদ্যোক্তারা অনুপ্রেরণার মাধ্যমে কর্মীদের প্রাতিষ্ঠানিক সক্ষমতা, স্বচ্ছতা ও জবাবদিহিতা বাড়িয়ে গ্রাহক সেবার মান বৃদ্ধি ও গ্রাহকদের জড়িত করা, প্রতিদিনের ক্রিয়াকলাপ অনুকূল করা এবং সংস্থার পণ্য, পরিষেবা এবং ব্যবসায়ের মডেলগুলোর প্রকৃতি পরিবর্তন করে প্রতিষ্ঠানের বিস্তৃত রূপান্তরকে চালিত করতে পারেন। মডার্ন ওয়ার্কপ্লেসে রাইট টুল পছন্দ করাটা গুরুত্বপূর্ণ। আপনি আপনার সহায়ক যে টুলগুলো ব্যবহার করবেন তার সঠিক ব্যবহার করতে পারলে কাজ সহজ এবং গতিময় হবে। একজন বিজয়ী এবং বিজিত একসঙ্গেই কাজ শুরু করেন। কিন্তু বিজয়ী লক্ষ্য ঠিক করে সেখানে পৌঁছাতে সঙ্গে সঙ্গেই কাজে যুক্ত হয় কিন্তু বিজিত সেই কাজটি করেন না বলেই প্রতিযোগিতায় পিছিয়ে যান। দেড় ঘণ্টার সেশনে তিনি ‘ইন্ট্রোডাকশন টু মডার্ন ওয়ার্কপ্লেস’ সম্পর্কে দর্শনার্থীদের একটি স্বচ্ছ ধারণা প্রদান করেন।",22/9/2020,technology
ডেটা থেকে বাংলালিংকের আয় বেড়েছে ৩০.৩ শতাংশ,"মোবাইল ফোন অপারেটর বাংলালিংক করোনা মহামারীর কারণে সৃষ্ট নানামুখী চ্যালেঞ্জ সত্ত্বেও ইতিবাচক ব্যবসায়িক ফলাফল অব্যাহত রাখতে সক্ষম হয়েছে। ডিজিটাল সেবা প্রদানে বাংলালিংকের উল্লেখযোগ্য অগ্রগতি এই ক্ষেত্রে বিশেষ ভূমিকা রেখেছে।



সোমবার আয়োজিত এক ভার্চুয়াল প্রেস কনফারেন্সে চলতি বছরের দ্বিতীয় প্রান্তিকে বাংলালিংকের ব্যবসায়িক ফলাফলের বিস্তারিত উল্লেখ করেন প্রতিষ্ঠানটির প্রধান নির্বাহী কর্মকর্তা এরিক অস।তিনি করোনা মহামারীর সময়ে বাংলালিংকের ভূমিকা, বিশেষ উদ্যোগ, গ্রাহকসেবা ও সংশ্লিষ্ট অন্যান্য বিষয়ে তার মতামত সাংবাদিকদের কাছে ব্যক্ত করেন। ভার্চুয়াল প্রেস কনফারেন্সটিতে আরও যুক্ত ছিলেন বাংলালিংকের চিফ কর্পোরেট অ্যান্ড রেগুলেটরি অ্যাফেয়ার্স অফিসার তাইমুর রহমান, চিফ ফিন্যান্সিয়াল অফিসার জেম ভেলিপাসাওগ্লু, সেলস অ্যান্ড ডিস্ট্রিবিউশন অফিসার জুবায়েদ উল ইসলাম ও প্রতিষ্ঠানটির পরিচালনা পর্ষদের অন্যান্য সদস্যরা। এই বছরের দ্বিতীয় প্রান্তিকে ডেটা থেকে বাংলালিংকের আয় গত বছরের একই প্রান্তিকের তুলনায় ৩০.৩ শতাংশ বৃদ্ধি পেয়েছে। ফোরজি নেটওয়ার্কে বাংলালিংকের চলমান বিনিয়োগ এই বৃদ্ধির ক্ষেত্রে বিশেষ ভাবে সহায়তা করেছে। উন্নত ও দেশব্যাপী সম্প্রসারিত এই নেটওয়ার্কের কারণে বাংলালিংকের ডেটা ব্যবহারকারীর সংখ্যা ও ডেটা ব্যবহারও গত বছরের একই প্রান্তিক সাপেক্ষে যথাক্রমে ৩.৩ শতাংশ ও ৭৯.২ শতাংশ বৃদ্ধি পেয়েছে। চলতি বছরের প্রথমার্ধে দেশের ফাসটেস্ট মোবাইল নেটওয়ার্ক হিসেবে ওকলার স্বীকৃতি অর্জনের ক্ষেত্রেও অবদান রেখেছে বাংলালিংকের ফোরজি নেটওয়ার্কের সক্ষমতা। 
ডিজিটাল সেবার ব্যবহার বৃদ্ধির লক্ষ্যে বাংলালিংক বিভিন্ন ডিজিটাল চ্যানেলের মাধ্যমে টপ আপ, অ্যাকাউন্ট ম্যানেজমেন্ট ও অন্যান্য সেবার বিষয়ে গ্রাহকদের অবগত করার প্রচেষ্টা চালিয়ে আসছে। এর ফলস্বরূপ, এই বছরের দ্বিতীয় প্রান্তিকে বাংলালিংকের সেলফ-কেয়ার অ্যাপ ও ভিডিও স্ট্রিমিং অ্যাপ ""টফি""-এর ব্যবহারকারীর সংখ্যা প্রথম প্রান্তিকের তুলনায় বৃদ্ধি পেয়েছে যথাক্রমে ৫৮ শতাংশ ও ৬২ শতাংশ। টেলিকম খাতের ওপর করোনা মহামারীর সামগ্রিক প্রভাবের ফলে বাংলালিংকের মোট আয় ও গ্রাহক সংখ্যা দ্বিতীয় প্রান্তিকে হ্রাস পেয়েছে। তবে এই সময়ে ডেটা ব্যবহারকারীর সংখ্যা ও ডেটা থেকে আয় উল্লেখযোগ্য হারে বৃদ্ধি করতে সক্ষম হয়েছে বাংলালিংক। এরিক অস বলেন, মহামারি, সাইক্লোন ও বন্যার কারণে সৃষ্ট বিভিন্ন চ্যালেঞ্জ মোকাবেলা করে গ্রাহকসেবা অব্যাহত রাখতে আমাদেরকে আরও বেশি সচেষ্ট হতে হয়েছে। প্রাথমিক পর্যায়েই কর্মীদের নিরাপত্তা নিশ্চিত করা ও গ্রাহকসেবা নিরবচ্ছিন্ন রাখার লক্ষ্যে আমরা ‘হোম অফিস’ মডেল কার্যকর করেছি। এখন সেই আন্তরিক প্রচেষ্টার ইতিবাচক ফলাফল দেখতে পেরে আমরা সত্যিই অনুপ্রাণিত বোধ করছি। তিনি বলেন, বিশেষত, আমাদের ডিজিটাল সেবার ফলাফল অত্যন্ত আশাব্যঞ্জক। আমাদের এই প্রচেষ্টার ফলে বছরের প্রথম ও দ্বিতীয় প্রান্তিকে দেশের ফাসটেস্ট মোবাইল নেটওয়ার্ক হিসেবে বাংলালিংক ওকলার স্বীকৃতিও লাভ করেছে। বিস্তৃত ফোরজি নেটওয়ার্ক এবং গ্রাহক প্রতি বেশি পরিমাণ স্পেকট্রামসহ আমাদের অন্যান্য প্রযুক্তিগত উন্নয়নের ফলাফল হলো এই পুরস্কার। বিশেষ এই অর্জনটিকে আমরা গ্রাহকদেরকে উৎসর্গ করতে চাই। তাদের নিরন্তর সমর্থন আমাদেরকে ডিজিটাল সেবাদাতা প্রতিষ্ঠান হিসেবে সামনে এগিয়ে যেতে উৎসাহ দিয়ে আসছে, বলেন এরিক অস। সাংবাদিকদের সঙ্গে মতবিনিময়কালে তিনি মহামারির সময় বাংলালিংকের নেওয়া উদ্যোগগুলো তুলে ধরেন। এই উদ্যোগগুলোর মধ্যে উল্লেখযোগ্য হলো ফ্রি করোনা হটলাইন নাম্বার চালু করা, ""টিচ ইট"" প্ল্যাটফর্মের মাধ্যমে ই-লার্নিংয়ের ব্যবস্থা, বিশ্ববিদ্যালয়ের শিক্ষার্থীদের জন্য ভার্চুয়াল ইন্টার্নশিপ ও সেমিনারের আয়োজন এবং বাংলাদেশ সেনা কল্যাণ সংস্থা ও বাংলাদেশ সেনাবাহিনীর সহায়তায় করোনায় ক্ষতিগ্রস্তদের মাঝে ত্রাণ বিতরণ। বাংলাদেশ টেলিযোগাযোগ নিয়ন্ত্রণ কমিশন (বিটিআরসি)-কে এরিক অস সিগনিফিক্যান্ট মার্কেট পাওয়ার গাইডলাইন (এসএমপি) বাস্তবায়নের জন্য স্বাগত জানান। এই উদ্যোগকে তিনি টেলিকম খাতে সুষ্ঠু প্রতিযোগিতা সৃষ্টির ক্ষেত্রে একটি গুরুত্বপূর্ণ পদক্ষেপ বলে মনে করেন। ",22/9/2020,technology
আইনি লড়াইয়ে বাংলালিংক এমপ্লয়িজ ইউনিয়ন ,"সুপ্রিম কোর্ট গড়ালো বাংলালিংক এমপ্লয়িজ ইউনিয়নের (বিএলইইউ) রেজিস্ট্রেশন। বাংলাদেশ হাইকোর্ট বিভাগের চেম্বার জজ আদালত বিচারপতি মো. নুরুজ্জামান বৃহস্পতিবার বাংলালিংক এমপ্লয়িজ ইউনিয়নের আবেদনটি সুপ্রিম কোর্টের পূর্ণাঙ্গ বেঞ্চে শুনানির জন্য প্রেরণ করেন।



সেই সঙ্গে বাংলালিংক ডিজিটাল কমিউনিকেশনের দায়েরকৃত রিট পিটিশন (নাম্বার ২৬১৫/২০২০ এর) রায়ের প্রতি স্থিতি অবস্থা বজায় রাখার নির্দেশ দেন। এর আগে গত ২৬ ফেব্রুয়ারি হাইকোর্ট বিভাগের বিচারপতি শেখ হাসান আরিফ এবং বিচারপতি মোহাম্মদ মাহমুদুল হাসান তালুকদার বাংলালিংক ডিজিটাল কমিউনিকেশন লিমিটেডকে পক্ষভুক্ত করে শ্রম আদালতে মামলাটি শুনানির আবারো নির্দেশ দেন।বাংলালিংক এমপ্লয়িজ ইউনিয়ন হাইকোর্টের রায়ের বিরুদ্ধে সুপ্রিম কোর্টের অ্যাপিলেট ডিভিশনে গত ২৬ জুলাই পিটিশন ফর লিভ টু আপিল (নাম্বার ৯৪৪/২০২০) দায়ের করেন। 

বৃহস্পতিবার বাংলালিংক ডিজিটাল কমিউনিকেশনস লিমিটেড এবং বাংলালিংক এমপ্লয়িজ ইউনিয়নের উভয় পক্ষের আইনজীবীদের শুনানি প্রেক্ষিতে চেম্বার জজ আদালতের বিচারপতি মো. নুরুজ্জামান মামলাটি সুপ্রিম কোর্টের পূর্ণাঙ্গ বেঞ্চে শুনানির জন্য প্রেরণ করেন। সেইসঙ্গে হাইকোর্ট বিভাগের প্রদত্ত রায়কে স্থিতি অবস্থা বজায় রাখার নির্দেশ দেন। প্রসঙ্গত, মোবাইল ফোন অপারেটর বাংলালিংকের কর্মীদের ট্রেড ইউনিয়ন বাংলালিংক এমপ্লয়িজ ইউনিয়ন গত চার বছর আইনি লড়াই শেষে গত ২৩ জানুয়ারি প্রথম শ্রম আদালত থেকে ইউনিয়নে রেজিস্ট্রেশনের রায় পেয়ে গত ৯ ফেব্রুয়ারি সরকারের শ্রম অধিদপ্তর কর্তৃক রেজিস্ট্রেশন প্রাপ্ত হয়, যারা রেজিস্ট্রেশন নাম্বার ২২০৬। বাংলালিংক এমপ্লয়িজ ইউনিয়নের উক্ত রেজিস্ট্রেশনের প্রেক্ষিতে বাংলালিংক ডিজিটাল কমিউনিকেশন হাইকোর্ট বিভাগে ইউনিয়নের রেজিস্ট্রেশন বাতিল, কার্যক্রম স্থগিত ও কোম্পানি পক্ষে শ্রম আদালতে মামলাটি পূর্ণ শুনানির জন্য রিট পিটিশন (নাম্বার ২৬১৫) দায়ের করেন। এ ব্যাপারে বাংলালিংক এমপ্লয়িজ ইউনিয়নের সভাপতি গোলাম মাহমুদ সোহাগ ও সাধারণ সম্পাদক মো. আশফাক হাসান খান এক যৌথ বিবৃতিতে জানান, বাংলালিংক এমপ্লয়িজ ইউনিয়ন তার কর্মীদের জন্য উন্নত কর্মপরিবেশ এবং কর্মক্ষেত্রে শ্রম আইনের বাস্তবায়নে নিরলসভাবে কাজ করে যাচ্ছে। এই আইনি প্রক্রিয়া তার ধারাবাহিকতার একটি অংশ বলে তারা উল্লেখ করেন।উল্লেখ্য, বাংলাদেশে মোবাইল ফোন অপারেটর কোম্পানিগুলোর প্রথম গ্রামীণফোন এমপ্লয়িজ ইউনিয়ন গঠিত হয়। এরপর মোবাইল অপারেটরে দ্বিতীয় ট্রেড ইউনিয়ন হিসেবে আত্মপ্রকাশ করে বাংলালিংক এমপ্লয়িজ ইউনিয়ন। ",22/9/2020,technology
ইন্টারনেট ডাটা ও মোবাইল কল রেট কমানোর দাবি,"ইন্টারনেট ডাটা ও মোবাইল ফোনের কল রেটের দাম কমানো এবং এই খাতে আরোপিত নতুন ভ্যাট প্রত্যাহার দাবি জানিয়েছেন দেশের ৪৪ জন বিশিষ্ট নাগরিক। পাশাপাশি উচ্চগতির ইন্টারনেট সেবা নিশ্চিতের আহ্বান জানিয়েছেন তারা।



একই সঙ্গে অনলাইন শিক্ষা কার্যক্রমের স্বার্থে প্রশিক্ষণসহ শিক্ষকদের জন্য ‘ম্যাসিভ অনলাইন ওপেন কোর্স’ (এমওওসি) চালুর পরামর্শও দিয়েছেন এসব বিশিষ্ট নাগরিকরা।শনিবার এক যুক্ত বিবৃতিতে দেশের এই সিনিয়র নাগরিকরা বলেছেন, বর্তমানে ইন্টারনেট ব্যবহার করে শিক্ষণ-শিখন কার্যক্রম চলছে। করোনা পরবর্তীকালেও এই কার্যক্রম অব্যাহত থাকবে। এ অবস্থায় মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের সম্ভাব্য নেতিবাচক প্রভাব নিয়ে আমরা উদ্বিগ্ন।বিবৃতিতে বলা হয়, আমরা উদ্বেগের সঙ্গে লক্ষ্য করছি যে, ২০২০-২১ অর্থবছরে ইন্টারনেটের ওপর কর কমানোর পরিবর্তে বাড়ানো হয়েছে। বাজেটে দুই ধাপে (ব্যান্ডউইথ পাইকারি কেনা এবং খুচরা বিক্রির জন্য) ১৫% হারে ভ্যাট আরোপ করার ফলে ইন্টারনেট ব্যবহারকারী শিক্ষার্থীদের প্রায় ৩২ দশমিক ২৫ শতাংশ অতিরিক্ত অর্থ ব্যয় করতে হবে। ইন্টারনেট সেবা প্রদানকারী সংগঠনগুলোর দেয়া তথ্য অনুযায়ী যেসব শিক্ষার্থী আগে গড়ে ১ হাজার টাকা মাসিক ইন্টারনেট বিল দিতেন একই সেবা নেয়ার জন্য এখন তাদেরকে ১৩শ’ থেকে ১৪শ’ টাকা গুনতে হবে। এটা অবশ্যই ডিজিটাল বাংলাদেশের লক্ষ্য অর্জনের পরিপন্থি।তারা আরও বলেন, এই পরিস্থিতি চলতে থাকলে তথ্যপ্রযুক্তি ব্যবহারের ক্ষেত্রে শিক্ষা সংশ্লিষ্ট সব খাত ঝুঁকির মধ্যে পড়বে এবং টেকসই উন্নয়ন লক্ষ্য (এসডিজি) অর্জন পিছিয়ে যাবে। এমনকি এ পর্যন্ত শিক্ষাক্ষেত্রে বাংলাদেশের সব অর্জন হোঁচট খাওয়ার আশংকা বৃদ্ধি পাবে। তদুপরি ২০৪১ সালের জাতীয় উন্নয়ন লক্ষ্য অর্জনের কার্যক্রমগুলোও গতি হারাতে পারে। সুবিধাভোগী এবং সুবিধা বঞ্চিতদের মধ্যে বৈষম্য আরও বৃদ্ধি পাওয়ার আলামত এখনই দেখা যাচ্ছে। এটি আমাদের সংবিধান পরিপন্থি। মুজিববর্ষে এমনটি হওয়া কখনই কাম্য নয়।বিবৃতিতে দেশের সব শিক্ষাপ্রতিষ্ঠানে বিনামূল্যে উচ্চগতির ইন্টারনেট সেবা নিশ্চিতের দাবি জানিয়ে বলা হয়, আমরা জানি নিরবচ্ছিন্নভাবে এই সেবা নিশ্চিত করতে বেশ কিছুদিন সময় লাগতে পারে। তাই অন্তর্বর্তীকালে ইন্টারনেট বিলের ওপর আরোপিত অতিরিক্ত ভ্যাট মওকুফ করে এবং মোবাইল ফোনের কল রেটের ওপর মূল্য ছাড় দিয়ে সরকার প্রযুক্তি সেবা সমাজের পিছিয়ে পড়া মানুয়ের কাছে পৌঁছে দেয়ার পথ সুগম করবেন, এটা আমাদের জোর দাবি।তারা আশা প্রকাশ করে বলেন, আমাদের নীতি নির্ধারকরা এই দাবি পূরণের মাধ্যমে তাদের জনবান্ধব রাজনৈতিক অঙ্গিকারের প্রতিফলন ঘটাবেন। তাহলে আমরা নিশ্চয়ই এদেশের আপামর মানুষকে সঙ্গে নিয়ে একটি তথ্যপ্রযুক্তি জনসমৃদ্ধ, বিজ্ঞানমনস্ক, আলোকিত জাতি গঠনে এগিয়ে যেতে পারি।এতে আরও বলা হয়, বর্তমান বিশ্ব ক্রমাগত তথ্যপ্রযুক্তি নির্ভর হয়ে উঠছে। বিশেষ করে করোনা মহামারীর কারণে শিক্ষাও ক্রমশ তথ্যপ্রযুক্তি নির্ভর হচ্ছে। উদ্ভূত পরিস্থিতিতে ডিজিটাল ডিভাইস ও ইন্টারনেট ছাড়া সব ধরনের শিক্ষার্থীর শিক্ষণ-শিখন প্রক্রিয়ায় সক্রিয়ভাবে অংশগ্রহণ করা কঠিন হবে। কোভিড-১৯ পরবর্তী সময়ে বিশ্বের সঙ্গে তাল মিলিয়ে চলতে এবং নতুন প্রজন্মের মেধা ও সম্ভাবনাকে কাজে লাগাতে হলে ডিজিটাল প্রযুক্তির বিকল্প নেই। ঠিক এ সময় সরকার কর্তৃক তথ্যপ্রযুক্তি বিশেষ করে মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের নেতিবাচক প্রভাব নিয়ে আমরা উদ্বিগ্ন।বিবৃতিতে সরকারকে ধন্যবাদ জানিয়ে বলা হয়, কোভিড-১৯-এর ঝুঁকির কারণে মার্চের মাঝামাঝি শিক্ষাপ্রতিষ্ঠান বন্ধ হওয়ার পর দুই সপ্তাহের মধ্যে শিক্ষার্থীদের শিক্ষণ-শিখন প্রক্রিয়ায় যুক্ত রাখার জন্য সরকার দূর-শিক্ষণ কার্যক্রম, বিশেষ করে সংসদ টেলিভিশন যথাসাধ্য প্রয়াস চালিয়ে যাচ্ছে। এর পাশাপাশি ইন্টারনেট, মোবাইল ফোন ও রেটিভিত্তিক শিক্ষা কর্মসূচি চালিয়ে যাওয়ার প্রয়াস প্রশংসার দাবি রাখে। তবে শিক্ষার্থীদের আধুনিক বিশ্বের সঙ্গে তাল মিলিয়ে সুশিক্ষিত, বিজ্ঞানমনস্ক ও তথ্যপ্রযুক্তিতে দক্ষ মানুষের দেশ হিসেবে বাংলাদেশকে প্রতিষ্ঠা করার লক্ষ্যে ‘রূপকল্প ২০৪১ বাস্তবায়নের জন্য প্রযুক্তিকে অবশ্যই আরও সহজলভ্য করা প্রয়োজন। কোভিড-১৯ পরবর্তীসময়ে শিক্ষা কার্যক্রম এগিয়ে নিতে মূলধারার শিক্ষাপ্রতিষ্ঠানসহ সব শিক্ষাপ্রতিষ্ঠানে নিরবচ্ছিন্ন ইন্টারনেট সংযোগ, প্রয়োজনীয় সংখ্যক ল্যাপটপ, মাল্টিমিডিয়া প্রজেক্টর, ট্যাবলয়েট ও ফোন সরবরাহ নিশ্চিত করা প্রয়োজন। বিবৃতিদাতারা হলেন- অর্থনীতিবীদ ড. কাজী খলিকুজ্জামান আহমদ, অধ্যাপক ড. মোহাম্মদ ফরাসউদ্দিন, সাবেক তত্ত্বাবধায়ক সরকারের উপদেষ্টা অ্যাডভোকেট সুলতানা কামাল, রাশেদা কে চৌধুরী, অধ্যাপক ড. মুহম্মদ জাফর ইকবাল, সেলিনা হোসেন, অর্থনীতি হোসেন জিল্লুর রহমান. অধ্যাপক এমএম আকাশ, সাংস্কৃতিক ব্যক্তিত্ব রামেন্দু মজুমদার, ফেরদৌসী মজুমদার, নাসির উদ্দিন ইউসুফ বাচ্চু, মামুনুর রশিদ, ইলিয়াস কাঞ্চন, শাইখ সিরাজ, রোকেয়া আফজাল রহমান, ড. মোহাম্মদ কায়কোবাদ, অধ্যাপক সৈয়দ মনজুরুল ইসলাম, অধ্যাপক মাহফুজা খানম, হাসিবুল বাশার সুমন, অধ্যাপক নজরুল ইসলাম, অধ্যাপক মেজবাহ কামাল, এনবিআরের সাবেক চেয়ারম্যান এমএ মজিদ, সাবেক সচিব নজরুল ইসলাম খান, কাজী রফিকুল আলম, মিনু হক, ডাক্তার এজাজুল ইসলাম, অধ্যাপক কাজী সালেহ আহমেদ, অধ্যক্ষ কাজী ফারুক আহমেদ, মনসুর আহমেদ চৌধুরী, শাহীন আনাম, ফারাহ কবীর, ড. মোস্তাক রাজা চৌধুরী, ব্রিগেডিয়ার (অব.) সাখাওয়াত হোসেন, ড. মনজুর আহমেদ, আসিফ সালেহ, সঞ্জীব দ্রং, করভি রাকসন্দ, ড. এম এহছানুর রহমান, ইনাম আল হক, ড. তোফায়েল আহমেদ, শরীফ জামিল, এম এ মুহিত, নিশাত মজুমদার ও মাইমুনা আহমেদ।",22/9/2020,technology
ব্রডব্যান্ড ইন্টারনেট হোক প্রত্যেক নাগরিকের আইনি অধিকার,"বাংলাদেশের প্রত্যেক নাগরিকের ব্যক্তিগত আয়ের ওপর নির্ভর করেই ইন্টারনেট এবং তথ্যপ্রযুক্তি শিল্পের বিকাশ ঘটেছে। এই শিল্পের টেকসই নিশ্চিত তথা বাংলাদেশের সার্বিক উন্নয়নের ক্ষেত্রে বৈপ্লবিক পরিবর্তন আনার জন্য ব্রডব্যান্ড প্রত্যেক বাংলাদেশি নাগরিকের আইনি অধিকার ঘোষণা করা অতীব জরুরি।



এক্ষেত্রে নিম্নে প্রদেয় তথ্য, উপাত্ত বিশ্লেষণ করে ডাক, টেলিযোগাযোগ ও তথ্যপ্রযুক্তি মন্ত্রণালয়ের সেবা প্রদান প্রতিশ্রুতি (সিটিজেন'স চার্টার) ভিশনের (সাশ্রয়ী, সার্বজনীন এবং নির্ভরযোগ্য টেলিযোগাযোগ সেবা) কার্যকরী পদক্ষেপ গ্রহণের মাধ্যমে যথাযথ সময়োপযোগী ভূমিকা পালন করতে পারে। ১৯৯৬ সালে বাংলাদেশে ইন্টারনেট ব্যবহার সবার জন্য উন্মুক্ত হলেও আজ অবধি ইন্টারনেট এবং তথ্যপ্রযুক্তির ব্যবহারকারীদের পোহাতে হচ্ছে চরম দুর্ভোগ। এর বহুবিধ কারণের মধ্যে উল্লেখযোগ্য কারণ হচ্ছে- প্রথমত, বিটিআরসির তথ্য অনুযায়ী বাংলাদেশে বিদেশি মালিকানাধীন মোবাইল অপারেটর প্রতিষ্ঠানের গ্রাহক সংখ্যা জ্যামিতিক হারে বৃদ্ধি পেয়েছে (গ্রামীণফোনের বর্তমান গ্রাহক সংখ্যা ৭ কোটি ৬৪ লাখ ৬২ হাজার, রবির ৪ কোটি ৯০ লাখ ৪ হাজার, বাংলালিংকের ৩ কোটি ৫২ লাখ ৩৯ হাজার)।দেশের একমাত্র রাষ্ট্রীয় মালিকানাধীন মোবাইল অপারেটর হিসেবে ২০০৪ সালের ২৬ ডিসেম্বর যাত্রা শুরু করা প্রতিষ্ঠান টেলিটকের গ্রাহক সংখ্যা বৃদ্ধি পেয়েছে গাণিতিক হারে। তবে পরবর্তী কালে সে সংখ্যায় ধীরগতি লক্ষ্য করা গেছে। বর্তমান অপারেটরটির গ্রাহক সংখ্যা ৪৮ লাখ ৬৮ হাজার (সূত্র যুগান্তর ৩০ জানুয়ারি ২০২০) যদিও ২০২০ সালে লক্ষ্যমাত্রা ছিল ৭০ লাখ (সূত্র ডেইলি স্টার ডিসেম্বর ২৬, ২০১৯)। এই প্রথম কারণটি বিশ্লেষণ করলে দেখা যাবে-(১) সমাজ বিজ্ঞানীদের ভাষায় টেলিটক সেবা প্রদান প্রতিশ্রুতির ক্ষেত্রে পাবলিক পলিসির দুটি লেভেলের একটি লেভেল (পলিসি ফর পাবলিক ইন জেনারেল) ব্যবহার করেছে। অন্যদিকে বিদেশি প্রতিষ্ঠান পাবলিক পলিসির দুটি লেভেলের (পলিসি ফর পাবলিক এবং পলিসি ফর বিজনেস) সময়োপযোগী ব্যবহার করেছে। (২) লিনিয়ার অর্থনীতি বিজ্ঞজনদের মতে, বিদেশি মালিকানাধীন মোবাইল অপারেটর প্রতিষ্ঠান যেমন রবি তাদের ব্যবসার প্রমোশনাল মিক্স ব্যবস্থাপনার ক্ষেত্রে লিনিয়ার প্রোগ্রামিং কৌশল অবলম্বন করেছে। পক্ষান্তরে টেলিকম প্রমোশনাল মিক্স ব্যবস্থাপনার ক্ষেত্রে রাষ্ট্রীয় কৌশল অবলম্বন করতে নিজেদের স্বদিচ্ছা বা অপারগতা প্রকাশ করেছে।

দ্বিতীয়ত সার্কুলার অর্থনীতি বিশেষজ্ঞদের মতে ইন্টারনেট এবং তথ্যপ্রযুক্তি শিল্প থেকে রাজস্ব আদায়ে বিদেশি মালিকানাধীন মোবাইল অপারেটর প্রতিষ্ঠানের ওপর ব্যাপক নির্ভরশীলতার জন্য ইন্টারনেট এবং তথ্যপ্রযুক্তির ব্যবহারকারীদের পোহাতে হয় বা হচ্ছে দুর্ভোগ। কারণ বিদেশি মালিকানাধীন মোবাইল অপারেটর প্রতিষ্ঠানগুলো নিজেদের মুনাফা ঠিক রাখার জন্য সেবা প্রদান প্রতিশ্রুতির বাস্তবায়নে গ্রাহকের ডিমান্ডস অব ফেয়ারনেসের জায়গা সংকুচিত করে ফেলে। রাষ্ট্র যখন রাজস্ব আদায়ে পরোক্ষভাবে বিদেশি মালিকানাধীন প্রতিষ্ঠানকে সহযোগিতা প্রদান করে থাকে, তখন ইন্টারনেট এবং তথ্যপ্রযুক্তির গ্রাহকদের দুর্ভোগ পোহাতে হয়। যেমন বেশি রাজস্ব আদায়ে যুক্তি দিয়েছেন জাতীয় রাজস্ব বোর্ডের (এনবিআর) চেয়ারম্যান আবু হেনা মো. রহমাতুল মুনিম, তার মতে, বর্তমানে মোবাইল কলরেটের হার এত কম যে, অপ্রয়োজনীয় কথা বলার পরিমাণ বেড়ে গেছে। এতে কথা বলতে বলতে ট্রেনের সঙ্গে এক্সিডেন্ট করার ঘটনাও আছে (সূত্র যুগান্তর, ২৬ জুন ২০২০)। প্রসঙ্গত, ফিনল্যান্ডসহ পৃথিবীর অনেক উন্নত দেশে অনেক মানুষ গাড়ি চালানো অবস্থায় মোবাইলে কথা বলতে গিয়ে মৃত্যু মুখে পতিত হয়। তাই বলে উন্নত দেশগুলো বেশি রাজস্ব আদায়ে এই ধরনের উদাহরণ আমলে নেয় কিনা তা ডাক, টেলিযোগাযোগ ও তথ্যপ্রযুক্তি মন্ত্রণালয়ের ভেবে দেখা উচিত বললে অত্যুক্তি হবে না।তৃতীয়ত, অনেক সীমাবদ্ধতা সত্ত্বেও বাংলাদেশে ইন্টারনেট এবং তথ্যপ্রযুক্তির ব্যবহার বিস্ময়করহারে বৃদ্ধি পেয়েছে। উদাহরণ, বর্তমান বাংলাদেশে ইন্টারনেট ব্যবহারকারীর সংখ্যা ১০ কোটি ৩২ লাখ ৫৩ হাজার (সূত্র প্রথম আলো, ১৪ মে ২০২০) এবং মোবাইল গ্রাহক ১৬ কোটি ২৯ লাখ (প্রিয় ডটকম, ১৯ জুন ২০২০)। বাংলাদেশের ইন্টারনেট এবং তথ্যপ্রযুক্তি শিল্প সার্কুলার ব্যবসা মডেলকে দূরে রাখার জন্য এত বিপুল সংখ্যক গ্রাহক থাকা সত্ত্বেও রাষ্ট্রের নিজস্ব মোবাইল অপারেটর প্রতিষ্ঠান দেশের শীর্ষ স্থান দখল করতে পারেনি। অন্যদিকে বিদেশি মালিকানাধীন মোবাইল অপারেটর প্রতিষ্ঠানগুলো বাংলাদেশে লিনিয়ার ব্যবসা মডেল ব্যবহার করলেও নিজেরা সার্কুলার অর্থনীতির ব্যবসার দর্শনকে ব্যবহার করে নিজ দেশে মোবাইল অপারেটর প্রতিষ্ঠানের শীর্ষ স্থান দখল করেছে। এ ক্ষেত্রে বাংলাদেশে বিদেশি মালিকানাধীন মোবাইল অপারেটর প্রতিষ্ঠান রবির উদাহরণ দেওয়া যেতে পারে। রবি, দু'টি বিদেশি কোম্পানির (মালয়েশিয়ার আজিয়াটা গ্রুপ ও ভারতের এয়ারটেল) যৌথভাবে পরিচালিত একটি বিদেশি মালিকানাধীন মোবাইল অপারেটর প্রতিষ্ঠান। টেলিকমকে রাজস্ব আদায়ে স্বনির্ভর করার ক্ষেত্রে মোবাইল অপারেটর প্রতিষ্ঠান রবি থেকে শিক্ষা নিয়ে, সার্কুলার অর্থনীতির মডেলকে ফোলো করার ওপর নির্ভর করছে ডাক, টেলিযোগাযোগ ও তথ্যপ্রযুক্তি মন্ত্রণালয়ের সেবা প্রদান প্রতিশ্রুতি (সিটিজেন'স চার্টার) ভিশনের সত্যিকারে সাফল্যতা।

চতুর্থত, অধিক মুনাফা অর্জনের জন্য দেশের মোবাইল অপারেটর প্রতিষ্ঠানগুলো নিজস্ব গ্রাহকদের কাছে ইন্টারনেটের গতি বিক্রির পরিবর্তে লিমিটেড মেগাবাইট বিক্রি করে। যেখানে মিউচ্যুয়াল বেনিফিসিয়াল কো-অপারেশন নামক ব্যবসায়িক নীতি গ্রাহকের ক্ষেত্রে উপেক্ষিত হয়- এটাই লিনিয়ার ব্যবসা মডেলের দর্শন। ফলশ্রুতিতে ইন্টারনেট এবং তথ্যপ্রযুক্তি শিল্প ব্যবহারকারীদের পড়তে হয় সমস্যায় এবং পোহাতে হয় এবং হচ্ছে চরম দুর্ভোগ। এ অবস্থা থেকে উত্তরণের জন্য গত ১৯ জুলাই ফেসবুকে পোস্ট করা একটি ছবি ডাক, টেলিযোগাযোগ ও তথ্যপ্রযুক্তি মন্ত্রণালয়ের দৃষ্টি আকর্ষণ করার দাবি রাখে।

মোদ্দাকথা, অনেক সীমাবদ্ধতা সত্ত্বেও বর্তমান বাংলাদেশে ইন্টারনেট ব্যবহারকারীর সংখ্যা ১০ কোটি ৩২ লাখ ৫৩ হাজার। অর্থাৎ বাংলাদেশে ইন্টারনেট ব্যবহারকারীর এই সংখ্যা প্রমাণ করে যে, বাংলাদেশের মানুষের মৌলিক পাঁচটি চাহিদার (মাসলস হায়ারার্ক অফ নিডস তত্ত্ব মতে) সঙ্গে যোগ হয়েছে নতুন একটি মৌলিক চাহিদা, যা ইন্টারনেট। ডাক, টেলিযোগাযোগ ও তথ্যপ্রযুক্তি মন্ত্রণালয়, রাষ্ট্রীয় দায়বদ্ধতার জায়গা থেকে নিজেদের দায়িত্ব পালন করতে পারে। ব্রডব্যান্ড ইন্টারনেট প্রত্যেক বাংলাদেশি নাগরিকের আইনি অধিকার ঘোষণা করার মাধ্যমে মানুষের নতুন মৌলিক চাহিদা পূরণ হতে পারে। এ ক্ষেত্রে ইন্টারনেট এবং তথ্যপ্রযুক্তি শিল্প সংশ্লিষ্ট মন্ত্রণালয় ফিনল্যান্ডের উদাহরণ গ্রহণ করার ক্ষেত্রে বাংলাদেশ ডক্টরেটর্স প্লাটফর্ম ইন ফিনল্যান্ডের সহযোগিতা নিতে পারে।

লেখক: ড. মো. মঞ্জুরে মওলা, চেয়ারম্যান এবং ফাউন্ডার, বাংলাদেশ সার্কুলার ফ্যামিলি ইন বাংলাদেশ, ফিনল্যান্ড থেকে",22/9/2020,technology
করোনার কারণে স্মার্টফোন নির্ভর জীবনযাত্রায় অভ্যস্ত হচ্ছে মানুষ: ড্যামন ইয়াং,"মোবাইল হ্যান্ডসেট কোম্পানি অপো বাংলাদেশে কার্যক্রম পরিচালনার পাঁচ বছর পার করলো। বাংলাদেশে গত পাঁচ বছরে অপো কতটা ব্যবসা সফল? আগামীদিনের পরিকল্পনাই বা কী? এই করোনাকালে মোবাইল ব্যবসায় কেমন প্রভাব পড়ছে? এমন নানান বিষয়ে যুগান্তরের সঙ্গে কথা বলেছেন অপো বাংলাদেশ এইডির ব্যবস্থাপনা পরিচালক ড্যামন ইয়াং।



যুগান্তর: বাংলাদেশে কার্যক্রম পরিচালনার পাঁচ বছর পূর্ণ করেছে অপো। এখানকার স্মার্টফোন বাজার নিয়ে আপনার পর্যবেক্ষণ কী?ড্যামন ইয়াং: গত পাঁচ বছরে বাংলাদেশের স্মার্টফোন বাজারে বেশ কিছু মৌলিক পরিবর্তন এসেছে। ‘ডিজিটাল বাংলাদেশ’ বাস্তবায়নে সরকারের প্রতিশ্রুতি এবং দেশে ফোরজি চালুর কারণে স্মার্টফোন শিল্পের দ্রুত বিকাশ ঘটছে। ই-কমার্স, রাইড শেয়ারিং, অনলাইন ব্যাংকিং এবং মোবাইল ফিনান্সিয়াল সার্ভিসের সমন্বয়ে গড়ে ওঠা ডিজিটাল ইকোসিস্টেমের গ্রাহক বৃদ্ধির কারণে সাশ্রয়ী দামের স্মার্টফোনের চাহিদাও বাড়ছে। স্মার্টফোনের ব্যবহার বাংলাদেশের সাধারণ মানুষ বিশেষ করে তরুণদের জীবনযাত্রা অনেক স্বাচ্ছন্দ্যময় করে তুলছে। মানুষের জীবনযাত্রায় পরিবর্তন আনার সক্ষমতা রয়েছে স্মার্টফোনের, এমন বিশ্বাস নিয়ে আমরা গত বছর বাংলাদেশে সফল কার্যক্রমের পাঁচ বছর সম্পন্ন করেছি। স্মার্টফোনের ক্রমবর্ধমান চাহিদায় উৎসাহিত হয়ে আমরা এখানে সংযোজন কারখানাও স্থাপন করেছি। এর ফলে আমাদের স্মার্টফোন উৎপাদন খরচও কমেছে এবং আমরা দেশের মানুষের হাতে সাশ্রয়ী দামে স্মার্টফোন তুলে দিতে পারছি। এছাড়াও কারখানা স্থাপনের ফলে তরুণদের জন্য কর্মসংস্থানের সুযোগ যেমন হয়েছে, তেমনি সরকারি কোষাগারেও অবদান রাখা সম্ভব হচ্ছে।যুগান্তর: বাংলাদেশের স্মার্টফোন শিল্পে কোভিড-১৯ এর কেমন প্রভাব পড়েছে? ড্যামন ইয়াং: কোভিড-১৯ মহামারীর কারণে অনেক ব্যবসা প্রতিষ্ঠান তাদের কার্যক্রম সীমিত করতে বাধ্য হয়েছে এবং স্মার্টফোন বাজারও এর ব্যতিক্রম নয়। এ সময়ে স্মার্টফোনের যন্ত্রাংশ আমদানি বন্ধ থাকায় স্মার্টফোন সংযোজনের পরিমাণ কমিয়ে আনতে হয়েছে অনেক ক্ষেত্রে। তবে এই পরিস্থিতিতে কিছু নতুন সুযোগও তৈরি হচ্ছে। মোবাইল অপারেটরগুলো থেকে প্রাপ্ত সাম্প্রতিক তথ্যে দেখা গেছে মহামারীর কারণে গ্রাহকদের মাঝে ডাটা ব্যবহারের প্রবণতা দ্বিগুণ হয়েছে। মেসেঞ্জার কিংবা ভিডিও কলের মাধ্যমে বন্ধু-পরিজনদের সঙ্গে যুক্ত থাকতে, ভিডিও স্ট্রিমিং কিংবা অনলাইন গেম খেলতে, সংবাদ পড়তে মানুষের মাঝে স্মার্টফোন ব্যবহারের পরিমাণ বেড়েছে। সামাজিক দূরত্ব এবং কোয়ারেন্টিন বজায় রাখতে অনলাইনে গ্রোসারি সামগ্রী ক্রয়ের পাশাপাশি খাবার অর্ডার দিচ্ছে ব্যবহারকারীরা। গুরুত্বপূর্ণ বিষয় হলো মানুষ এই জীবনযাত্রায় অভ্যস্ত হয়ে পড়ছে। ফলে ভবিষ্যতে স্মার্টফোন বাজারের প্রবৃদ্ধি আরও বাড়বে। যদিও এই পরিস্থিতি কাটিয়ে উঠতে কত সময় লাগবে সেটি বলা কঠিন। ব্যক্তিগতভাবে আমি সামনের দিনগুলো নিয়ে বেশ আশাবাদী। যুগান্তর: কোভিড-১৯ পরিস্থিতিতে বৈশ্বিক স্মার্টফোন বাজার এবং বাংলাদেশের স্মার্টফোন বাজারের মধ্যে আপনি কী ধরনের পার্থক্য দেখছেন?ড্যামন ইয়াং: গত কয়েক বছর ধরে বাংলাদেশের মোবাইল ফোন বাজারের প্রবৃদ্ধি বেশ ভালো হলেও দেশে স্মার্টফোন ব্যবহারকারী প্রায় ২৪ ভাগ। তুলনামূলকভাবে উত্তর আমেরিকা এবং ইউরোপের বাজারে স্মার্টফোন গ্রাহক প্রায় ৬০ শতাংশ। অপরদিকে বাংলাদেশের প্রতিবেশী দেশ ভারতের অবস্থাও প্রায় একইরকম, মোবাইল ফোন ব্যবহারকারীদের প্রায় ২৫ ভাগ সেখানে স্মার্টফোন ব্যবহার করেন। এই হিসাব থেকে বোঝা যাচ্ছে স্মার্টফোন গ্রাহক সংখ্যা বিবেচনায় বাংলাদেশ এবং ভারতের বাজার এখনও অপরিণত। এর ইতিবাচক দিক হলো এখানে সম্ভাবনাও অনেক বেশি। ইতোমধ্যে থ্রিজি ও ফোরজি নেটওয়ার্ক চালু করার পাশাপাশি ফাইভজি নেটওয়ার্ক নিয়ে কাজ করা বাংলাদেশে সামনের দিনগুলোতে স্মার্টফোন বাজারের একটি বড় অগ্রগতি হবে। এই সম্ভাবনাকে বাস্তবরূপ দিতেই আমরা এখানে স্মার্টফোন সংযোজন কারখানা স্থাপনে উৎসাহিত হয়েছি। মহামারীর প্রভাব বিবেচনা করলে বাংলাদেশে মোবাইল ফোন ব্যবহারের ধরন বিশ্বের অন্যান্য দেশের মতোই হবে এবং আমরা এখানে ইতিবাচক কিছুই প্রত্যাশা করছি। যুগান্তর: এক্ষেত্রে আপনারা কী ধরনের চ্যালেঞ্জের মুখোমুখি হচ্ছেন? কীভাবে এগুলো কাটিয়ে ওঠা যাবে বলে আপনার মনে হয়?ড্যামন ইয়াং: এখানকার বাজারে শক্ত প্রতিযোগিতা রয়েছে এবং গ্রাহকরা নিত্যনতুন উদ্ভাবন নিয়ে বেশ আগ্রহী। এ কারণে বাংলাদেশের স্মার্টফোন বাজার বেশ চ্যালেঞ্জিং। তবে এই চ্যালেঞ্জ আমাদের জন্য উৎসাহব্যঞ্জক কারণ আমরা নিজেদের দক্ষতা এখানে তুলে ধরতে পারছি। এরই মধ্যে আমরা বেশ কিছু ডিভাইস এনেছি যা গ্রাহকদের মাঝে ব্যাপক জনপ্রিয়তা পেয়েছে। ক্রমবর্ধমান চাহিদা মেটাতে এবং প্রতিযোগিতার কারণে আমরা এখানে সংযোজন কারখানা স্থাপন করেছি। ‘ডিজিটাল বাংলাদেশ’ বাস্তবায়নে বাজারের প্রবৃদ্ধি বাড়াতে সরকারও মোবাইল ফোন নির্মাতা প্রতিষ্ঠানগুলোকে সহায়তা করছে। মোবাইল বাজারের প্রবৃদ্ধি অর্জনের লক্ষ্যে টেলিযোগাযোগ সেবায় আরও সহনীয় শুল্ক কাঠামোর জন্য আমি সরকারের কাছে অনুরোধ করছি। ধারণা করা হচ্ছে ২০২৫ সালের মধ্যে স্মার্টফোন গ্রাহক দ্বিগুণ হবে যা গ্রাম ও নগরের মানুষের আয় বৃদ্ধি এবং দারিদ্রের হার হ্রাসেও ভূমিকা রাখতে পারে বলে আমরা মনে করি। স্মার্টফোনের কল্যাণকর দিকগুলো সবার সামনে তুলে ধরে সচেতন করার বিষয়টিও এক্ষেত্রে গুরুত্বপূর্ণ ভূমিকা রাখতে পারে। সরকারের ডিজিটাল বাংলাদেশ ভিশন বাস্তবায়নে পুরো সম্ভাবনা কাজে লাগাতে চাইলে আমাদের অন্যান্য শিল্পকে প্রস্তুত করার পাশাপাশি কার্যকর ইকোসিস্টেম তৈরি করতে হবে। যুগান্তর: বর্তমান পরিস্থিতির প্রভাব থেকে উত্তরণে স্মার্টফোন নির্মাতা প্রতিষ্ঠানগুলোর সঙ্গে সরকার কীভাবে একসঙ্গে কাজ করতে পারে বলে আপনি মনে করেন? ড্যামন ইয়াং: কোভিড-১৯ প্রাদুর্ভাব ঠেকাতে স্মার্টফোন ইন্ডাস্ট্রিসহ সমাজের সকল অংশীজনদের একসঙ্গে কাজ করা উচিত। সম্পূর্ণভাবে ডিজিটাইজেশনের জন্য বাংলাদেশ একটি ইকোসিস্টেম তৈরি করছে যা এই পরিস্থিতিতে দেশের সামগ্রিক অবস্থা পাল্টে দিতে পারে। যেহেতু মোবাইল ফোন ব্যবহার করে দেশের ৯০ শতাংশ ইন্টারনেট ব্যবহার করা হয়, তাই ডিজিটাইজেশনের পদক্ষেপ সামাজিক দূরত্ব রক্ষা করতে সহায়ক হবে।
সংক্রমিতদের শনাক্তকরণের মাধ্যমে সম্পদের কার্যকর বরাদ্দের সহায়তার পাশাপাশি কোভিড-১৯ কার্ভ নিম্নমুখী করতে সরকারের সক্ষমতা বৃদ্ধিতে স্মার্টফোন নির্মাতা প্রতিষ্ঠানগুলো ইকোসিস্টেমের অন্যান্য অংশীদার প্রতিষ্ঠানগুলোর সঙ্গে কাজ করতে পারে। কোভিড-১৯ মোকাবেলার মাধ্যমে পরিবার-পরিজন ও প্রতিবেশীদের রক্ষায় একসঙ্গে কাজ করতে অপো প্রতিশ্রুতিবদ্ধ। দেশের নিয়ম-কানুন অনুসরণ করে বাসা থেকে কাজ করতে আমরা কর্মীদের উদ্বুদ্ধ করেছি। কিছু গুরুত্বপূর্ণ ব্যক্তির কর্মস্থলে উপস্থিতি প্রয়োজনীয় হওয়ায় আমরা প্রয়োজনীয় পদক্ষেপ গ্রহণ করেছি যেন তারা নিজেদের মাঝে দূরত্ব বজায় রেখে কাজ করতে পারেন। রিটেইল স্টোরের কার্যক্রম পরিচালনার ক্ষেত্রে আমরা সরকারের সামাজিক দূরত্বের নির্দেশনা কঠোরভাবে অনুসরণ করছি। গ্রাহকদের বিভিন্ন অনুসন্ধানের তথ্য প্রদানে অপো অনলাইন সার্ভিস টিম নিরলস কাজ করে যাচ্ছে। এছাড়া ইতিমধ্যেই বাংলাদেশের গ্রাহকদের জন্য আমরা বর্ধিত ওয়ারেন্টি প্রদান করেছি। যুগান্তর: বাংলাদেশের বাজার নিয়ে অপোর আগামী পাঁচ বছরের পরিকল্পনা কী?ড্যামন ইয়াং: বাংলাদেশের মোট জনসংখ্যার ৩০ ভাগই তরুণ। সাধ্যের মধ্যে সাশ্রয়ী দামের স্মার্টফোন তুলে দেওয়ার মাধ্যমে তাদের মধ্যে থাকা সম্ভাবনাকে কাজে লাগাতে চাই আমরা। ফাইভজির উন্নয়নেও বেশকিছু উদ্যোগ নিয়েছে অপো। এর মধ্যে আছে ‘গ্র্যাভিটি প্লান ২.০’ নামে একটি সাপোর্ট প্রোগ্রাম যা ডেভেলপার ও পার্টনারদের সঙ্গে নিয়ে চালু করা হয়েছে। এছাড়া ফাইভ সিস্টেম-লেভেল ক্যাপাবিলিটি এক্সপোজার ইঞ্জিনস এবং আরও একটি গুরুত্বপূর্ণ উদ্যোগ ‘আইওটি অ্যানাবলমেন্ট প্লান’ হাতে নিয়েছে অপো। আগামী তিন বছরে গবেষণা ও উন্নয়নে (আরঅ্যান্ডডি) ৭ বিলিয়ন ডলার বিনিয়োগের পরিকল্পনা করছে অপো। ফাইভজি, এআই, এআর, বিগ ডাটাসহ অন্যান্য আধুনিক প্রযুক্তির পাশাপাশি হার্ডওয়্যার, সফটওয়্যার এবং সিস্টেমের উন্নয়নে এই বিনিয়োগ কাজে লাগানো হবে। আরঅ্যান্ডডি থেকে প্রাপ্ত কিছু উদ্ভাবন এরই মধ্যে দেখা গেছে অপোর ফাইন্ড সিরিজ, রেনো সিরিজ, এফ সিরিজ এবং এ সিরিজের স্মার্টফোনে। বাংলাদেশ সরকার আগামী বছরের মধ্যে দেশে ফাইভজি নিয়ে আসতে কাজ করছে এবং আমরা বিশ্বাস করি অপো এই অগ্রযাত্রায় সহযোগী হিসেবে কাজ করতে পারবে।",22/9/2020,technology
ওয়েব সিরিজ: গ্রামীণফোন ও রবির কাছে ব্যাখ্যা চেয়েছে সরকার,"দেশের দুই বেসরকারি মোবাইল ফোন অপারেটর গ্রামীণফোন ও রবি নিজেদের প্ল্যাটফর্ম এবং নেটওয়ার্ক ব্যবহার করে সম্প্রতি ওয়েব সিরিজের নামে সেন্সরবিহীন কুরুচিপূর্ণ ভিডিও কনটেন্ট ওয়েবে আপলোড ও প্রচার করায় কোম্পানি দু’টির কাছে ব্যাখ্যা চেয়েছে সরকার।



বুধবার তথ্য অধিদফতর থেকে কোম্পানি দু’টির প্রধান নির্বাহী কর্মকর্তা বরাবর পৃথক চিঠি জারি করা হয়। চিঠি দু’টিতে বলা হয়, আপনার প্ল্যাটফর্ম এবং নেটওয়ার্ক ব্যবহার করে সম্প্রতি ওয়েব সিরিজের নামে সেন্সরবিহীন নগ্ন, অশালীন ও কুরুচিপূর্ণ দৃশ্য, কাহিনী ও সংলাপ সংবলিত ভিডিও কনটেন্ট ওয়েবে আপলোড করে প্রচার করা হয়েছে, বিষয়টি সরকারের দৃষ্টিগোচর হয়েছে। বিষয়টি সম্পর্কে দেশের গণমাধ্যম অত্যন্ত নেতিবাচকভাবে প্রচার করেছে এবং সমাজে এর ব্যাপক বিরূপ প্রতিক্রিয়া সৃষ্টি হয়েছে। এ ধরনের ভিডিও কনটেন্ট আপনার প্ল্যাটফর্ম এবং নেটওয়ার্ক ব্যবহার করে ওয়েবে আপলোড এবং প্রচার করার জন্য আপনার প্রতিষ্ঠান সরকারের কোনো রেজিস্ট্রেশন বা লাইসেন্সপ্রাপ্ত কিনা এবং থাকলে তা কী, সেটা সরকারের জানা প্রয়োজন। চিঠিতে ওয়েব সিরিজের নামে সেন্সরবিহীন অশালীন ভিডিও কনটেন্ট আপলোড ও প্রচার করা দেশের প্রচলিত আইনের সুস্পষ্ট লংঘন ও সামাজিক মূল্যবোধের পরিপন্থী বলে উল্লেখ করা হয়।এতে বলা হয়, এ ধরনের সেন্সরবিহীন, নগ্ন ও অশালীন দৃশ্য, কাহিনী ও সংলাপ সংবলিত ভিডিও কনটেন্ট প্রচার দেশের প্রচলিত আইন যেমন বাংলাদেশ টেলিযোগাযোগ (সংশোধন) আইন, ২০১০-এর ৬৯ ধারা, পর্নগ্রাফি নিয়ন্ত্রণ আইন, ২০১২-এর ৪ ও ৮ ধারা, ডিজিটাল নিরাপত্তা আইন, ২০১৮, তথ্য ও যোগাযোগ প্রযুক্তি আইন, ২০০৬-এর পেনাল কোড, ১৮৬০-এর সম্পূর্ণ পরিপন্থী। এ ধরনের ভিডিও কনটেন্ট প্রচার আমাদের সমাজের প্রচলিত মূল্যবোধের পরিপন্থী। আপনার প্রতিষ্ঠানের মতো বৃহৎ একটি প্রতিষ্ঠানের কাছে এ ধরনের কার্যকলাপ মোটেই কাম্য নয়।উল্লিখিত ধরনের ভিডিও কনটেন্ট আপলোড ও প্রচারে প্রতিষ্ঠান দু’টির সরকারি কোনো রেজিস্ট্রেশন বা লাইসেন্স থাকলে তার বিবরণসহ আগামী সাতদিনের মধ্যে ব্যাখ্যা দেয়ার জন্য চিঠিতে বলা হয়েছে।এর আগে গত ১৭ জুন সচিবালয়ে তথ্য মন্ত্রণালয়ের সভাকক্ষে সাংবাদিকদের সঙ্গে মতবিনিময়ে অনলাইন প্ল্যাটফর্মে প্রকাশিত বাংলাদেশি কিছু ওয়েব সিরিজে ‘আপত্তিকর দৃশ্য’ থাকার অভিযোগের প্রেক্ষাপটে এ সবের বিরুদ্ধে আইনগত ব্যবস্থা নেয়ার ঘোষণা দেন তথ্যমন্ত্রী ড. হাছান মাহমুদ।",22/9/2020,technology
"বাজেট পাসের আগে মোবাইলে বাড়তি চার্জ, যা বলল অপারেটররা","বাজেট পাসের আগে মোবাইলে বাড়তি কল চার্জ কাটা হচ্ছে কেন- এ বিষয়ে বাংলাদেশ টেলিযোগাযোগ নিয়ন্ত্রণ কমিশন (বিটিআরসি) থেকে জানতে চাওয়া হলে উল্টো সংস্থাটিকে আইন দেখিয়েছে মোবাইল অপারেটররা।



গত ১১ জুন জাতীয় সংসদে ২০২০-২১ অর্থবছরের বাজেট পেশ করা হয়। প্রস্তাবিত বাজেটে বাজেটে মোবাইল সেবার ওপর কর আরেক দফা বাড়িয়েছে সরকার। এই দফায় সম্পূরক শুল্ক ৫ শতাংশ বাড়িয়ে ১৫ শতাংশ করা হয়েছে, যা গত বছরও একই হারে বাড়ানো হয়েছিল। ফলে মোবাইল ফোনে কথা বলা, এসএমএস পাঠানো এবং ডেটা ব্যবহারের খরচও বেড়ে যাবে।নতুন করহারে মোবাইল সেবার ওপর মূল্য সংযোজন কর (মূসক বা ভ্যাট) ১৫ শতাংশ, সম্পূরক শুল্ক ১৫ শতাংশ ও সারচার্জ ১ শতাংশ। ফলে মোট করভার দাঁড়িয়েছে ৩৩ দশমিক ৫৭ শতাংশ। এটি কার্যকর হলে মোবাইল ফোনের মাধ্যমে কেউ যদি ১০০ টাকার সেবা নিতে চান, তাহলে ৭৫ দশমিক শূন্য ৩ টাকার সেবা নিতে পারবেন। ২৪ দশমিক ৯৭ টাকা যাবে সরকারের পকেটে। বাজেটে ঘোষণা আসার পর এনবিআর এসআরও জারি করায় বৃহস্পতিবার মধ্যরাত থেকেই মোবাইল সেবায় বাড়তি হারে সম্পূরক শুল্ক কাটা শুরু করে মোবাইল ফোন অপারেটরগুলো।এ অবস্থায় গত শনিবার বাজেট পাসের আগে মোবাইলের কথা বলা ও ইন্টারনেটে বাড়তি শুল্ক কেন আরোপ করা হয়েছে- তা জানতে চেয়ে অপারেটরদের চিঠি দেয় টেলিযোগাযোগ নিয়ন্ত্রক সংস্থা বিটিআরসি। চার অপারেটরকে ই-মেইলে ওই চিঠি পাঠানো হয়। এতে বলা হয়, বাজেটে সম্পূরক শুল্ক বাড়ানোর ঘোষণার পর তা ইতিমধ্যে আরোপ করা শুরু হয়েছে, এটি প্রমাণিত হলে আইন অনুযায়ী কঠোর ব্যবস্থা নেয়া হবে। কঠোর ব্যবস্থা হিসেবে অনাপত্তিপত্র (এনওসি) বন্ধ করে দেয়া এবং সব সেবা ও ট্যারিফ অনুমোদন বন্ধ করে দেয়ার কথা বলা হয় চিঠিতে।বিটিআরসির ওই চিঠির জবাব দেয় মোবাইল অপারেটররা। তারা জবাবের পাল্টা চিঠিতে বিটিআরসিকে আইনের কথা স্মরণ করিয়ে দিয়েছে বলে মোবাইল টেলিকম অপারেটরদের সংগঠন অ্যামটব সাংবাদিকদের জানিয়েছে।বাজেট প্রতিক্রিয়া নিয়ে মঙ্গলবার এক ভার্চুয়াল সংবাদ সম্মেলনে অ্যামটব মহাসচিব এসএম ফরহাদ বলেন, আইন মেনেই বাজেট পাশের আগে সম্পূরক শুল্ক কাটা হচ্ছে বলে চার অপারেটরের পক্ষ থেকে বিটিআরসিকে জবাব দেয়া হয়েছে।আইনের কথা উল্লেখ করে তিনি বলেন, জাতীয় সংসদে বাজেট ঘোষণার দিনই এসআরও জারি করে অবিলম্বে শুল্ক কার্যকর করতে বলা হয়। এটাতো নতুন নয়। অর্থবিলের ৮৮ পাতায় কোন কোন দফা অবিলম্বে কার্যকর হবে- তা উল্লেখ করে দেয়া হয়েছে। এর আওতায় ৮০ নম্বর দফাও আছে। এই দফার অন্তর্ভুক্ত মোবাইল সেবা।
",22/9/2020,technology
ইন্টারনেট ও কলরেটের খরচ কমানোর অনুরোধ জানালেন তারানা হালিম,"
বাজেটে মোবাইল সেবার ওপর কর আরেক দফা বাড়িয়েছে সরকার। নতুন অর্থবছরের বাজেটে সম্পূরক শুল্ক ৫ শতাংশ বাড়িয়ে ১৫ শতাংশ করা হয়েছে।



ফলে মোবাইল ফোনে কথা বলা, এসএমএস পাঠানো এবং ডেটা ব্যবহারের খরচও বেড়ে যাবে।বাজেটের এই প্রস্তাবনা নিয়ে ভিন্ন মত দিয়েছেন সাবেক ডাক ও টেলিযোগাযোগ প্রতিমন্ত্রী তারানা হালিম। তিনি গ্রাহকদের ওপর ইন্টারনেটের ব্যবহার ও কলরেট বৃদ্ধির বোঝা কমানোর অনুরোধ করেছেন। সরকারকে বিষয় পুনর্বিবেচনার অনুরোধ করে এ নিয়ে গত শুক্রবার নিজের ফেসবুকে একটি স্ট্যাটাস দেন তারানা হালিম।পাঠকদের জন্য স্ট্যাটাসটি তুলে ধরা হলো - ‘গ্রাহকদের উপর ইন্টারনেট ব্যবহার ও কলরেট বৃদ্ধির বোঝা !!করোনার সময় মোবাইলে কথা বলা, ভিডিও কল, on line এ কাজ করা-এখন যেমন social distancing এ পরোক্ষভাবে অত্যন্ত কার্যকর তেমনি মানসিক সুস্বাস্থ্যের জন্য বিভিন্ন দেশ Internet এর মাধ্যমে কাজের সঙ্গে ,স্বজনদের সঙ্গে সংযুক্ত থাকতে উৎসাহিত করছে জনগণকে। উল্লেখ্য যে, আমি ডাক ও টেলিযোগাযোগ বিভাগের প্রতিমন্ত্রী থাকাকালীন কলরেট বৃদ্ধিসহ গ্রাহকদের উপর চাপ পরে এমন কোনো কিছুর সঙ্গে একমত হইনি। কারণ মোবাইল ও ইন্টারনেটের ব্যবহার বৃদ্ধির জন্য voice ও data এবং ইন্টারনেট ব্যবহারে মানুষকে আরও উৎসাহিত করার পূর্বশর্ত সাশ্রয়ী মূল্য। বিশেষ করে student দের জন্য। বুঝলাম না telecom service -কে করোনাকালীন সময়ে অপরিহার্য সেবা বলা হলো। আবার ১০০ টাকা রিচার্জ করলে বাজেটে আগের ২১ টাকার বদলে এখন কেন ২৫ টাকা করা হলো (হিসাব তাই বলে)। বর্তমান মন্ত্রী জনাব মোস্তফা জব্বারের প্রতি বিষয়টি বিবেচনা করার জন্য মাননীয় অর্থ মন্ত্রী মহোদয়কে অনুরোধ করার অনুরোধ রইল।’অ্যাড. তারানা হালিম, সাবেক, ডাক ও টেলিযোগাযোগ প্রতিমন্ত্রী, সাবেক, তথ্য প্রতিমন্ত্রী, সভাপতি, বঙ্গবন্ধু সাংস্কৃতিক জোট।",22/9/2020,technology
মোবাইলে যে শুল্ক বাড়ানো হয়েছে তাতে মানুষের তেমন ক্ষতি হবে না: এনবিআর চেয়ারম্যান,"মোবাইলে যে শুল্ক বাড়ানো হয়েছে তাতে মানুষের তেমন ক্ষতি হবে না বলে মন্তব্য করেছেন জাতীয় রাজস্ব বোর্ডের (এনবিআর) চেয়ারম্যান আবু হেনা মো. রহমাতুল মুনিম।



তিনি বলেন, বর্তমানে কলরেট অনেক কম তাই অপ্রয়োজনীয় কথা বলার প্রবণতা বেড়ে গেছে। তবে কথা বলার প্রবণতা কমানোর জন্য কলরেটে শুল্ক বসানো হয়নি। বরং কলরেট কম তাই মাত্র ৫ শতাংশ সম্পূরক শুল্ক বাড়িয়ে ১৫ শতাংশ করা হয়েছে, যা ব্যয়ের সক্ষমতা মানুষের আছে। আমাদের একটা সমস্যা হচ্ছে কত শতাংশ বাড়ানো হলো সেটা বিবেচনা না করেই এর বিরোধিতা করা হয়। এক্ষেত্রে মাত্র ৫ শতাংশ শুল্ক বাড়ানো হয়েছে। এটাতে মানুষের তেমন ক্ষতি হবে না।শুক্রবার (১২ জুন) নতুন অর্থবছরের (২০২০-২১) প্রস্তাবিত বাজেট-উত্তর এক ভার্চুয়াল সংবাদ সম্মেলনে মোবাইলে খরচ বাড়ানো হলো কেন এ বিষয়ে অর্থমন্ত্রী আ হ ম মুস্তফা কামালের কাছে প্রশ্ন করার তিনি এনবিআর চেয়ারম্যানকে এর উত্তর দিতে বলেন। এসময় এনবিআরের চেয়ারম্যান এসব কথা বলেন।এনবিআর চেয়ারম্যান আরও বলেন, বর্তমানে মোবাইল কলরেটের হার এত কম যে অপ্রয়োজনীয় কথা বলার পরিমাণ বেড়ে গেছে। এতে করে কথা বলতে বলতে ট্রেনের সাথে অ্যাকসিডেন্ট করার ঘটনাও আছে। তবে আমরা কথা বেশি বলাকে নিয়ন্ত্রণ করার জন্য এ শুল্ক বাড়াইনি। বরং কলরেট খুব কম। তাই এক্ষেত্রে মাত্র ৫ শতাংশ শুল্ক বাড়ানো হয়েছে।প্রসঙ্গত, বাজেটে মোবাইল সেবার ওপর কর আরেক দফা বাড়িয়েছে সরকার। নতুন অর্থবছরের বাজেটে সম্পূরক শুল্ক ৫ শতাংশ বাড়িয়ে ১৫ শতাংশ করা হয়েছে।ফলে মোবাইল ফোনে কথা বলা, এসএমএস পাঠানো এবং ডেটা ব্যবহারের খরচও বেড়ে যাবে। ২০২০-১৯ অর্থ বছরের বাজেটেও একই হারে সম্পূরক শুল্ক বাড়ানো হয়েছিল। সে হিসাবে বর্তমানে ১০০ টাকা রিচার্জ করলে ৭৮ টাকা ২৭ পয়সার সেবা পাওয়া যায়। ট্যাক্স-ভ্যাট হিসেবে সরকার পায় বাকি ২২ টাকা ৭২ পয়সা।এবারের বাজেটে সম্পূরক শুল্ক বাড়ানোর কারণে গ্রাহক ৭৫টাকার সেবা পাবেন। বাকি ২৫টাকা সরকার কর হিসেবে পাবে।উল্লেখ্য, মোবাইল সেবার ওপর কর প্রায় প্রতিবছরই বাড়ে। এনবিআর ও মোবাইল অপারেটরদের সূত্রে জানা গেছে, ২০১৪-১৫ অর্থবছরে মোবাইল সেবার ওপর ১ শতাংশ সারচার্জ আরোপ করা হয়।২০১৫-১৬ অর্থবছরে আরোপ হয় ১৫ শতাংশ হারে ভ্যাট ও ৩ শতাংশ সম্পূরক শুল্ক। ২০১৬-১৭ অর্থবছরে সম্পূরক শুল্ক বাড়িয়ে ৫ শতাংশ করা হয়। আর চলতি ২০১৯-২০ অর্থবছরে সম্পূরক শুল্ক আরও বাড়িয়ে ১০ শতাংশ করা হয়েছে।",22/9/2020,technology
বাংলাদেশে ইন্টারনেট গ্রাহক ১০ কোটি ছাড়িয়েছে,"বাংলাদেশে ইন্টারনেটের গ্রাহক সংখ্যা ১০ কোটি ছাড়িয়েছে বলে জানিয়েছে টেলিযোগাযোগ নিয়ন্ত্রক সংস্থা বিটিআরসি।



এছাড়া দেশের চারটি মোবাইল ফোন অপারেটরের মোট গ্রাহক সংখ্যাও দেশের মোট জনসংখ্যার কাছাকাছি গিয়ে সাড়ে ১৬ কোটি ছাড়িয়েছে।বৃহস্পতিবার বিটিআরসির ওয়েবসাইটে প্রকাশিত প্রতিবেদনে দেখা যায়, চলতি বছরের মার্চ পর্যন্ত দেশে ইন্টারনেট গ্রাহকের সংখ্যা ১০ কোটি ৩২ লাখ ৫৩ হাজারে উন্নীত হয়েছে।সংস্থাটির চেয়ারম্যান জহুরুল হক সাংবাদিকদের বলেন,“এটি টেলিযোগাযোগ খাতের একটি সাফল্য। ইন্টারনেট সেবার মান বৃদ্ধির সঙ্গে সঙ্গে গ্রাহকও বাড়ছে। ইন্টারনেট ছাড়া এখন উপায় নেই।”ইন্টারনেট গ্রাহকের মধ্যে মোবাইল ফোন নেটওয়ার্কের মাধ্যমে ইন্টারনেট ব্যবহার করছেন ৯ কোটি ৫১ লাখ ৬৮ হাজার গ্রাহক।ইন্টারনেট সেবাদাতা প্রতিষ্ঠান (আইএসপি) ও পাবলিক সুইচড টেলিফোন নেটওয়ার্কের (পিএসটিএন) ইন্টারনেট গ্রাহক সংখ্যা ছাড়িয়েছে ৮০ লাখ ৮৪ হাজার, যা ফেব্রুয়ারির শেষ নাগাদ ছিল ৫৭ লাখ ৪৩ হাজার।এক মাসে এ খাতে গ্রাহক বেড়েছে ২২ লাখের বেশি।বিটিআরসির হিসাবে, মার্চ মাস নাগাদ চারটি মোবাইল ফোন অপারেটরের মোট গ্রাহক সংখ্যা ১৬ কোটি ৫৩ লাখ ৩৭ হাজার।সাত কোটি ৫৩ লাখ ৩৩ হাজার গ্রাহক নিয়ে শীর্ষে রয়েছে গ্রামীণফোন। তাদের পরে রয়েছে রবি, চার কোটি ৯৭ লাখ ১৮ হাজার গ্রাহক নিয়ে।বাংলালিংকের গ্রাহক তিন কোটি ৫৩ লাখ ৭৩ হাজার এবং রাষ্ট্রায়ত্ত অপারেটর টেলিটকের গ্রাহক সংখ্যা ৪৯ লাখ ১৩ হাজার।",22/9/2020,technology
করোনা সংকট: গ্রাহকদের ব্যাল্যান্সের মেয়াদ বাড়ালো বাংলালিংক,"বাংলাদেশের অন্যতম ডিজিটাল সেবাদাতা প্রতিষ্ঠান বাংলালিংক চলমান করোনা পরিস্থিতিতে প্রিপেইড গ্রাহকদের নিরবচ্ছিন্ন যোগাযোগ নিশ্চিত করার লক্ষ্যে প্রিপেইড মোবাইল অ্যাকাউন্ট ব্যাল্যান্সের মেয়াদ বৃদ্ধি করেছে। এক সংবাদ বিজ্ঞপ্তিতে প্রতিষ্ঠানটি এসব তথ্য জানিয়েছে। 

দেশব্যাপী যাতায়াতের ওপর বিধিনিষেধ আরোপের কারণে গ্রাহকরা মোবাইল অ্যাকাউন্ট রিচার্জের ক্ষেত্রে বিভিন্ন অসুবিধার সম্মুখীন হওয়ায় বিশেষ এই সুবিধা দিচ্ছে বাংলালিংক। যেসব প্রিপেইড অ্যাকাউন্ট ব্যাল্যান্সের মেয়াদের সীমা ২১ এপ্রিল, ২০২০ থেকে ১৫ মে, ২০২০-এর মধ্যে ছিল সেগুলির মেয়াদ ৩০ জুন, ২০২০ পর্যন্ত বৃদ্ধি করা হয়েছে।



এছাড়াও সাধারণ ছুটি ও চলাচলের বিধিনিষেধ এর কারণে গত ৯ই এপ্রিল থেকে এখন পর্যন্ত যে সকল গ্রাহক বাংলালিংক সংযোগ ব্যবহার করতে পারেননি তারা সবাই পাবেন ১০ মিনিট এবং ৫০ এমবি ফ্রি। এছাড়া গ্রাহকদের সুবিধার্থে ইমার্জেন্সি ব্যাল্যান্সের জন্য প্রিপেইড লোনের পরিমাণও বৃদ্ধি করেছে বাংলালিংক। এই লোন সরাসরি গ্রাহকদের মূল মোবাইল অ্যাকাউন্টে যোগ হবে এবং এটি ব্যবহার করে ডেটা প্যাক, টক টাইম ও কল রেট অফার কেনা যাবে। গ্রাহকদের সংযোগ অব্যাহত রাখার জন্য বিনামূল্যে বাংলালিংক থেকে বাংলালিংক-এ এসএমএস দেওয়া যাবে। এর পাশাপাশি ব্যাল্যান্স ট্র্যান্সফার সার্ভিসও বিনামূল্যে প্রদান করা হচ্ছে। এর মাধ্যমে যেসব গ্রাহকরা রিচার্জ করার সুবিধা পাচ্ছেন তারা কম ব্যাল্যান্সের কারণে অসুবিধার সম্মুখীন হওয়া পরিবারের অন্যান্য সদস্য ও পরিচিতদের অ্যাকাউন্টে সহজে ব্যাল্যান্স ট্রান্সফার করতে পারবেন। এ ব্যাপারে বাংলালিংকের প্রোডাক্ট ডিরেক্টর ভয়েস বিজনেস অ্যান্ড বেইস ম্যানেজমেন্ট মো. মনিরুজ্জামান বলেন, যাতায়াতের ওপর বিধিনিষেধের কারণে আমাদের অনেক গ্রাহক এখন মোবাইল অ্যাকাউন্ট রিচার্জ করার ক্ষেত্রে সমস্যায় পড়ছেন। তাদের এই সমস্যার কথা বিবেচনা করে আমরা এই বিশেষ সুবিধাগুলি চালু করেছি। তিনি বলেন, এগুলো ব্যবহারের মাধ্যমে তারা আপনজন ও পরিচিতদের সঙ্গে যোগাযোগ অব্যাহত রাখতে পারবেন। এই মুহূর্তে গ্রাহকরা যেসব সমস্যার সম্মুখীন হচ্ছেন সেগুলির উপর আমরা প্রতিনিয়ত নজর রাখছি। সমস্যাগুলি সমাধানে প্রয়োজনীয় পদক্ষেপ গ্রহণ করতে আমরা প্রস্তুত রয়েছি।",22/9/2020,technology
গ্রাহকের ব্যক্তিগত তথ্য গোপনে চীনে পাঠাচ্ছে শাওমি!,"বিশ্বের শীর্ষ প্রযুক্তি নির্মাতা প্রতিষ্ঠান শাওমির বিরুদ্ধে গ্রাহকের সম্মতি ছাড়াই তার ফোনের ব্রাউজিং ডেটা সংগ্রহ করে চীনে পাঠানোর অভিযোগ উঠেছে।



সম্প্রতি ইন্টারনেট সুরক্ষা গবেষক গাবি সার্লিগ ও অ্যান্ড্রু টিয়ের্নি শাওমির বিরুদ্ধে এমন চাঞ্চল্যকর অভিযোগ করেছেন। তাদের অভিযোগ, চীনা এই প্রযুক্তি নির্মাতা প্রতিষ্ঠান গ্রাহকদের ব্রাউজিং ডেটা চীনে আলিবাবার সার্ভারে পাঠাচ্ছে। বিষয়টি নিয়ে ফোর্বস ম্যাগাজিনেও রিপোর্ট করা হয়েছে বলে জানিয়েছে ভারতীয় গণমাধ্যম জিনিউজ। ওই দুই ইন্টারনেট সুরক্ষা গবেষকের দাবি, স্মার্টফোনে থাকা ওয়েব ব্রাউজারের তথ্যের পাশাপাশি ‘ইনকগনিটো’ মোডের ব্রাউজিং ডেটাও চীনে পাঠাচ্ছে শাওমি। সার্লিগ ও টিয়ের্নির অভিযোগ, রাশিয়া ও সিঙ্গাপুরের সার্ভারে এসব তথ্য পাচার করা হচ্ছে। শুধু ব্রাউজিং ডেটাই নয়, স্মার্টফোনে কোন ফোল্ডারে কোন তথ্য রয়েছে বা সেটি কখন খোলা হচ্ছে, সেই তথ্যও পাচার করা হচ্ছে। তাদের দাবি, গুগল প্লে স্টোর থেকে শাওমি ব্রাউজার ডাউনলোড করলেও এ সমস্যা থেকেই যাচ্ছে। সার্লিগ ও টিয়ের্নির অভিযোগ, প্লে স্টোর থেকে প্রায় ১.৫ কোটি বার এই ব্রাউজার ডাউনলোড করা হয়েছে।তবে এই অভিযোগ খারিজ করে দিয়েছে শাওমি। বেজিংয়ের এই প্রতিষ্ঠান জানিয়েছে, গ্রাহকের পরিচয় গোপন রেখে ব্রাউজিং ডেটা সংগ্রহ করা হয় ঠিকই; কিন্তু এই ডেটা অন্য সংস্থার সঙ্গে শেয়ার করা হয় না।এই প্রেক্ষাপটে শাওমির গোপনীয়তা নীতিমালার বিষয়ে ফোর্বসের সাম্প্রতিক নিবন্ধটি পর্যালোচনা করে এক ব্লগ পোস্টে জানিয়েছে, শাওমি বিশ্বাস করে যে ফোর্বসের রিপোর্টিংটি কিছু তথ্যের ভুল উপস্থাপনা করেছে। শাওমি ব্যবহারকারীর গোপনীয়তা এবং সুরক্ষা-বিষয়ক নীতিমালাকে সর্বোচ্চ অগ্রাধিকার দিয়ে আসছে। শাওমি যে দেশ ও অঞ্চলগুলিতে ব্যবসা পরিচালনা করে সেগুলোতে কঠোরভাবে এই নীতিমালা অনুসরণ করছে এবং ব্যবহারকারীর গোপনীয়তা অত্র দেশের বা অঞ্চলের সুরক্ষা আইন এবং নিয়মগুলির সাথে সম্পূর্ণরূপে মেনে চলছে।এর আলোকে শাওমি কিছু ব্যাখ্যাও দিয়েছে। বিশ্বব্যাপী বাজারে শাওমি আনুষ্ঠানিকভাবে সর্বোত্তম সম্ভাব্য ব্যবহারকারীর অভিজ্ঞতা দেওয়ার জন্য, অপারেটিং সিস্টেম এবং বিভিন্ন অ্যাপ্লিকেশনগুলোর মধ্যে সামঞ্জস্যতা বাড়ানোর পাশাপাশি ব্যবহারকারীর গোপনীয়তা রক্ষার বাধ্যবাধকতা গ্রহণের জন্য, সমস্ত সংগৃহীত ডেটা ব্যবহারের ভিত্তিতে অনুমতি এবং সম্মতি ব্যবহারকারীদের দ্বারা স্পষ্টভাবে গ্রহণ করছে।শাওমি কর্তৃপক্ষ জানিয়েছে, পুরো প্রক্রিয়াটি বেনামে এনক্রিপ্ট করা হয়েছে। সমন্বিত ব্যবহারের এই ডেটা সংগ্রহ শুধুমাত্র অভ্যন্তরীণ বিশ্লেষণের জন্য ব্যবহৃত হয় এবং শাওমি এই ডেটার কোনটির সঙ্গে ব্যক্তিগতভাবে সনাক্তযোগ্য কোন তথ্যকে লিঙ্ক করে না।এটি ব্যবহারকারীর গোপনীয়তা এবং ডেটা সুরক্ষা যেমন নিশ্চিত করে তেমনি সামগ্রিক ব্যবহারকারীর অভিজ্ঞতা উন্নত করে। এটি বিশ্বজুড়ে ইন্টারনেট সংস্থাগুলো দ্বারা গৃহীত একটি সাধারণ সমাধান বলে দাবি করেছে প্রতিষ্ঠানটি।",22/9/2020,technology
অনলাইনে মে দিবস পালন করলো জিপিইইউ,"প্রতি বছর নানা অনুষ্ঠানের মধ্য দিয়ে দিবসটি পালন করে থাকে গ্রামীণফোন এমপ্লয়ীজ ইউনিয়ন (জিপিইইউ)। কিন্তু এবার করোনাভাইরাসের সংক্রমণ রোধে ভিন্নভাবে দিবসটি উদযাপন করেছে সংগঠনটি। গ্রামীণফোন এমপ্লয়ীজ ইউনিয়ন ১ মে মহান মে দিবস উপলক্ষে অনলাইনের মাধ্যমে করোনা পরিস্থিতিতে বর্তমানে শ্রমিকদের বিভিন্ন সমস্যার আলোকে মে দিবসের গুরুত্ব ও তাৎপর্য আলোচনা করেন।



উক্ত আলোচনা সভায় আতিকুজ্জামান মির্জার সঞ্চালনায় এবং ফজলুল হকের সভাপতিত্বে আলোচক হিসেবে উপস্থিত ছিলেন গ্রামীণফোন এমপ্লয়ীজ ইউনিয়নের নেতৃবৃন্দ ও জাতীয় শ্রমিক নেতৃবৃন্দ। আলোচক হিসেবে উপস্থিত ছিলেন, সারমিন আক্তার ববি,প্রেসিডেন্ট, উইমেন কমিটি জিপিইইউ, রোকসানা পারভীন, এক্সিকিউটিভ মেম্বার, জিপিইইউ, ইমরুল কায়েস, এক্সিকিউটিভ মেম্বার, জিপিইইউ, মিয়া মাসুদ, সাধারণ সম্পাদক, জিপিইইউ, ফজলুল হক, ভারপ্রাপ্ত সভাপতি, জিপিইইউ। এছাড়া আরও উপস্থিত ছিলেন বাংলাদেশ সমাজতান্ত্রিক শ্রমিক ফ্রন্টের সভাপতি রাজেকুজ্জামান রতন, বিজিডব্লিউএফ-এর সাধারণ সম্পাদক বাবুল আক্তার, ইউনিবিএলসি-এর সেক্রেটারি মোস্তফা কামাল। সারমিন আক্তার ববি অপ্রাতিষ্ঠানিক শ্রমিকদের বিশেষ করে গৃহকর্মীদের করোনা পরিস্থিতিতে কর্মহীন হয়ে পড়ায় তাদের সমস্যা এবং করনীয় হিসেবে তাদের পাশে দাঁড়ানোর উপর গুরুত্ব আরোপ করেন। রোকসানা পারভীন মহিলা শ্রমিকদের বিষয়ে এই মহামারী করোনার মধ্যে তাদের মজুরি এবং ঘরের সুরক্ষার বিষয়ে আলোকপাত করেন।ইমরুল কায়েস এই লকডাউন পরিস্থিতিতে মালিক পক্ষের আচরণ এবং তাদের দ্বায়িত্বশীলতার উপর জোর দেন। তিনি বলেন, মালিকের স্বার্থেই শ্রমিককে বাঁচিয়ে রাখতে হবে।মিয়া মাসুদ মে দিবসের গুরুত্ব এবং করোনার এই মহামারী পরিস্থিতিতে শ্রমিকের স্বার্থ সুরক্ষা এবং মালিক শ্রমিক মিলেমিশে পরিস্থিতি মোকাবেলা করার উপর গুরুত্ব আরোপ করেন। তিনি আরও বলেন এই পরিস্থিতিতে মালিকদের শ্রমিক ছাঁটাই বা লে-অফ এর নামে শ্রমিকদের অধিকার ক্ষুণ্ণ করে নয় বরং তাদের পাশে থাকার কথা বলেন।অনুরূপ ভাবে শ্রমিকদের কোম্পানির পাশে থেকে মালিকদের সহযোগিতা করার কথা বলেন।ফজলুল হক বলেন জীবন এবং জীবিকার স্বার্থে শ্রমিক মালিক একসাথে পরিস্থিতি মোকাবেলা করে একে অপরের পাশে থেকে পরিস্থিতির উত্তরণ ঘটাতে হবে।বাবুল আক্তার, গার্মেন্টস শ্রমিকদের বর্তমান করুন পরিস্থিতির উপর আলোকপাত করে বলেন গার্মেন্টস মালিকরা বর্তমানে অমানবিক আচরণ করছেন। কোন সমন্বয় ছাড়াই কারখানা চালু, বন্ধ এবং আবার স্বাস্থ্যবিধি অনুসরণ না করেই কারখানা চালু করেছে। মার্চ মাসের বেতন এখন পুরোপুরি সব শ্রমিকদের দেয়নাই গার্মেন্টস মালিকেরা। সামনে ঈদ। ঠিকমতো বেতন পরিশোধ না করলে আবারও শ্রমিক অসন্তোষের আশংকা রয়েছে।মোস্তফা কামাল বলেন, মহামারী করোনা ভাইরাসের জন্য আজ সারা বিশ্বে লকডাউন চলছে। ফলে কলকারখানা এবং উৎপাদন বন্ধ। এই পরিস্থিতিতে শ্রমিকদের আয়, খাদ্য ও নিরাপত্তা আজ হুমকির মুখে। সুতরাং এখন রাষ্ট্রকেই শিল্প বাঁচানোর উদ্যোগ নিতে হবে এবং শ্রমিকের আয়, খাদ্য ও নিরাপত্তা নিশ্চিত করতে হবে।রাজেকুজ্জামান রতন বলেন, গ্রামীণফোন এমপ্লয়ীজ ইউনিয়নের মে দিবসের এই ভার্চুয়াল আয়োজন আমাকে উজ্জীবিত করেছে।কারণ এই করোনা পরিস্থিতিতেও তারা তাদের মে দিবসের উদযাপন থামিয়ে দেয়নি।তারা তাদের টেকনোলজির সর্বোত্তম ব্যাবহার ঘটিয়ে মে দিবসের আবেগ এবং আহবান তারা তাদের বন্ধুদের মাঝে ছড়িয়ে দিয়েছেন।তিনি আরও উল্লেখ করেছেন, মালিকদের সর্বোচ্চ মুনাফা অর্জনের আচরণ নিয়ে এবং করোনা পরবর্তীতে তাদের এই অধিক মুনাফা লোভী আচরণকে ৫টা ও’র মাধ্যমে উল্লেখ করেন। যেমন আউটসোর্সিং, লেঅফ, সর্বোচ্চ মুনাফা অর্জন ইত্যাদি। তিনি বলেন তাদের মানবিকতা বলে কিছু নেই।তাদের কাছে মানুষের চেয়ে মুনাফা অনেক বড়। তিনি রিকশাওয়ালা,গৃহকর্মী প্রসঙ্গ উলে­খ করে বলেন তারা একটু গলা উঁচু করে কথা বলেন না। খুব ভদ্রভাবে হাতে একটা কাগজ ধরিয়ে বলেন যে আজ থেকে তোমার চাকরি আর নেই। এইভাবে উনি করোনা পরবর্তী পরিস্থিতিতে বিভিন্ন আশংকার কথা তুলে ধরেন এবং সব সংগঠনকে ঐক্যবদ্ধভাবে পরিস্থিতি মোকাবেলা করার পরামর্শ দেন।",22/9/2020,technology
রবি আনছে অনলাইন ভিডিও স্ট্রিমিং,"বাংলাদেশে শিগগিরই বিঞ্জ নামে আরও একটি অনলাইন ভিডিও স্ট্রিমিং সার্ভিস চালু হতে যাচ্ছে। মোবাইল অপারেটর রবি আজিয়াটার সহযোগী প্রতিষ্ঠান রেড ডট ডিজিটাল আনছে এই প্ল্যাটফর্মটি।



নতুন এই সেবাটির বিশেষত্ব হচ্ছে– স্মার্টফোনে সরাসরি উপভোগের পাশাপাশি বিঞ্জ ডিভাইস দিয়ে আপনার সাধারণ টিভিটি (সিআরটি ছাড়া) পরিণত হবে স্মার্ট টিভিতে। সেবাটির আওতায় গ্রাহকরা উপভোগ করতে পারবেন একশটির বেশি লাইভ এইচডি টিভি চ্যানেল, বিঞ্জ এক্সক্লুসিভ অরিজিনালস, ওয়েব সিরিজ, সর্বশেষ ওয়েব ফিল্মসহ আরও অনেক কিছু।বিগত কয়েক বছর ধরে ডিজিটাল স্ট্রিমিং প্ল্যাটফর্মগুলোর জনপ্রিয়তা দিন দিন বেড়ে চলেছে। নেটফ্লিক্স, অ্যামাজন প্রাইমের মতো আন্তর্জাতিক স্ট্রিমিং সার্ভিসের পাশাপাশি রয়েছে আইফ্লিক্স, জিফাইভ, বঙ্গবিডি, হৈচৈ’র মতো প্ল্যাটফর্মগুলো।",22/9/2020,technology
চীনে ২ কোটি মোবাইল গ্রাহক হারিয়ে গেছে,"করোনা ঝড়ের আগে চীনে মোবাইল নম্বরে গ্রাহক সংখ্যা ছিল ১৬০ কোটি। কিন্তু গত দুই মাসে দেশটিতে দুই কোটি ১৪ লাখ গ্রাহক কমে গেছে।



গত বছরের ডিসেম্বর মাসের শেষদিকে চীনের উহানে প্রাণঘাতী নভেল করোনার উৎপত্তি ঘটে। আর চলতি বছরের জানুয়ারি থেকে গ্রাহক কমতে শুরু করে।চীনের তিনটি মোবাইল ফোন অপারেটরের ওয়েবসাইটে দেওয়া তথ্য-উপাত্ত বিশ্লেষণে এমন প্রতিবেদন প্রকাশ করেছে যুক্তরাষ্ট্রভিত্তিক সংবাদমাধ্যম ব্লুমবার্গ।ব্লুমবার্গ জানিয়েছে, চলতি বছরের জানুয়ারি এবং ফেব্রুয়ারি মাসে চায়না মোবাইল লিমিটেড নামক অপারেটর তাদের ৮০ লাখ গ্রাহক হারিয়েছে। ৭৮ লাখ সিম বন্ধ রয়েছে চীনা ইউনিকম হংকং লিমিটেডের। এবং চীনা টেলিকম করপোরেশন ৫৬ লাখ গ্রাহক হারিয়েছে। অর্থাৎ করোনা পরিস্থিতির মধ্যে এই দুই মাসে সব মিলিয়ে ২ কোটি ১৪ লাখ গ্রাহক হাওয়া হয়ে গেছে চীনে।এদিকে দ্রুত বিপুল সংখ্যক গ্রাহক হারিয়ে ফেলে বিপাকে পড়েছে এই তিন মোবাইল ফোন অপারেটর প্রতিষ্ঠান।এর প্রভাব পড়েছে প্রতিষ্ঠান তিনটির শেয়ার দরে। আন্তর্জাতিক শেয়ারবাজারে এই তিন প্রতিষ্ঠানের শেয়ারের দরপতন ঘটেছে। প্রতিবেদনে ব্লুমবার্গ জানিয়েছে, হংকং স্টক এক্সচেঞ্জে চায়না টেলিকম শেয়ারদর হারিয়েছে ৬ দশমিক ৩ শতাংশ, চায়না মোবাইল লিমিটেড হারিয়েছে ২ দশমিক ৭ শতাংশ এবং চায়না ইউনিকম হংকং লিমিটেড হারিয়েছে ৬ দশমিক ৪ শতাংশ। অথচ গত বছরেও চীনের এই তিন মোবাইল ওপারেটরের শেয়ারদর ঊর্ধ্বমুখী ছিল।হঠাৎ করে গ্রাহক কমে যাওয়ার বিষয়ে ব্লুমবার্গকে যুক্তরাষ্ট্রের শেয়ার লেনদেনের ব্রোকারেজ হাউস ‘সানফোর্ড সি বার্নস্টেইন অ্যান্ড কোম্পানি’র বিশ্লেষক ক্রিস লেন বলেছেন, ‘করোনাভাইরাসের তাণ্ডবেই এমনটা হওয়া স্বাভাবিক। গত তিন মাসে চীন ছিল অব্রুদ্ধ ও বিচ্ছিন্ন। এই তিন মাসে বহু বিদেশী কর্মীরা নিজের দেশে ফেরত গেছেন। সেখানে পর্যটকের স্থানগুলো ছিল বন্ধ। একেবারেই পর্যটকশুন্য ছিল চীন। যে কারণে বিপুল সংখ্যক গ্রাহক কমে গেছে। দ্বিতীয়ত, চীনের বহু মানুষ এক এলাকা থেকে গিয়ে অন্য এলাকায় কাজ করেন। ওইসব কর্মীদের সংশ্লিষ্ট প্রতিষ্ঠান থেকে মোবাইল নম্বর দেয়া হয়। করোনাভাইরাসের কারণে অনেকে নিজেদের এলাকায় চলে গেছেন। সেজন্য প্রতিষ্ঠান থেকে দেয়া নম্বরগুলো বর্তমানে বন্ধ আছে। এসব কারণের হঠাতই এতো গ্রাহক হারিয়ে গেছে।’ ",22/9/2020,technology
স্বাস্থ্য তথ্য চেয়ে গ্রাহকের কাছে যাবে এসএমএস,"করোনাভাইরাস পরিস্থিতিতে জনগণের সার্বিক অবস্থা জানতে গ্রাহকদের কাছ থেকে স্বাস্থ্যবিষয়ক তথ্য পেতে সব মোবাইল ফোন ব্যবহারকারীর কাছে এসএমএস পাঠানো হবে।



গতকাল রোববার সকাল থেকে এসএমএস পাঠানো শুরু হয় বলে জানা গেছে।প্রযুক্তির এমন ব্যবহারে সবাই সাড়া দিলে সবার স্বাস্থ্যের একটা প্রাথমিক চিত্র সম্পর্কে ধারণা মিলবে বলে সংশ্লিষ্টরা মনে করছেন। এসএমএসে মোবাইল ফোনের গ্রাহককে বলা হবে আপনার শ্বাসকষ্ট, জ্বর বা কাশি থাকলে ডায়াল করুন *৩৩৩২# নম্বরে।দু’দিন ধরে সব কার্যকর মোবাইল সংযোগে এমন এসএমএস পাঠানো হবে। বাংলাদেশ টেলিযোগাযোগ নিয়ন্ত্রণ কমিশন শনিবার এ বিষয়ে একটি নির্দেশনা অপারেটরদের কাছে পাঠিয়েছে।জানা গেছে, কোনো গ্রাহক *৩৩৩২# নম্বরে কল করলে ৯০ সেকেন্ডের একটি আইভিআর ভয়েস পাবে যেখানে আবার তাকে পাঁচটি প্রশ্ন করা হবে। গ্রাহকদের কাছ থেকে পাওয়া প্রশ্নের উত্তরগুলো সরাসরি চলে যাবে রোগতত্ত্ব, রোগ নিয়ন্ত্রণ ও গবেষণা ইন্সটিটিউট বা আইইডিসিআরের কাছে। পরে সেগুলো পর্যালোচনা করে কিছু গ্রাহকের কাছে আরও বিস্তারিত তথ্য জানাতে তাকে আইইডিসিআর থেকে ফোন করা হবে বলে সংশ্লিষ্টরা জানান।",22/9/2020,technology
করোনা চিকিৎসায় ফ্রি টেলিমেডিসিন সেবা চালুর আহবান,"বর্তমান স্বাস্থ্য সংকট মোকাবেলায় ফ্রি টেলিমেডিসিন সেবা চালুর আহ্বান জানিয়েছেন বাংলাদেশ মুঠোফোন গ্রাহক অ্যাসোসিয়েশন। রোববার গণমাধ্যমে পাঠানো এক বিবৃতিতে মুঠোফোন গ্রাহক অ্যাসোসিয়েশনের সভাপতি মহিউদ্দীন আহমেদ এ আহ্বান জানান।



মহিউদ্দীন আহমেদ বলেন, জনসংখ্যা অনুপাতে দেশের চিকিৎসা ব্যবস্থা পূর্ব থেকে অপ্রতুল। বর্তমানে করোনা ভাইরাসের কারণে সৃষ্ট সংকটে জনস্বাস্থ্য হুমকির মুখে পড়েছে। বর্তমানে হাসপাতালগুলোতে ধারণ ক্ষমতার চেয়ে ১০ গুণ বেশি রোগী আসছে। হোম কোয়ারেন্টিন বা আইসোলেশনে থাকা রোগীরা ডাক্তারের পরামর্শ থেকে বঞ্চিত হচ্ছে। ঋতু পরিবর্তনের সঙ্গে সঙ্গে বর্তমান সময়ে জ্বর, ঠাণ্ডা, কাশি ও ডায়রিয়া স্বাভাবিক প্রক্রিয়ায় হলেও করোনায় এ সকল লক্ষণ থাকায় রোগীরা আতঙ্কিত হচ্ছেন এবং হাসপাতালে ভিড় জমাচ্ছেন। তিনি বলেন, ইতিমধ্যে অনেক ডাক্তার বাইরে প্র্যাকটিস বন্ধ করে দিয়েছেন। অনেক ডাক্তার করোনা থেকে বাঁচার সরঞ্জামের অভাবে নিজেরাই আতঙ্কে আছেন। পর্যাপ্ত কিটের অভাবে সবাইকে টেস্ট করা সম্ভব হচ্ছে না। এ সকল সমস্যার সমাধান হতে পারে প্রযুক্তি ভিত্তিক টেলিমেডিসিন সেবা।মুঠোফোন গ্রাহক অ্যাসোসিয়েশনের সভাপতি বলেন, আমাদের দেশে মোবাইল অপারেটরদের বিভিন্ন নামে টেলিমেডিসিন সেবা রয়েছে। তবে তা ব্যয়বহুল এবং অনেকের ধারণা ডাক্তার না হয়েও হয়তো বা অনেকেই টেলিমেডিসিনে পরামর্শ দিয়ে থাকেন।

আমরা করোনার আবির্ভাবের পরপরই বিটিআরসিকে অনুরোধ করেছিলাম সংকট মোকাবেলায় অপারেটরদের নিয়ে প্রযুক্তির সর্বোচ্চ সেবা ও জনগণের পাশে দাঁড়ানোর জন্য। কিন্তু আজ পর্যন্ত কোন অপারেটর বা কমিশন নাগরিকদের সংকটে সেভাবে পাশে দাঁড়ায়নি। তিনি বলেন, আমরা সরকারের কাছে দাবি জানাচ্ছি, করোনার হুমকি মোকাবেলায় করোনা বিষয়ক বিশেষ ফ্রি টেলিমেডিসিন সেবা চালু করা হোক। যাতে জনগণ বাসায় বসেও করোনা বিষয়ে বিভিন্ন পরামর্শ পেতে পারেন। এতে কিছুটা হলেও আতঙ্ক হ্রাস পাবে বলে আমরা মনে করি।",22/9/2020,technology
দারাজে ব্র্যান্ড নিউ স্মার্টফোন,"দেশের অনলাইন মার্কেটপ্লেস দারাজ বাংলাদেশ প্রথমবারের মত নিয়ে এলো রিয়েলমি-এর নতুন ফোন রিয়েলমি সি২ ( Realme C2)। দারাজ অ্যাপে আগামী ২০ মার্চ পর্যন্ত পাওয়া যাবে।



গত ১৪ মার্চ রাজধানীর সিক্স সিজনস হোটেলে ফোনটির গ্র্যান্ড লঞ্চের ইভেন্টটি অনুষ্ঠিত হয়।উদ্বোধনী অনুষ্ঠানে দারাজ বাংলাদেশের পক্ষ থেকে উপস্থিত ছিলেন চিফ কমার্শিয়াল অফিসার ফুয়াদ আরেফিন, নুরুল্লাহ বিন হুমায়ূন (ভারটিকাল হেড ইলেকট্রনিক্স), শাফিন ইনজাম বাবর (ক্যাটাগরি লিড অফ মোবাইল অ্যান্ড ট্যাবলেটস) ও নাবিল নেওয়াজ (প্রাইভেট ট্রাফিক ম্যানেজার)।এদিকে, রিয়েলমে বাংলাদেশের পক্ষ থেকে উপস্থিত ছিলেন- ব্র্যান্ডিং ডিরেক্টর নিওন জি, এবং রিয়েলমি ডিরেক্টর - টিম শাও। রিয়েলমি সি২ ফোনেরটির মার্কেট প্রাইজ ৮,৯৯৯ টাকা যা কেবলমাত্র ১৮ই মার্চ বিকাল ৩টায় দারাজ অ্যাপের ফ্ল্যাশ সেলে পাওয়া যাবে মাত্র ৭,৯৯৯ টাকায়।রিয়েলমি সি২ এর ব্যাক কাভারের মনোমুগ্ধকর ডায়মন্ড-কাট ডিজাইন আর ফ্রন্টে রয়েছে ডিউড্রপ ডিসপ্লে। এছাড়াও স্মার্টফোনটিতে থাকছে Helio P22 চিপসেট ও Octa-core 2.0 GHz Cortex-A53 CPU; Android 9.0 (Pie) ও ColorOS 6 Lite অপারেটিং সিস্টেমের স্মার্টফোনটি নিঃসন্দেহে একটি Entry Level Value King প্রোডাক্ট। ১৩ ও ২ মেগাপিক্সেলের ডুয়াল রিয়ার ক্যামেরায় থাকবে এলইডি ফ্ল্যাশলাইট, এইচডিয়ার ও প্যানারোমা ফিচার। এছাড়াও ৫ মেগা পিক্সেলের ফ্রন্ট ক্যামেরা তেও থাকছে এইচডিআর পিকচার কোয়ালিটির ফিচার। ৮৯৯৯ মূল্যের এই Entry Level Value King স্মার্টফোনটি দিচ্ছে নন-রিমুভ্যাবল লিথিয়াম পলিমার 4000 mAh ব্যাটারি যার সাহায্যে গেমিং ও হেভি ইউসেজের পরেও পাওয়া যাবে লং লাস্টিং ব্যাকআপ।",22/9/2020,technology
দুই ডিসপ্লের ৫জি ফোন,"স্মার্টফোন নির্মাতা প্রতিষ্ঠান মটোরোলা নিয়ে এসেছে দুই ডিসপ্লের রেজর ৫জি। এ ফোনটি গত বছর লঞ্চ হওয়া মটো রেজর ২০১৯-এর আপগ্রেড ভার্সন।



নতুন লঞ্চ হওয়া এ ক্লামশেল ডিজাইনের ফোনটিতে রয়েছে ৫জি কানেকটিভিটি। বিশেষ ফিচারের মধ্যে এতে রয়েছে স্ন্যাপড্রাগন ৭৬৫জি প্রসেসর, ডুয়েল স্ক্রিন ও ই-সিম সাপোর্ট। মটো রেজর ৫জি ফোনটি একটি স্টোরেজ ভ্যারিয়েন্টে পাওয়া যাবে। এর ৮ জিবি র‌্যাম ও ২৫৬ জিবি স্টোরেজের দাম রাখা হয়েছে ১,৩৯৯ ডলার।ফোনটি পোলিসড গ্রাফাইট, লিকুইড মার্কারি এবং ব্লাশ গোল্ড রঙে পাওয়া যাবে। এর প্রাইমারি ডিসপ্লের সাইজ ৬.২ ইঞ্চি। এটি একটি সিনেমা ভিশন ওলিড ডিসপ্লে। আবার দ্বিতীয় ডিসপ্লেটি হল, ২.৭ ইঞ্চি কুইক ভিউ ওলিড ডিসপ্লে। প্রাইমারি ডিসপ্লের রেজুলেশন ৮৭৬ › ২১৪২ পিক্সেল এবং আসপেক্ট রেশিও ২১:৯।আবার সেকেন্ডারি ডিসপ্লের রেজুলেশন ৬০০ › ৮০০ পিক্সেল। সেকেন্ডারি ডিসপ্লে দিয়ে ফোনের নোটিফিকেশন, কল অ্যালার্ট ছাড়াও বেশ কিছু কাজ হয়। এটিও একটি টাচ ডিসপ্লে। অপারেটিং সিস্টেম হিসেবে এ ফোনে আছে অ্যান্ড্রয়েড ১০।",22/9/2020,technology
কে ফোন করেছে জানাবে গুগল,"প্রযুক্তি জায়ান্ট গুগল অ্যান্ড্রয়েড ব্যবহারকারীদের জন্য নতুন ফিচার নিয়ে এসেছে। জনপ্রিয় অ্যাপ ট্রুকলারকে টেক্কা দিতে প্রতিষ্ঠানটি বাজারে এনেছে ‘ভেরিফায়েড কলস’।



এর মাধ্যমে ব্যবহারকারীকে জানিয়ে দেবে ফোনের ওপারে কে রয়েছেন।ফোন রিসিভ করার আগেই জেনে যাবেন যে, কে কল করছেন, কী কারণেই বা ফোন করা হচ্ছে। ফলে গোটা বিশ্বে ভুয়া ফোনের সাহায্যে যেসব অপরাধমূলক কাজ ঘটে থাকে, তা আটকানো সম্ভব হবে বলেই মনে করা হচ্ছে। সুবিধা পেতে প্লে স্টোর থেকে ‘ভেরিফায়েড কলস’ অ্যাপটি গুগল পিক্সেল ও অ্যান্ড্রয়েড ফোনে ডাউনলোড করতে হবে।শিগগিরই অ্যাপটিতে নতুন একটি আপডেট আসবে। যেখানে ‘ভেরিফায়েড কলস’ ফিচার অন্তর্ভুক্ত থাকবে। যদিও সব দেশে এটি এখনও চালু হয়নি। স্পেন, ব্রাজিল, মেক্সিকো এবং মার্কিন যুক্তরাষ্ট্রসহ বিশ্বের বিভিন্ন প্রান্তের মানুষ এ ফিচারের সুবিধা ভোগ করতে পারছেন।উল্লেখ্য, ভুয়া ফোনকল এড়িয়ে চলতে অধিকাংশ স্মার্টফোন ব্যবহারকারীই ট্রুকলার অ্যাপ ব্যবহার করেন। সেখানে কলারের নাম ছাড়া বিভিন্ন তথ্য দেয়, যা ব্যবহারকারীদের অত্যন্ত সাহায্য করে।",22/9/2020,technology
জুমে যোগ হল ‘টু-ফ্যাক্টর অথেনটিকেশন’,"নিরাপত্তা লঙ্ঘন ঠেকাতে সব অ্যাকাউন্টের জন্য ‘টু-ফ্যাক্টর অথেনটিকেশন’ সুবিধা নিয়ে এসেছে জুম। এটি সচল করে নেয়ার পর থেকে লগ-ইনের জন্য ‘মোবাইল অথেনটিকেটর অ্যাপে’ জুমের পাঠানো কোড প্রবেশ করাতে হবে।



ওই কোড এসএমএস বা ফোন কলের মাধ্যমে পাঠাবে জুম। এভাবে সম্ভাব্য আক্রমণকারীদের থামান সম্ভব হবে। কারণ অ্যাকাউন্টে প্রবেশ করতে হলে সবার আগে ব্যবহারকারীর মোবাইল ডিভাইসের প্রয়োজন পড়বে আক্রমণকারীর। জুম ওয়েবপোর্টাল, ডেস্কটপ ক্লায়েন্ট, মোবাইল অ্যাপ ও জুম রুমের জন্য থাকছে নতুন ওই ‘টু-ফ্যাক্টর অথেনটিকেশন’ সুবিধা।সময়ভিত্তিক এককালীন পাসওয়ার্ড বা টিওটিপি প্রটোকল সমর্থন করবে সুবিধাটি। ফলে এটিকে ‘গুগল অথেনটিকেটর’ বা ‘ফ্রি ওটিপি’র মতো অ্যাপের সঙ্গেও চালান সম্ভব হবে। ‘এসএএমএল’, ‘ওঅথ’ ও ‘পাসওয়ার্ডভিত্তিক অথেনটিকেশনের’ মতো অন্যান্য আরও অনেক ধরনের ‘অথেনটিকেশন প্রক্রিয়া’ সমর্থন করছে জুম।এ বছরের শুরুতে শুধু ‘পেইড’ ব্যবহারকারীদের ‘এন্ড-টু-এন্ড এনক্রিপশন’ দিয়ে বিতর্কের জন্ম দিয়েছিল জুম। পরে অবশ্য সে সিদ্ধান্ত পরিবর্তন করেছে প্রতিষ্ঠানটি। বর্তমানে সব জুম ব্যবহারকারীই ‘এন্ড-টু-এন্ড এনক্রিপশন’ পাচ্ছেন। নতুন করে আবার আগের ভুল করেনি জুম। শুরুতেই সবার জন্য ‘টু-ফ্যাক্টর অথেনটিকেশন’ নিয়ে এসেছে প্রতিষ্ঠানটি।",22/9/2020,technology
"শিগগিরই আসছে ‘আইফোন ১২’, করোনায় কমেছে দাম","এ বছরের অক্টোবরে বাজারে আসছে মার্কিন বহুজাতিক প্রযুক্তি কোম্পানি অ্যাপল ইনকরপোরেটেডের বহুল প্রতিক্ষীত ‘আইফোন ১২’।



আগামী ১২ অক্টোবরই ‘আইফোন ১২’-এর উন্মোচন হবে এবং ১৮ অক্টোবর তা ভোক্তাদের জন্য বাজারে ছাড়া হবে বলে গুঞ্জন বাতাসে ভাসছে । চলতি সপ্তাহেই বিষয়টি অফিশিয়ালি নিশ্চিত করবে অ্যাপল। তবে সেই ঘোষণার আগেই আলোচনার তুঙ্গে আইফোনের সর্বশেষ সংস্করণটি। ফোনটি কেমন হতে যাচ্ছে, কত দামে কেনা যাবে এসব নিয়ে আলোচনায় মেতেছে অ্যাপলপ্রেমীরা। ভোক্তাদের আগ্রহকে বিবেচনায় এনে ‘আইফোন ১২ - এর আগাম ধারণা দিয়েছে মার্কিন সাময়িকী ফোর্বস, প্রযুক্তিবিষয়ক ওয়েবসাইট দ্য ভার্জ। অ্যাপলের কর্মকর্তাদের বরাত দিয়ে ভার্জ জানিয়েছে, ‘আইফোন ১২’ একটি ফাইভজি প্রযুক্তির ফোন। এটির চারটি সংস্করণ বাজারে অবমুক্ত হবে। সংস্করণগুলো হলো - ‘আইফোন ১২’, ‘আইফোন ১২ ম্যাক্স’‘আইফোন ১২ প্রো’‘আইফোন ১২ প্রো ম্যাক্স’।প্রতিটি সংস্করণের সাইজে ভিন্নতা থাকছে। আইফোন ১২ ফোনটি হবে ৫.৪ ইঞ্চি, আইফোন ১২ ম্যাক্স ৬.১ ইঞ্চি, আইফোন ১২ প্রো ৬.১ ইঞ্চি এবং আইফোন ১২ প্রো ম্যাক্স ফোনটি হবে ৬.৭ ইঞ্চি। শুধু আকারেই নয় সংস্করণ অনুযায়ী এর ক্যামেরা ও ব্যাটারিতেও পার্থক্য থাকবে ।এবার মূল প্রশ্নের দিকে আসা যাক। দাম কত?ফোনের দামের ক্ষেত্রে বলা হয়েছে, বিশ্বজুড়ে করোনার কারণে দাম কিছুটা কমিয়ে ফোনটি বিক্রি করা হবে ৬৪৯ থেকে এক হাজার ৯৯ মার্কিন ডলারের মধ্যে। ",22/9/2020,technology
যুগান্তকারী অভিজ্ঞতা দিতে এলো অপোর অত্যাধুনিক প্রযুক্তির রেনো ফোর,"স্মার্টফোনের ব্যবহার এখন আর বিলাসিতা নয়, বরং অপরিহার্য হয়ে উঠেছে। বিস্ময়কর এ প্রযুক্তি আমাদের দৈনন্দিন জীবনের অপরিহার্য অংশে পরিণত হয়েছে।



ক্যালেন্ডারে কাজের বিবরণ লেখা থেকে শুরু করে কল করা, ইমেইল পাঠানো, গান ও ভিডিও কন্টেন্ট উপভোগ করা, প্রিয় টিভি শো দেখা, অনলাইন গেমিং ও পছন্দের মুহূর্তগুলো ধারণ করতে স্মার্টফোনের জুড়ি নেই।এসব কাজ মুহূর্তের মধ্যে সম্পাদন করতে স্মার্টফোনে চাই চমৎকার ডিসপ্লে, ক্যামেরা ও সহজে বহনের জন্য স্লিম ডিজাইন।মোবাইল ফটোগ্রাফিতে বরাবরই নতুন উদ্ভাবন নিয়ে আসছে গ্লোবাল স্মার্টফোন ব্র্যান্ড অপো। 
সম্প্রতি ব্র্যান্ডের রেনো সিরিজের সর্বশেষ সংযোজন রেনো ফোরে আছে ৪৮ মেগাপিক্সেলের কোয়াড রিয়ার ক্যামেরা, ৯০.৭ শতাংশ অ্যাস্পেক্ট রেশিওর ২৪০০X১৮০০ এফএইচডি ডিসপ্লে, উন্নত এআই স্মার্ট সেন্সরসহ দৈনন্দিন জীবনকে সহজ করার জন্যে আরও অনেক কিছু।৬.৪৩ ইঞ্চির ৬০ হার্টজের রিফ্রেশ রেট এবং নান্দনিক বাঁকানো ডিজাইনের ডিসপ্লেতে বিনোদন হবে আরও আনন্দময়।রেনো ফোরের কোয়াড এআই ক্যামেরা সেটাপে আছে ৪৮ মেগাপিক্সেলের মূল ক্যামেরা, ৮ মেগাপিক্সেলের আল্ট্রাওয়াইড লেন্স, ২ মেগাপিক্সেলের ম্যাক্রো লেন্স এবং ২ মেগাপিক্সেলের মনোক্রোমাটিক লেন্স। প্রতিটি লেন্স স্বতন্ত্রভাবে চমৎকার সব ছবি তুলতে পারদর্শী।ক্যামেরার কালার পোর্টেট ফিচারে সাদাকালো পটভূমিতে শুধুমাত্র পোর্টেটের ব্যক্তিটিই রঙ্গিন থাকবে। এর ফলে শুধুমাত্র ছবির মূল বিষয়বস্তুর ওপরেই থাকবে সবার নজর। নাইট ফ্লেয়ার পোর্ট্রেট মোডে অল্প আলোয় মাত্র এক ক্লিকেই ব্যাকগ্রাউন্ড ব্লারের সাথে অসাধারণ পোর্ট্রেট তোলা যাবে। এছাড়া এই চোখ ধাঁধানো ফিচারে রাতের উজ্জ্বল ব্যাকগ্রাউন্ডেও ধারণ করা যাবে সুন্দর সব চমৎকার ছবি। ফ্রন্ট শুটার হিসেবে রেনো ফোরে ৩২ মেগাপিক্সেলের ওয়াইড সেলফি ক্যামেরায় নিখুঁত সব সেলফি তোলা যাবে। সামনে এবং পেছনের উভয় ক্যামেরায় এআই কালার ভিডিও থাকায় অগোছালো পটভূমিতেও শুধুমাত্র প্রধান বিষয়বস্তুর ওপর ফোকাস করে ভিডিও করা যাবে। সেকেন্ডে ৯৬০ ফ্রেমের এআই স্লো-মোশনে বিশ্বকে এক ভিন্ন দৃষ্টিকোণ থেকে দেখতে পারবেন।উভয় ক্যামেরা সেটাপে আল্ট্রা স্টেডি ভিডিও ৩.০ থাকায় খালি হাতে উঁচুনিচু স্থানেও চমৎকার দৃঢ়তার সঙ্গে ভিডিও শুট করা হবে আরও স্বাচ্ছ্যন্দময়।দৈনন্দিন জীবনকে আরো সহজ করতে রেনো ফোরে আছে অত্যাধুনিক এঅন (এআই এনহ্যান্সড স্মার্ট সেন্সর)। এর চমৎকার 'এয়ার কন্ট্রোল' নামক জেসচার/অঙ্গভঙ্গি কন্ট্রোলের মাধ্যমে ফোন স্পর্শ না করেই বিভিন্ন ফিচার ব্যবহার করা যাবে ও ফোন নিয়ন্ত্রণ করা যাবে। যেমন ফোনের ডিসপ্লে স্পর্শ না করেই ফোন কল ধরা বা প্রিয় সোশ্যাল মিডিয়া অ্যাপস ব্রাউজ করা। রেনো ফোরে আছে স্মার্ট স্পাইং প্রিভেনশন, যার ফলে একটি উন্নত গোপনীয়তা স্তরের মাধ্যমে ব্যবহারকারী ছাড়া অন্য কেউ প্রয়োজনীয় কোনো ম্যাসেজ দেখতে পারবে না।দুর্দান্ত পারফরম্যান্সের জন্যে রেনো ফোরে ব্যবহার করা হয়েছে শক্তিশালী স্ন্যাপড্রাগন ৭২০জি প্রসেসর।অলরাউন্ড হাইটেক অপটিমাইজেশনের জন্যে আছে অ্যাড্রিনো ৬১৮ জিপিইউ এবং ৮ গিগাবাইট র‌্যাম। ১২৮ গিগাবাইটের ইন্টারনাল স্টোরেজের ডিভাইসটিতে ব্যাবহার করা হয়েছে অপোর নিজস্ব কালারওএস ৭.২।দীর্ঘক্ষণ স্ম্যাটফোন ব্যবহারের জন্যে এতে আছে ৪,০১৫ মিলিঅ্যাম্পিয়ার ব্যাটারি।রেনো ফোর মাত্র ৭.৭ মিলিমিটার পাতলা ও ওজনে মাত্র ১৬৫ গ্রাম। চোখ ধাঁধানো ডিজাইনের ফোনটি শুধু মানুষের নজরই কাড়বে না বরং হয়ে উঠবে তরুণদের ফ্যাশন স্টেটমেন্ট। ডুয়াল পাঞ্চ-হোল ডিজাইনে ফ্রন্ট ক্যামেরা ছোট জায়গা নেয়ায় তা এক নান্দনিকতার সৃষ্টি করেছে। মহাকাশের চমৎকার আঁধারে ছড়িয়ে থাকা নানান আলোর প্রতিফলনের সৌন্দর্যে উজ্জীবিত নজরকাড়া ‘স্পেস ব্ল্যাক’ এবং ছায়াপথের তারার মহিমায় অনুপ্রাণিত ‘গ্যালাকটিক ব্লু’- এ দুই অবিশ্বাস্য রঙে রেনো ফোর এখন বাংলাদেশের স্মার্টফোন বাজারে মাত্র ৩৪,৯৯০ টাকায় পাওয়া যাচ্ছে।",22/9/2020,technology
"গুগলের নথি ফাঁস, আসছে ফোল্ডেবল স্মার্টফোন ‘পাসপোর্ট’","



আগামী বছরের শেষ তিন মাসের মধ্যে একটি ফোল্ডেবল পিক্সেল স্মার্টফোন আনতে যাচ্ছে গুগল। প্রতিষ্ঠানের এক নথিতে এমন পরিকল্পনার কথা ফাঁস হয়েছে।এ বিষয়ে প্রযুক্তিভিত্তিক ওয়েবসাইট ভার্জ জানিয়েছে, ফাঁস হওয়া নথিতে নতুন এই ফোল্ডেবল স্মার্টফোনটির সাংকেতিক নাম বলা হচ্ছে ‘পাসপোর্ট’। এটি ছাড়াও কম দামের একটি স্মার্টফোন উন্মোচনের ইঙ্গিত রয়েছে নথিতে। যার নাম পিক্সেল ৫এ। ২০২১ সালের মাঝামাঝি সময়ে এই স্মার্টফোনটি বাজারে ছাড়তে পারে গুগল। সাধারণের ক্রয়সীমাতেই থাকবে এটি। শুধু তাই নয় ২০২১ সালের শেষদিকে ‘র‍্যাভেন’ এবং ‘ওরিওলে’ নামের আরও দুইটি ডিভাইস আসবে বলে উল্লেখ রয়েছে নথিতে। এ বিষয়ে গুগল পিক্সেলের উন্নয়ন বিভাগের প্রধান মারিও কুইরোজ জানিয়েছেন, ফোল্ডেবল প্রযুক্তি নিয়ে দীর্ঘদিন ধরে কাজ করছে গুগল। তথ্যসূত্র: ভার্জ, অ্যান্ড্রয়েড অথোরিটি",22/9/2020,technology
ইন্টারনেট ডাটা ও মোবাইল কল রেট কমানোর দাবি,"ইন্টারনেট ডাটা ও মোবাইল ফোনের কল রেটের দাম কমানো এবং এই খাতে আরোপিত নতুন ভ্যাট প্রত্যাহার দাবি জানিয়েছেন দেশের ৪৪ জন বিশিষ্ট নাগরিক। পাশাপাশি উচ্চগতির ইন্টারনেট সেবা নিশ্চিতের আহ্বান জানিয়েছেন তারা।



একই সঙ্গে অনলাইন শিক্ষা কার্যক্রমের স্বার্থে প্রশিক্ষণসহ শিক্ষকদের জন্য ‘ম্যাসিভ অনলাইন ওপেন কোর্স’ (এমওওসি) চালুর পরামর্শও দিয়েছেন এসব বিশিষ্ট নাগরিকরা।শনিবার এক যুক্ত বিবৃতিতে দেশের এই সিনিয়র নাগরিকরা বলেছেন, বর্তমানে ইন্টারনেট ব্যবহার করে শিক্ষণ-শিখন কার্যক্রম চলছে। করোনা পরবর্তীকালেও এই কার্যক্রম অব্যাহত থাকবে। এ অবস্থায় মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের সম্ভাব্য নেতিবাচক প্রভাব নিয়ে আমরা উদ্বিগ্ন।বিবৃতিতে বলা হয়, আমরা উদ্বেগের সঙ্গে লক্ষ্য করছি যে, ২০২০-২১ অর্থবছরে ইন্টারনেটের ওপর কর কমানোর পরিবর্তে বাড়ানো হয়েছে। বাজেটে দুই ধাপে (ব্যান্ডউইথ পাইকারি কেনা এবং খুচরা বিক্রির জন্য) ১৫% হারে ভ্যাট আরোপ করার ফলে ইন্টারনেট ব্যবহারকারী শিক্ষার্থীদের প্রায় ৩২ দশমিক ২৫ শতাংশ অতিরিক্ত অর্থ ব্যয় করতে হবে। ইন্টারনেট সেবা প্রদানকারী সংগঠনগুলোর দেয়া তথ্য অনুযায়ী যেসব শিক্ষার্থী আগে গড়ে ১ হাজার টাকা মাসিক ইন্টারনেট বিল দিতেন একই সেবা নেয়ার জন্য এখন তাদেরকে ১৩শ’ থেকে ১৪শ’ টাকা গুনতে হবে। এটা অবশ্যই ডিজিটাল বাংলাদেশের লক্ষ্য অর্জনের পরিপন্থি।তারা আরও বলেন, এই পরিস্থিতি চলতে থাকলে তথ্যপ্রযুক্তি ব্যবহারের ক্ষেত্রে শিক্ষা সংশ্লিষ্ট সব খাত ঝুঁকির মধ্যে পড়বে এবং টেকসই উন্নয়ন লক্ষ্য (এসডিজি) অর্জন পিছিয়ে যাবে। এমনকি এ পর্যন্ত শিক্ষাক্ষেত্রে বাংলাদেশের সব অর্জন হোঁচট খাওয়ার আশংকা বৃদ্ধি পাবে। তদুপরি ২০৪১ সালের জাতীয় উন্নয়ন লক্ষ্য অর্জনের কার্যক্রমগুলোও গতি হারাতে পারে। সুবিধাভোগী এবং সুবিধা বঞ্চিতদের মধ্যে বৈষম্য আরও বৃদ্ধি পাওয়ার আলামত এখনই দেখা যাচ্ছে। এটি আমাদের সংবিধান পরিপন্থি। মুজিববর্ষে এমনটি হওয়া কখনই কাম্য নয়।বিবৃতিতে দেশের সব শিক্ষাপ্রতিষ্ঠানে বিনামূল্যে উচ্চগতির ইন্টারনেট সেবা নিশ্চিতের দাবি জানিয়ে বলা হয়, আমরা জানি নিরবচ্ছিন্নভাবে এই সেবা নিশ্চিত করতে বেশ কিছুদিন সময় লাগতে পারে। তাই অন্তর্বর্তীকালে ইন্টারনেট বিলের ওপর আরোপিত অতিরিক্ত ভ্যাট মওকুফ করে এবং মোবাইল ফোনের কল রেটের ওপর মূল্য ছাড় দিয়ে সরকার প্রযুক্তি সেবা সমাজের পিছিয়ে পড়া মানুয়ের কাছে পৌঁছে দেয়ার পথ সুগম করবেন, এটা আমাদের জোর দাবি।তারা আশা প্রকাশ করে বলেন, আমাদের নীতি নির্ধারকরা এই দাবি পূরণের মাধ্যমে তাদের জনবান্ধব রাজনৈতিক অঙ্গিকারের প্রতিফলন ঘটাবেন। তাহলে আমরা নিশ্চয়ই এদেশের আপামর মানুষকে সঙ্গে নিয়ে একটি তথ্যপ্রযুক্তি জনসমৃদ্ধ, বিজ্ঞানমনস্ক, আলোকিত জাতি গঠনে এগিয়ে যেতে পারি।এতে আরও বলা হয়, বর্তমান বিশ্ব ক্রমাগত তথ্যপ্রযুক্তি নির্ভর হয়ে উঠছে। বিশেষ করে করোনা মহামারীর কারণে শিক্ষাও ক্রমশ তথ্যপ্রযুক্তি নির্ভর হচ্ছে। উদ্ভূত পরিস্থিতিতে ডিজিটাল ডিভাইস ও ইন্টারনেট ছাড়া সব ধরনের শিক্ষার্থীর শিক্ষণ-শিখন প্রক্রিয়ায় সক্রিয়ভাবে অংশগ্রহণ করা কঠিন হবে। কোভিড-১৯ পরবর্তী সময়ে বিশ্বের সঙ্গে তাল মিলিয়ে চলতে এবং নতুন প্রজন্মের মেধা ও সম্ভাবনাকে কাজে লাগাতে হলে ডিজিটাল প্রযুক্তির বিকল্প নেই। ঠিক এ সময় সরকার কর্তৃক তথ্যপ্রযুক্তি বিশেষ করে মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের নেতিবাচক প্রভাব নিয়ে আমরা উদ্বিগ্ন।বিবৃতিতে সরকারকে ধন্যবাদ জানিয়ে বলা হয়, কোভিড-১৯-এর ঝুঁকির কারণে মার্চের মাঝামাঝি শিক্ষাপ্রতিষ্ঠান বন্ধ হওয়ার পর দুই সপ্তাহের মধ্যে শিক্ষার্থীদের শিক্ষণ-শিখন প্রক্রিয়ায় যুক্ত রাখার জন্য সরকার দূর-শিক্ষণ কার্যক্রম, বিশেষ করে সংসদ টেলিভিশন যথাসাধ্য প্রয়াস চালিয়ে যাচ্ছে। এর পাশাপাশি ইন্টারনেট, মোবাইল ফোন ও রেটিভিত্তিক শিক্ষা কর্মসূচি চালিয়ে যাওয়ার প্রয়াস প্রশংসার দাবি রাখে। তবে শিক্ষার্থীদের আধুনিক বিশ্বের সঙ্গে তাল মিলিয়ে সুশিক্ষিত, বিজ্ঞানমনস্ক ও তথ্যপ্রযুক্তিতে দক্ষ মানুষের দেশ হিসেবে বাংলাদেশকে প্রতিষ্ঠা করার লক্ষ্যে ‘রূপকল্প ২০৪১ বাস্তবায়নের জন্য প্রযুক্তিকে অবশ্যই আরও সহজলভ্য করা প্রয়োজন। কোভিড-১৯ পরবর্তীসময়ে শিক্ষা কার্যক্রম এগিয়ে নিতে মূলধারার শিক্ষাপ্রতিষ্ঠানসহ সব শিক্ষাপ্রতিষ্ঠানে নিরবচ্ছিন্ন ইন্টারনেট সংযোগ, প্রয়োজনীয় সংখ্যক ল্যাপটপ, মাল্টিমিডিয়া প্রজেক্টর, ট্যাবলয়েট ও ফোন সরবরাহ নিশ্চিত করা প্রয়োজন। বিবৃতিদাতারা হলেন- অর্থনীতিবীদ ড. কাজী খলিকুজ্জামান আহমদ, অধ্যাপক ড. মোহাম্মদ ফরাসউদ্দিন, সাবেক তত্ত্বাবধায়ক সরকারের উপদেষ্টা অ্যাডভোকেট সুলতানা কামাল, রাশেদা কে চৌধুরী, অধ্যাপক ড. মুহম্মদ জাফর ইকবাল, সেলিনা হোসেন, অর্থনীতি হোসেন জিল্লুর রহমান. অধ্যাপক এমএম আকাশ, সাংস্কৃতিক ব্যক্তিত্ব রামেন্দু মজুমদার, ফেরদৌসী মজুমদার, নাসির উদ্দিন ইউসুফ বাচ্চু, মামুনুর রশিদ, ইলিয়াস কাঞ্চন, শাইখ সিরাজ, রোকেয়া আফজাল রহমান, ড. মোহাম্মদ কায়কোবাদ, অধ্যাপক সৈয়দ মনজুরুল ইসলাম, অধ্যাপক মাহফুজা খানম, হাসিবুল বাশার সুমন, অধ্যাপক নজরুল ইসলাম, অধ্যাপক মেজবাহ কামাল, এনবিআরের সাবেক চেয়ারম্যান এমএ মজিদ, সাবেক সচিব নজরুল ইসলাম খান, কাজী রফিকুল আলম, মিনু হক, ডাক্তার এজাজুল ইসলাম, অধ্যাপক কাজী সালেহ আহমেদ, অধ্যক্ষ কাজী ফারুক আহমেদ, মনসুর আহমেদ চৌধুরী, শাহীন আনাম, ফারাহ কবীর, ড. মোস্তাক রাজা চৌধুরী, ব্রিগেডিয়ার (অব.) সাখাওয়াত হোসেন, ড. মনজুর আহমেদ, আসিফ সালেহ, সঞ্জীব দ্রং, করভি রাকসন্দ, ড. এম এহছানুর রহমান, ইনাম আল হক, ড. তোফায়েল আহমেদ, শরীফ জামিল, এম এ মুহিত, নিশাত মজুমদার ও মাইমুনা আহমেদ।",22/9/2020,technology
রিয়েলমি সি ইলেভেনের সঙ্গে বাজারে এল রিয়েলমি সিক্স ও রিয়েলমি ওয়াচ,"বিশ্বের দ্রুততম বর্ধনশীল স্মার্টফোন ব্র্যান্ড রিয়েলমি ২২ জুলাই এ একটি অনলাইন লঞ্চের মাধ্যমে বাংলাদেশের বাজারে ব্র্যান্ডের সি সিরিজের নতুন ফোন রিয়েলমি সি ইলেভেন লঞ্চ করেছে।



রিয়েলমি বাংলাদেশের অফিসিয়াল ফেসবুক পেজে লঞ্চিং ইভেন্টটি সরাসরি সম্প্রচার করা হয় এবং পুরো অনুষ্ঠানটি উপস্থাপনা করেন জনপ্রিয় সুপার মডেল পিয়া জান্নাতুল।এই মূল্য তালিকার প্রথম স্মার্টফোন হিসেবে ফোনটিতে আছে নাইটস্কেপ মোড। ৫,০০০ মিলিঅ্যাম্পিয়ারের বিশাল ব্যাটারি, ৬.৫-ইঞ্চির মিনি-ড্রপ ডিসপ্লের সি ইলেভেন পাওয়া যাবে ৮,৯৯০ টাকায়। পাশাপাশি কোম্পানিটি লঞ্চ করেছে ৬৪ মেগাপিক্সেলের প্রো ক্যামেরা ও প্রো ডিসপ্লের রিয়েলমি সিক্স যা পাওয়া যাবে ২২,৯৯০ টাকায় এবং ব্র্যান্ডটির নতুন পরিধানযোগ্য এআইওটি পণ্য- রিয়েলমি ওয়াচ।বাংলাদেশের জনপ্রিয় ইডিএম মিউজিক কম্পোজার অ্যাপেইরাস- পপ-রক গায়িকা বুশরা জাবিন, র্যা পার ব্ল্যাক জ্যাং ও টুকুর সাথে চমৎকার এই এট্রি-লেভেল স্মার্টফোনের একটি থিম সং তৈরি করেছে। রিয়েলমি সি ইলেভেনে ৫,০০০ মিলিঅ্যাম্পিয়ার ব্যাটারির পাশাপাশি রিভার্স চার্জিং সুবিধা থাকায় মাইক্রো ইউএসবি ওটিজি দিয়ে অন্যান্য ফোনও চার্জ করা যাবে। ৮৮.৭ শতাংশ স্ক্রিন-টু-বডি অনুপাতে স্মার্টফোনটিতে আছে ৬.৫-ইঞ্চি এইচডি+ ডিসপ্লে, যাতে গেমিং ও ভিডিও কন্টেন্ট দেখায় দিবে আনন্দময় অভিজ্ঞতা।
",22/9/2020,technology
করোনার কারণে স্মার্টফোন নির্ভর জীবনযাত্রায় অভ্যস্ত হচ্ছে মানুষ: ড্যামন ইয়াং,"মোবাইল হ্যান্ডসেট কোম্পানি অপো বাংলাদেশে কার্যক্রম পরিচালনার পাঁচ বছর পার করলো। বাংলাদেশে গত পাঁচ বছরে অপো কতটা ব্যবসা সফল? আগামীদিনের পরিকল্পনাই বা কী? এই করোনাকালে মোবাইল ব্যবসায় কেমন প্রভাব পড়ছে? এমন নানান বিষয়ে যুগান্তরের সঙ্গে কথা বলেছেন অপো বাংলাদেশ এইডির ব্যবস্থাপনা পরিচালক ড্যামন ইয়াং।



যুগান্তর: বাংলাদেশে কার্যক্রম পরিচালনার পাঁচ বছর পূর্ণ করেছে অপো। এখানকার স্মার্টফোন বাজার নিয়ে আপনার পর্যবেক্ষণ কী?ড্যামন ইয়াং: গত পাঁচ বছরে বাংলাদেশের স্মার্টফোন বাজারে বেশ কিছু মৌলিক পরিবর্তন এসেছে। ‘ডিজিটাল বাংলাদেশ’ বাস্তবায়নে সরকারের প্রতিশ্রুতি এবং দেশে ফোরজি চালুর কারণে স্মার্টফোন শিল্পের দ্রুত বিকাশ ঘটছে। ই-কমার্স, রাইড শেয়ারিং, অনলাইন ব্যাংকিং এবং মোবাইল ফিনান্সিয়াল সার্ভিসের সমন্বয়ে গড়ে ওঠা ডিজিটাল ইকোসিস্টেমের গ্রাহক বৃদ্ধির কারণে সাশ্রয়ী দামের স্মার্টফোনের চাহিদাও বাড়ছে। স্মার্টফোনের ব্যবহার বাংলাদেশের সাধারণ মানুষ বিশেষ করে তরুণদের জীবনযাত্রা অনেক স্বাচ্ছন্দ্যময় করে তুলছে। মানুষের জীবনযাত্রায় পরিবর্তন আনার সক্ষমতা রয়েছে স্মার্টফোনের, এমন বিশ্বাস নিয়ে আমরা গত বছর বাংলাদেশে সফল কার্যক্রমের পাঁচ বছর সম্পন্ন করেছি। স্মার্টফোনের ক্রমবর্ধমান চাহিদায় উৎসাহিত হয়ে আমরা এখানে সংযোজন কারখানাও স্থাপন করেছি। এর ফলে আমাদের স্মার্টফোন উৎপাদন খরচও কমেছে এবং আমরা দেশের মানুষের হাতে সাশ্রয়ী দামে স্মার্টফোন তুলে দিতে পারছি। এছাড়াও কারখানা স্থাপনের ফলে তরুণদের জন্য কর্মসংস্থানের সুযোগ যেমন হয়েছে, তেমনি সরকারি কোষাগারেও অবদান রাখা সম্ভব হচ্ছে।যুগান্তর: বাংলাদেশের স্মার্টফোন শিল্পে কোভিড-১৯ এর কেমন প্রভাব পড়েছে? ড্যামন ইয়াং: কোভিড-১৯ মহামারীর কারণে অনেক ব্যবসা প্রতিষ্ঠান তাদের কার্যক্রম সীমিত করতে বাধ্য হয়েছে এবং স্মার্টফোন বাজারও এর ব্যতিক্রম নয়। এ সময়ে স্মার্টফোনের যন্ত্রাংশ আমদানি বন্ধ থাকায় স্মার্টফোন সংযোজনের পরিমাণ কমিয়ে আনতে হয়েছে অনেক ক্ষেত্রে। তবে এই পরিস্থিতিতে কিছু নতুন সুযোগও তৈরি হচ্ছে। মোবাইল অপারেটরগুলো থেকে প্রাপ্ত সাম্প্রতিক তথ্যে দেখা গেছে মহামারীর কারণে গ্রাহকদের মাঝে ডাটা ব্যবহারের প্রবণতা দ্বিগুণ হয়েছে। মেসেঞ্জার কিংবা ভিডিও কলের মাধ্যমে বন্ধু-পরিজনদের সঙ্গে যুক্ত থাকতে, ভিডিও স্ট্রিমিং কিংবা অনলাইন গেম খেলতে, সংবাদ পড়তে মানুষের মাঝে স্মার্টফোন ব্যবহারের পরিমাণ বেড়েছে। সামাজিক দূরত্ব এবং কোয়ারেন্টিন বজায় রাখতে অনলাইনে গ্রোসারি সামগ্রী ক্রয়ের পাশাপাশি খাবার অর্ডার দিচ্ছে ব্যবহারকারীরা। গুরুত্বপূর্ণ বিষয় হলো মানুষ এই জীবনযাত্রায় অভ্যস্ত হয়ে পড়ছে। ফলে ভবিষ্যতে স্মার্টফোন বাজারের প্রবৃদ্ধি আরও বাড়বে। যদিও এই পরিস্থিতি কাটিয়ে উঠতে কত সময় লাগবে সেটি বলা কঠিন। ব্যক্তিগতভাবে আমি সামনের দিনগুলো নিয়ে বেশ আশাবাদী। যুগান্তর: কোভিড-১৯ পরিস্থিতিতে বৈশ্বিক স্মার্টফোন বাজার এবং বাংলাদেশের স্মার্টফোন বাজারের মধ্যে আপনি কী ধরনের পার্থক্য দেখছেন?ড্যামন ইয়াং: গত কয়েক বছর ধরে বাংলাদেশের মোবাইল ফোন বাজারের প্রবৃদ্ধি বেশ ভালো হলেও দেশে স্মার্টফোন ব্যবহারকারী প্রায় ২৪ ভাগ। তুলনামূলকভাবে উত্তর আমেরিকা এবং ইউরোপের বাজারে স্মার্টফোন গ্রাহক প্রায় ৬০ শতাংশ। অপরদিকে বাংলাদেশের প্রতিবেশী দেশ ভারতের অবস্থাও প্রায় একইরকম, মোবাইল ফোন ব্যবহারকারীদের প্রায় ২৫ ভাগ সেখানে স্মার্টফোন ব্যবহার করেন। এই হিসাব থেকে বোঝা যাচ্ছে স্মার্টফোন গ্রাহক সংখ্যা বিবেচনায় বাংলাদেশ এবং ভারতের বাজার এখনও অপরিণত। এর ইতিবাচক দিক হলো এখানে সম্ভাবনাও অনেক বেশি। ইতোমধ্যে থ্রিজি ও ফোরজি নেটওয়ার্ক চালু করার পাশাপাশি ফাইভজি নেটওয়ার্ক নিয়ে কাজ করা বাংলাদেশে সামনের দিনগুলোতে স্মার্টফোন বাজারের একটি বড় অগ্রগতি হবে। এই সম্ভাবনাকে বাস্তবরূপ দিতেই আমরা এখানে স্মার্টফোন সংযোজন কারখানা স্থাপনে উৎসাহিত হয়েছি। মহামারীর প্রভাব বিবেচনা করলে বাংলাদেশে মোবাইল ফোন ব্যবহারের ধরন বিশ্বের অন্যান্য দেশের মতোই হবে এবং আমরা এখানে ইতিবাচক কিছুই প্রত্যাশা করছি। যুগান্তর: এক্ষেত্রে আপনারা কী ধরনের চ্যালেঞ্জের মুখোমুখি হচ্ছেন? কীভাবে এগুলো কাটিয়ে ওঠা যাবে বলে আপনার মনে হয়?ড্যামন ইয়াং: এখানকার বাজারে শক্ত প্রতিযোগিতা রয়েছে এবং গ্রাহকরা নিত্যনতুন উদ্ভাবন নিয়ে বেশ আগ্রহী। এ কারণে বাংলাদেশের স্মার্টফোন বাজার বেশ চ্যালেঞ্জিং। তবে এই চ্যালেঞ্জ আমাদের জন্য উৎসাহব্যঞ্জক কারণ আমরা নিজেদের দক্ষতা এখানে তুলে ধরতে পারছি। এরই মধ্যে আমরা বেশ কিছু ডিভাইস এনেছি যা গ্রাহকদের মাঝে ব্যাপক জনপ্রিয়তা পেয়েছে। ক্রমবর্ধমান চাহিদা মেটাতে এবং প্রতিযোগিতার কারণে আমরা এখানে সংযোজন কারখানা স্থাপন করেছি। ‘ডিজিটাল বাংলাদেশ’ বাস্তবায়নে বাজারের প্রবৃদ্ধি বাড়াতে সরকারও মোবাইল ফোন নির্মাতা প্রতিষ্ঠানগুলোকে সহায়তা করছে। মোবাইল বাজারের প্রবৃদ্ধি অর্জনের লক্ষ্যে টেলিযোগাযোগ সেবায় আরও সহনীয় শুল্ক কাঠামোর জন্য আমি সরকারের কাছে অনুরোধ করছি। ধারণা করা হচ্ছে ২০২৫ সালের মধ্যে স্মার্টফোন গ্রাহক দ্বিগুণ হবে যা গ্রাম ও নগরের মানুষের আয় বৃদ্ধি এবং দারিদ্রের হার হ্রাসেও ভূমিকা রাখতে পারে বলে আমরা মনে করি। স্মার্টফোনের কল্যাণকর দিকগুলো সবার সামনে তুলে ধরে সচেতন করার বিষয়টিও এক্ষেত্রে গুরুত্বপূর্ণ ভূমিকা রাখতে পারে। সরকারের ডিজিটাল বাংলাদেশ ভিশন বাস্তবায়নে পুরো সম্ভাবনা কাজে লাগাতে চাইলে আমাদের অন্যান্য শিল্পকে প্রস্তুত করার পাশাপাশি কার্যকর ইকোসিস্টেম তৈরি করতে হবে। যুগান্তর: বর্তমান পরিস্থিতির প্রভাব থেকে উত্তরণে স্মার্টফোন নির্মাতা প্রতিষ্ঠানগুলোর সঙ্গে সরকার কীভাবে একসঙ্গে কাজ করতে পারে বলে আপনি মনে করেন? ড্যামন ইয়াং: কোভিড-১৯ প্রাদুর্ভাব ঠেকাতে স্মার্টফোন ইন্ডাস্ট্রিসহ সমাজের সকল অংশীজনদের একসঙ্গে কাজ করা উচিত। সম্পূর্ণভাবে ডিজিটাইজেশনের জন্য বাংলাদেশ একটি ইকোসিস্টেম তৈরি করছে যা এই পরিস্থিতিতে দেশের সামগ্রিক অবস্থা পাল্টে দিতে পারে। যেহেতু মোবাইল ফোন ব্যবহার করে দেশের ৯০ শতাংশ ইন্টারনেট ব্যবহার করা হয়, তাই ডিজিটাইজেশনের পদক্ষেপ সামাজিক দূরত্ব রক্ষা করতে সহায়ক হবে।
সংক্রমিতদের শনাক্তকরণের মাধ্যমে সম্পদের কার্যকর বরাদ্দের সহায়তার পাশাপাশি কোভিড-১৯ কার্ভ নিম্নমুখী করতে সরকারের সক্ষমতা বৃদ্ধিতে স্মার্টফোন নির্মাতা প্রতিষ্ঠানগুলো ইকোসিস্টেমের অন্যান্য অংশীদার প্রতিষ্ঠানগুলোর সঙ্গে কাজ করতে পারে। কোভিড-১৯ মোকাবেলার মাধ্যমে পরিবার-পরিজন ও প্রতিবেশীদের রক্ষায় একসঙ্গে কাজ করতে অপো প্রতিশ্রুতিবদ্ধ। দেশের নিয়ম-কানুন অনুসরণ করে বাসা থেকে কাজ করতে আমরা কর্মীদের উদ্বুদ্ধ করেছি। কিছু গুরুত্বপূর্ণ ব্যক্তির কর্মস্থলে উপস্থিতি প্রয়োজনীয় হওয়ায় আমরা প্রয়োজনীয় পদক্ষেপ গ্রহণ করেছি যেন তারা নিজেদের মাঝে দূরত্ব বজায় রেখে কাজ করতে পারেন। রিটেইল স্টোরের কার্যক্রম পরিচালনার ক্ষেত্রে আমরা সরকারের সামাজিক দূরত্বের নির্দেশনা কঠোরভাবে অনুসরণ করছি। গ্রাহকদের বিভিন্ন অনুসন্ধানের তথ্য প্রদানে অপো অনলাইন সার্ভিস টিম নিরলস কাজ করে যাচ্ছে। এছাড়া ইতিমধ্যেই বাংলাদেশের গ্রাহকদের জন্য আমরা বর্ধিত ওয়ারেন্টি প্রদান করেছি। যুগান্তর: বাংলাদেশের বাজার নিয়ে অপোর আগামী পাঁচ বছরের পরিকল্পনা কী?ড্যামন ইয়াং: বাংলাদেশের মোট জনসংখ্যার ৩০ ভাগই তরুণ। সাধ্যের মধ্যে সাশ্রয়ী দামের স্মার্টফোন তুলে দেওয়ার মাধ্যমে তাদের মধ্যে থাকা সম্ভাবনাকে কাজে লাগাতে চাই আমরা। ফাইভজির উন্নয়নেও বেশকিছু উদ্যোগ নিয়েছে অপো। এর মধ্যে আছে ‘গ্র্যাভিটি প্লান ২.০’ নামে একটি সাপোর্ট প্রোগ্রাম যা ডেভেলপার ও পার্টনারদের সঙ্গে নিয়ে চালু করা হয়েছে। এছাড়া ফাইভ সিস্টেম-লেভেল ক্যাপাবিলিটি এক্সপোজার ইঞ্জিনস এবং আরও একটি গুরুত্বপূর্ণ উদ্যোগ ‘আইওটি অ্যানাবলমেন্ট প্লান’ হাতে নিয়েছে অপো। আগামী তিন বছরে গবেষণা ও উন্নয়নে (আরঅ্যান্ডডি) ৭ বিলিয়ন ডলার বিনিয়োগের পরিকল্পনা করছে অপো। ফাইভজি, এআই, এআর, বিগ ডাটাসহ অন্যান্য আধুনিক প্রযুক্তির পাশাপাশি হার্ডওয়্যার, সফটওয়্যার এবং সিস্টেমের উন্নয়নে এই বিনিয়োগ কাজে লাগানো হবে। আরঅ্যান্ডডি থেকে প্রাপ্ত কিছু উদ্ভাবন এরই মধ্যে দেখা গেছে অপোর ফাইন্ড সিরিজ, রেনো সিরিজ, এফ সিরিজ এবং এ সিরিজের স্মার্টফোনে। বাংলাদেশ সরকার আগামী বছরের মধ্যে দেশে ফাইভজি নিয়ে আসতে কাজ করছে এবং আমরা বিশ্বাস করি অপো এই অগ্রযাত্রায় সহযোগী হিসেবে কাজ করতে পারবে।",22/9/2020,technology
শিক্ষার্থীদের জন্য টোল ফ্রি মোবাইল সুবিধা আসছে,"সংসদ টিভির চলমান ক্লাসগুলো বিশেষ চাহিদা সম্পন্ন শিশুদের উপযোগী করে তোলার বিশেষ ব্যবস্থা নেয়ার কথা জানিয়েছেন শিক্ষামন্ত্রী ডা. দীপু মনি।



শিক্ষামন্ত্রী বলেন, টিভি ক্লাসগুলো মোবাইল ফোনসহ প্রযুক্তির বিভিন্ন মাধ্যমে প্রায় ৯০ ভাগ শিক্ষার্থী দোরগোড়ায় পৌঁছেছে। তবে এখনো ১০ ভাগ শিক্ষার্থীর কাছে সংসদ টিভির ক্লাসগুলো পৌঁছায়নি। কিন্তু এই দশ ভাগকে পেছনে ফেলে আমরা সামনে এগিয়ে যাব না। তাই ইতিমধ্যেই আমরা টোল ফ্রি মোবাইল সুবিধা দেব যা খুবই দ্রুত সেটা চালু করতে যাচ্ছি, যার মাধ্যমে সেই ১০ ভাগ শিক্ষার্থীও শিক্ষকদের সঙ্গে সরাসরি কথা বলার মাধ্যমে পাঠের সুযোগ পাবে। শনিবার এডুকেশন রিপোর্টার অ্যাসোসিয়েশন, বাংলাদেশ (ইরাব) আয়োজিত অনলাইন সেমিনারে প্রধান অতিথির বক্তব্যে তিনি এসব কথা বলেন।শিক্ষামন্ত্রী বলেন, ইন্টারনেটের মূল্য বৃদ্ধির বিষয়ে বাজেটে প্রস্তাবনা থাকলেও শুধুমাত্র শিক্ষাক্ষেত্রকে এর বাইরে রেখে বিনামূল্যে বা নামমাত্র মূল্যে কীভাবে ইন্টারনেট সুবিধা দেয়া যায় সেটা নিয়েও আমরা প্রস্তাব দিয়েছি। এছাড়াও কমিউনিটি রেডিওর মাধ্যমেও শিক্ষার্থীদের কাছে পৌঁছানোর বিষয়ে আমাদের কাজ চলছে। ইউনিয়ন পর্যায়ের তথ্যসেবা কেন্দ্র ও ডিজিটাল সেবা কেন্দ্রগুলোকে শিক্ষার জন্য ব্যবহার করার পরিকল্পনা রয়েছে।তিনি বলেন, প্রতিটি ইউনিয়নে তথ্যসেবা কেন্দ্র ও ডিজিটাল সেবা কেন্দ্র রয়েছে। স্বাস্থ্যবিধি মেনে শিক্ষার্থীরা সেখান থেকেও শিক্ষা সেবা নিতে পারে। তবে যেসব জায়গায় এই সুবিধাগুলো নেই সেখানে শিক্ষকরা শিক্ষাদানের সবচেয়ে বড় মাধ্যম হতে পারে বলে জানান তিনি।শিক্ষামন্ত্রী আরও বলেন, যেখানে এই ডিজিটাল সেবা পৌঁছাতে পারবে না আমরা চাইব শিক্ষকরা কিছু সংখ্যক শিক্ষার্থীদেরকে নিয়ে স্বাস্থ্যবিধি মেনে কীভাবে পাঠদান করতে পারেন সেই বিষয়ে আমরা ভাবছি।তিনি আরও বলেন, ট্রেডিশনাল প্র্যাকটিক্যাল ক্লাসরুম বা ল্যাবরেটরি কিংবা হোয়াটসঅ্যাপ ছাড়াই শিক্ষার্থীরা শিখতে পারবে না প্রযুক্তির এই যুগে এটা বলা ঠিক হবে না। যেহেতু ভার্চুয়াল ল্যাবরেটরির সুবিধাটি রয়েছে, আমরা চেষ্টা করব সে সুযোগটি কাজে লাগানোর জন্য।শিক্ষা মন্ত্রণালয়ের মাধ্যমিক ও উচ্চশিক্ষা বিভাগের সচিব মো. মাহবুব হোসেন বলেন, করোনায় শিক্ষাপ্রতিষ্ঠানে আইসিটি ব্যবহারের গতি বেড়েছে। তবে করোনা পরবর্তী সময়ের জন্য আমাদের বেশকিছু পরিকল্পনা রয়েছে। আগে এক বেঞ্চে চার-পাঁচজন শিক্ষার্থী বসতো। সেটা হয়তো আপাতত সম্ভব হবে না, বিকল্প কোনো ব্যবস্থা করতে হবে। বছরে শুধু ১০০ দিনের বেশি সরকারি ছুটিই থাকে, তা রিভিউ করা হবে। এজন শিক্ষার্থীর পরবর্তী ক্লাসে উন্নীতের জন্য যা পড়ানো দরকার বা যেসব পরীক্ষাগুলো প্রয়োজন সেগুলো নেয়া হবে।গণসাক্ষরতা অভিযানের নির্বাহী পরিচালক রাশেদা কে চৌধুরী বলেন, একদিকে ইন্টারনেটের ওপর সবকিছু নির্ভরশীল হচ্ছে অন্যদিকে এর ব্যবহার বাড়ালে সব প্রস্তুতি বিফলে যাবে। ইন্টারনেট মানুষের হাতের নাগালে রাখতে হবে এজন্য সরকারকে এ খাতে প্রণোদনা দিতে হবে। মনে রাখতে হবে শিক্ষার একটি প্রজন্ম হারিয়ে গেলে কয়েক প্রজন্ম হারিয়ে গেল তাদের আর খুঁজে পাওয়া যাবে না। এই কারণে সঠিক সময়ে সঠিক সিদ্ধান্ত নিতে সরকারকে আহ্বান জানান তিনি।অধ্যাপক মনজুর আহমদ বলেন, এবছরের জন্য সিইসি ও জেএসসি পরীক্ষা বাতিল করা যেতে পারে। আলোচনা করে পরে তা চালু করা যায়।",22/9/2020,technology
দারাজের সবচেয়ে দ্রুত বিক্রি হওয়া স্মার্টফোন রিয়েলমি সিক্স আই,"আলিবাবা গ্রুপের অঙ্গ-প্রতিষ্ঠান দারাজ বাংলাদেশ এ ফ্ল্যাশসেল হয় বিশ্বের দ্রুত বর্ধনশীল স্মার্টফোন ব্র্যান্ড রিয়েলমি সিক্স সিরিজের নতুন স্মার্টফোন রিয়েলমি সিক্স আই (6i) এর।



ফোনটি দারাজ এক্সক্লুসিভ ফ্ল্যাশসেলে মাত্র ১৫,৯৯০ টাকায় লঞ্চ করা হয়েছে যার বাজার মূল্য ১৬,৯৯০ টাকা। মাত্র ২ মিনিটেরও কম সময়ের মধ্যে ১০০০ ইউনিট সেল করে ফোনটি ২০২০ সালে দারাজের সবচেয়ে দ্রুত বিক্রয়কৃত হ্যান্ডসেটে পরিণত হয়েছে।বর্তমানে রিয়েলমি সিক্স আই দারাজে স্টক আউট রয়েছে কিন্তু ক্রেতাদের বিপুল উৎসাহের কারণে ফোনটি দ্রুত আবার স্টক করা হবে।‘আনলিশ দ্য পাওয়ার’ ট্যাগলাইনে উদ্বুদ্ধ রিয়েলমি সিক্স আই বাংলাদেশে প্রথম স্মার্টফোন হিসেবে মিডিয়াটেকের শক্তিশালী হেলিও জি৮০ চিপসেট ব্যবহার করেছে, যা ইউজারকে চমৎকার গেমিং অভিজ্ঞতার পাশাপাশি দৈনন্দিন সকল কাজে দেবে অনন্য পারফরমেন্স। ৪ গিগাবাইট র‌্যাম এবং ১২৮ গিগাবাইট রমের রিয়েলমি সিক্স আই হোয়াইট মিল্ক এবং গ্রীন টি- এ দুটি রঙে পাওয়া যাবে।রিয়েলমির এ ফোনে ব্যবহার করা হয়েছে শক্তিশালী হেলিও জি৮০ চিপসেট। ফোনের ৪ গিগাবাইট র‌্যামের সঙ্গে অক্টাকোর প্রসেসর ২ গিগাহার্টজ গতিতে কাজ করতে পারে, যা সিঙ্গেল-কোরে পূর্ববর্তী চিপসেট থেকে ৩৫ শতাংশ উন্নততর পারফরমেন্স প্রদান করে এবং মাল্টি-কোরে দেয় ১৭ শতাংশ উন্নততর পারফরমেন্স।রিয়েলমি সিক্স আই-এর পেছনে কোয়াড এআই ক্যামেরা সেটাপে রয়েছে ৪৮ মেগাপিক্সেলের প্রধান ক্যামেরা, একটি ৮ মেগাপিক্সেলের আল্ট্রা-ওয়াইড-অ্যাঙ্গেল লেন্স, একটি ২ মেগাপিক্সেলের ব্ল্যাক অ্যান্ড হোয়াইট পোর্ট্রেট লেন্স এবং একটি ২ মেগাপিক্সেলের ম্যাক্রো লেন্স।রিয়েলমি সিক্স আই এর ৫ হাজার মিলিঅ্যাম্পিয়ারের ব্যাটারি সম্পূর্ণ চার্জে ২৯ ঘণ্টা কল টাইম অথবা ২১ ঘণ্টা অনলাইন ভিডিও স্ট্রিমিং বা ৯ ঘণ্টা পাবজি গেমিংয়ের সুবিধা দেবে। ফোনটিতে রয়েছে ইউএসবি টাইপ-সি চার্জিং পোর্ট।
",22/9/2020,technology
১৬৯৯০ টাকায় স্টাইলিশ ‘রিয়েলমি সিক্সআই’ বাজারে,"‘আনলিশ দ্য পাওয়ার’ ট্যাগলাইনে সিক্স সিরিজের নতুন স্মার্টফোন ‘রিয়েলমি সিক্সআই’ এনেছে টেক-ট্রেন্ডসেটার ব্র্যান্ড রিয়েলমি। বাংলাদেশে প্রথম স্মার্টফোন হিসেবে মিডিয়াটেকের শক্তিশালী হেলিও জি৮০ চিপসেট ব্যবহার করা হয়েছে এই ফোনে, যা আপনাকে চমৎকার গেমিং অভিজ্ঞতার পাশাপাশি দৈনন্দিন সকল কাজে দেবে অনন্য পারফরমেন্স।



৪ গিগাবাইট র‍্যাম এবং ১২৮ গিগাবাইট রমের রিয়েলমি সিক্সআই হোয়াইট মিল্ক এবং গ্রিন টি এ দুটি রঙে মাত্র ১৬ হাজার ৯৯০ টাকায় পাওয়া যাবে।

শক্তিশালী প্রসেসরে অসাধারণ পারফরম্যান্সটেক ট্রেন্ডি তরুণরা পড়াশোনার পাশাপাশি সোশ্যাল মিডিয়া, গেমিং কিংবা পছন্দের সিনেমা দেখতে স্মার্টফোনের ওপর নির্ভরশীল। এ সকল ফিচারের সুন্দরভাবে চালাতে একটি শক্তিশালী প্রসেসর অপরিহার্য। সে লক্ষ্যে রিয়েলমির এ ফোনে ব্যবহার করা হয়েছে শক্তিশালী হেলিও জি৮০ চিপসেট। ফোনের ৪ গিগাবাইট র‍্যামের সঙ্গে অক্টাকোর প্রসেসর ২ গিগাহার্টজ গতিতে কাজ করতে পারে, যা সিঙ্গেল-কোরে পূর্ববর্তী চিপসেট থেকে ৩৫ শতাংশ উন্নততর পারফরমেন্স প্রদান করে এবং মাল্টি-কোরে দেয় ১৭ শতাংশ উন্নততর পারফরমেন্স। এছাড়া উচ্চক্ষমতাসম্পন্ন মালি-জি৫২ গ্রাফিক্স প্রসেসর ২৫ শতাংশ পর্যন্ত উন্নত পারফরম্যান্সে কাজ করে গেমিং-এ চমৎকার ফ্রেম রেট বজায় রাখতে সক্ষম। রিয়েলমি সিক্সআই-এ ব্যবহার করা হয়েছে অ্যান্ড্রয়েড টেনের ওপর ভিত্তি করে তৈরি করা রিয়েলমি ইউআই (ইউজার ইন্টারফেস) যা দ্রুততার পাশাপাশি স্মার্টফোন ব্যবহারে দারুণ অভিজ্ঞতা নিশ্চিত করবে। রিয়েলমি ইউআইতে উন্নত অপটিমাইজেশনের ফলে রিয়েলমি সিক্সআই এর পাওয়ার কনজাম্পশনও অনেক কম।

৪৮ মেগাপিক্সেলের এআই ক্যামেরা ধারণ করুন চমৎকার সব মুহূর্তরিয়েলমি সিক্সআই এর পেছনে কোয়াড এআই ক্যামেরা সেটআপে রয়েছে ৪৮ মেগাপিক্সেলের প্রধান ক্যামেরা, একটি ৮ মেগাপিক্সেলের আল্ট্রা-ওয়াইড-অ্যাঙ্গেল লেন্স, একটি ২ মেগাপিক্সেলের ব্ল্যাক অ্যান্ড হোয়াইট পোর্ট্রেট লেন্স এবং একটি ২ মেগাপিক্সেলের ম্যাক্রো লেন্স। প্রতিটি ক্যামেরাই নিজস্ব বৈশিষ্ট্যে অনন্য এবং একইসঙ্গে উপহার দিবে চমকপ্রদ সব ছবি ও ভিডিও। উন্নত অ্যাপারচার, অ্যালগরিদম এবং সুপার নাইটস্কেপ-এর সুবিধায় অন্ধকারেও ওয়াইড অ্যাঙ্গেলে সুন্দর ডিটেইলের উজ্জ্বল ছবি তোলা যাবে এই ফোনে। আর্টিফিশিয়াল ইন্টেলিজেন্স, মাল্টি-ফ্রেম এবং অ্যান্টি-শেক প্রযুক্তির মেলবন্ধনে খালি হাতেই অসাধারণ ডায়নামিক রেঞ্জের ছবি তুলতে পারবেন। ব্ল্যাক অ্যান্ড হোয়াইট পোর্ট্রেট লেন্সে ৫টি ইউনিভার্সাল মোডে পোর্টেট তোলা যাবে। আল্ট্রা-ওয়াইড-অ্যাঙ্গেল ক্যামেরা সাধারণ মোডের তুলনায় ৪ গুণ বেশি ওয়াইড ছবি ও ভিডিও ধারণ করতে পারবে। ৪ সেমি ম্যাক্রো লেন্স আপনার চারপাশকে নতুন রূপে দেখার সুযোগ করে দিবে। ১৬ মেগাপিক্সেলের সেলফি ক্যামেরায় কোয়াড বেয়ার স্মার্ট পিক্সেলের অসাধারণ ফোর-ইন-ওয়ান প্রযুক্তিতে রাতের সেলফি হবে অতুলনীয়। ১২৮ গিগাবাইটের বিশাল রমে ভাবতে হবে না ফোনের স্টোরেজ নিয়েও।

দীর্ঘক্ষণের ব্যাটারি সাপোর্টরিয়েলমি সিক্সআই-এর বিশাল পাঁচ হাজার মিলিঅ্যাম্পিয়ারের ব্যাটারি সম্পূর্ণ চার্জে ২৯ ঘণ্টা কল টাইম অথবা ২১ ঘণ্টা অনলাইন ভিডিও স্ট্রিমিং বা ৯ ঘণ্টা পাবজি গেমিং এর সুবিধা দেবে। ফোনটিতে রয়েছে ইউএসবি টাইপ-সি চার্জিং পোর্ট যা ১৮ ওয়াট কুইক চার্জ সমর্থন করে এবং ফোনটিতে রিভার্স চার্জিং-এর সুবিধাও আছে।চোখের নিরাপত্তা দেবে ট্রেন্ডসেটিং ডিসপ্লেরিয়েলমি সিক্সআই এর ৬.৫ ইঞ্চি মিনি ড্রপ ফুলস্ক্রিনে ফোনটির ৮৯.৯ শতাংশই স্ক্রিন। এই বিশাল স্ক্রিন ভিডিও দেখা কিংবা গেম খেলার সময় ব্যবহারকারীদের এক অসাধারণ অভিজ্ঞতা প্রদান করবে। আই কেয়ার মোড চোখের ওপর অতিরিক্ত চাপ ছাড়াই দীর্ঘক্ষণ ফোন ব্যবহার করতে সাহায্য করবে। জাপানি বিখ্যাত ইন্ডাস্ট্রিয়াল ডিজাইনার নাওতো ফুকাসাওয়ার ক্লাসিক নকশার অবলম্বনে এই ফোনটির ডিজাইন করা হয়েছে। বিশেষ এক স্প্রের মাধ্যমে প্রলেপ দিয়ে অসংখ্যবার পলিশ করায় ফোনের পিছনে চমৎকার ম্যাট ফিনিশের রিয়েলমি সিক্সআই মাত্র ১৬ হাজার ৯৯০ টাকায় পাওয়া যাচ্ছে। ",22/9/2020,technology
বাজারে আসছে রিয়েলমি সিক্স আই ও বাডস এয়ার নিও,"টেক-ট্রেন্ডসেটিং স্মার্টফোন ব্র্যান্ড রিয়েলমি আগামী ২১ জুন একটি অনলাইন লঞ্চের মাধ্যমে ব্র্যান্ডের সিক্স সিরিজের রিয়েলমি সিক্স আই উন্মোচন করবে। পাশাপাশি সঙ্গীত প্রেমীদের গান উপভোগের অভিজ্ঞতাকে আরও চমকপ্রদ করতে বাজারে আনছে রিয়েলমি বাডস এয়ার নিও।



রিয়েলমি পার্সোনাল, সোশ্যাল এবং ট্রাভেল- তিনটি ক্ষেত্রেই তরুণ ভোক্তাদের টেক-ট্রেন্ডসেটার লাইফস্টাইলের জন্য নানা এআইওটি সামগ্রীও নিয়ে আসছে। মে মাসে কোম্পানিটি ১ মিলিয়ন স্মার্ট অডিও এআইওটি পণ্যের বিক্রয়ের রেকর্ড করে।রিয়েলমি সিক্স আই - আনলিশ দ্য পাওয়ার রিয়েলমি সিক্স সিরিজের সিক্স আইয়ে আছে মিডিয়াটেকের শক্তিশালী হেলিও জি এইটটি চিপসেট, যা এ প্রাইস সেগমেন্টের চিপসেটগুলোর ভেতর সেরা এবং বাংলাদেশের যেকোনো স্মার্টফোনের ক্ষেত্রে প্রথম। অক্টা-কোর প্রসেসর ২.০ গিগাহার্টজ গতিতে কাজ করতে পারে এবং মালি-জি৫২ জিপিইউ দ্রুত সামগ্রিক কর্মক্ষমতার জন্য দিবে ৯৫০ মেগাহার্টজের বুস্ট। এতে করে ব্যবহারকারীদের গেমিং-এ পাবেন দুর্দান্ত অভিজ্ঞতা। স্মার্টফোনটির পেছনে রয়েছে ৪৮ মেগাপিক্সেলের মেইন ক্যামেরা, ৮ মেগাপিক্সেলের আল্ট্রা-ওয়াইড-অ্যাঙ্গেল ক্যামেরা, ২ মেগাপিক্সেলের একটি পোর্ট্রেট লেন্স এবং ২ মেগাপিক্সেলের ৪ সেন্টিমিটার ম্যাক্রো লেন্স। আর চকচকে সেলফির জন্য থাকছে ১৬ মেগাপিক্সেলের এআই সেলফি ক্যামেরা। সিক্স আই এ ৫,০০০ মিলিঅ্যাম্পিয়ারের বিশাল ব্যাটারির পাশাপাশি থাকছে ইউএসবি টাইপ-সি চার্জিং পোর্ট যা ১৮ ওয়াটের কুইক চার্জ সমর্থন করে। ৪ গিগাবাইট র‌্যাম এবং ১২৮ গিগাবাইট রমের সিক্স আই পাওয়া যাবে মিল্ক হোয়াইট এবং গ্রীন টি- এই দুই রঙে। আর প্রতিযোগিতামূলক স্মার্টফোনের বাজারে এর দামও থাকবে হাতের নাগালেই।রিয়েলমি বাডস এয়ার নিও- তরুণদের জন্য টেক-ট্রেন্ডি স্টেরিও সঙ্গীত প্রেমীদের গান শোনার অভিজ্ঞতাকে আরো সমুন্নত করতে রিয়েলমি নিয়ে আসছে বাডস এয়ার নিও। চমৎকার পারফরম্যান্সের জন্য এই ডিভাইজে ব্যবহার করা হয়েছে ‘আর ওয়ান’ অডিও চিপসেট এবং ব্যবহার হয়েছে ব্লুটুথ ৫.০। ফলে এটি একই সাথে একাধিক ডিভাইসের সঙ্গে সংযুক্ত করা যাবে। একবার চার্জে নিরবচ্ছিন্নভাবে ৩ ঘণ্টা গান শোনা যাবে, আর চার্জিং কেস ব্যবহারে এ সময় বেড়ে দাঁড়াবে ১৭ ঘন্টায়।এছাড়া যে কেউ চাইলেই রিয়েলমির পক্ষ থেকে জিতে নিতে পারেন আকর্ষণীয় উপহার। এজন্য গুগলে 'রিয়েলমি বাডস এয়ার নিও' অনুসন্ধান করে স্ক্রিনশট নিতে হবে। স্ক্রিনশটটি নিজের ফেসবুক ওয়াল এবং রিয়েলমি বাংলাদেশ অফিশিয়াল ফেসবুক কমিউনিটিতে হ্যাশট্যাগ হিসেবে #TrendSetterBudsAirNeo ব্যবহার করে পোস্ট করতে হবে। লটারির মাধ্যমে প্রাপ্ত ভাগ্যবান বিজয়ী পাবেন রিয়েলমি এর পক্ষ থেকে আকর্ষণীয় পুরষ্কার। ৩০ জুন পর্যন্ত চলবে এই প্রতিযোগিতা।
",22/9/2020,technology
"বাজেট পাসের আগে মোবাইলে বাড়তি চার্জ, যা বলল অপারেটররা","বাজেট পাসের আগে মোবাইলে বাড়তি কল চার্জ কাটা হচ্ছে কেন- এ বিষয়ে বাংলাদেশ টেলিযোগাযোগ নিয়ন্ত্রণ কমিশন (বিটিআরসি) থেকে জানতে চাওয়া হলে উল্টো সংস্থাটিকে আইন দেখিয়েছে মোবাইল অপারেটররা।



গত ১১ জুন জাতীয় সংসদে ২০২০-২১ অর্থবছরের বাজেট পেশ করা হয়। প্রস্তাবিত বাজেটে বাজেটে মোবাইল সেবার ওপর কর আরেক দফা বাড়িয়েছে সরকার। এই দফায় সম্পূরক শুল্ক ৫ শতাংশ বাড়িয়ে ১৫ শতাংশ করা হয়েছে, যা গত বছরও একই হারে বাড়ানো হয়েছিল। ফলে মোবাইল ফোনে কথা বলা, এসএমএস পাঠানো এবং ডেটা ব্যবহারের খরচও বেড়ে যাবে।নতুন করহারে মোবাইল সেবার ওপর মূল্য সংযোজন কর (মূসক বা ভ্যাট) ১৫ শতাংশ, সম্পূরক শুল্ক ১৫ শতাংশ ও সারচার্জ ১ শতাংশ। ফলে মোট করভার দাঁড়িয়েছে ৩৩ দশমিক ৫৭ শতাংশ। এটি কার্যকর হলে মোবাইল ফোনের মাধ্যমে কেউ যদি ১০০ টাকার সেবা নিতে চান, তাহলে ৭৫ দশমিক শূন্য ৩ টাকার সেবা নিতে পারবেন। ২৪ দশমিক ৯৭ টাকা যাবে সরকারের পকেটে। বাজেটে ঘোষণা আসার পর এনবিআর এসআরও জারি করায় বৃহস্পতিবার মধ্যরাত থেকেই মোবাইল সেবায় বাড়তি হারে সম্পূরক শুল্ক কাটা শুরু করে মোবাইল ফোন অপারেটরগুলো।এ অবস্থায় গত শনিবার বাজেট পাসের আগে মোবাইলের কথা বলা ও ইন্টারনেটে বাড়তি শুল্ক কেন আরোপ করা হয়েছে- তা জানতে চেয়ে অপারেটরদের চিঠি দেয় টেলিযোগাযোগ নিয়ন্ত্রক সংস্থা বিটিআরসি। চার অপারেটরকে ই-মেইলে ওই চিঠি পাঠানো হয়। এতে বলা হয়, বাজেটে সম্পূরক শুল্ক বাড়ানোর ঘোষণার পর তা ইতিমধ্যে আরোপ করা শুরু হয়েছে, এটি প্রমাণিত হলে আইন অনুযায়ী কঠোর ব্যবস্থা নেয়া হবে। কঠোর ব্যবস্থা হিসেবে অনাপত্তিপত্র (এনওসি) বন্ধ করে দেয়া এবং সব সেবা ও ট্যারিফ অনুমোদন বন্ধ করে দেয়ার কথা বলা হয় চিঠিতে।বিটিআরসির ওই চিঠির জবাব দেয় মোবাইল অপারেটররা। তারা জবাবের পাল্টা চিঠিতে বিটিআরসিকে আইনের কথা স্মরণ করিয়ে দিয়েছে বলে মোবাইল টেলিকম অপারেটরদের সংগঠন অ্যামটব সাংবাদিকদের জানিয়েছে।বাজেট প্রতিক্রিয়া নিয়ে মঙ্গলবার এক ভার্চুয়াল সংবাদ সম্মেলনে অ্যামটব মহাসচিব এসএম ফরহাদ বলেন, আইন মেনেই বাজেট পাশের আগে সম্পূরক শুল্ক কাটা হচ্ছে বলে চার অপারেটরের পক্ষ থেকে বিটিআরসিকে জবাব দেয়া হয়েছে।আইনের কথা উল্লেখ করে তিনি বলেন, জাতীয় সংসদে বাজেট ঘোষণার দিনই এসআরও জারি করে অবিলম্বে শুল্ক কার্যকর করতে বলা হয়। এটাতো নতুন নয়। অর্থবিলের ৮৮ পাতায় কোন কোন দফা অবিলম্বে কার্যকর হবে- তা উল্লেখ করে দেয়া হয়েছে। এর আওতায় ৮০ নম্বর দফাও আছে। এই দফার অন্তর্ভুক্ত মোবাইল সেবা।
",22/9/2020,technology
রিয়েলমি সি৩ পাওয়া যাচ্ছে শুধু ইভ্যালিতে,"জনপ্রিয় মোবাইল হ্যান্ডসেট ব্র্যান্ড রিয়েলমি’র সি৩ (সি-থ্রি) মডেলের হ্যান্ডসেট পাওয়া যাচ্ছে ইভ্যালি ডটকম ডটবিডি’তে। এক্সক্লুসিভ লঞ্চিংয়ের আওতায় শুধু ইকমার্সভিত্তিক মার্কেটপ্লেস ইভ্যালিতে পাওয়া যাবে রিয়েলমি’র নতুন এই ডিভাইসটি।



ইভ্যালি ও রিয়েলমি সূত্র জানায়, এবারই প্রথম একত্রে বিশেষায়িতভাবে কোনো ডিভাইস বাজারে আনতে যাচ্ছে প্রতিষ্ঠান দুইটি।সোমবার থেকে ইভ্যালির ওয়েবসাইটে অর্ডার দিয়ে ঘরে বসেই ডিভাইসটির ডেলিভারি পাবেন গ্রাহকেরা।৯৯০ টাকা মূল্যছাড়ে ফ্রোজেন ব্লু এবং ব্লেজিং রেড- এই দুই রঙের রিয়েলমি সি৩ ডিভাইসটির দাম পড়বে ১০ হাজার টাকা। তবে ভিসা ডেবিট ও ক্রেডিট কার্ড সংরক্ষণ করে ইভ্যালিতে প্রথম দুইবারের কেনাকাটায় ডিভাইসটি কেনা হলে সঙ্গে থাকছে আরও ২০ শতাংশ বা দুই হাজার টাকা মূল্যছাড়।রিয়েলমি জানায়, দেশের প্রেক্ষাপটে প্রথমবারের মতো মিডিয়াটেকের কৃত্তিম বুদ্ধিমত্তা (এআই) সম্পন্ন শক্তিশালী হেলিও জি সেভেন্টি গেমিং প্রসেসর থাকছে ডিভাইসটিতে। থাকছে এআই প্রযুক্তি সম্পন্ন তিনটি ব্যাক ক্যামেরা। আছে ৫ হাজার মিলিঅ্যাম্পিয়ারের শক্তিশালী ব্যাটারি। অন্য ডিভাইস চার্জ দেয়ার জন্য এতে আছে রিভার্স চার্জিং প্রযুক্তি সুবিধাও।অ্যান্ড্রয়েড ১০ ভিত্তিক রিয়েলমি ইউআই অপারেটিং সিস্টেমের ডিভাইসটিতে থাকছে ৩ গিগাবাইটের র‌্যাম এবং ৩২ গিগাবাইট বিল্ট ইন রম মেমরি।",22/9/2020,technology
স্মার্টফোন চার ঘণ্টায় ফ্রি হোম ডেলিভারি,"দেশের সর্ববৃহৎ শাওমির স্মার্টফোন এবং এক্সেসরিজের এক্সক্লুসিভ ব্র্যান্ড রিটেইল চেইন ডিএক্স টেল (www.dx.com.bd/shop) থেকে শাওমির বিভিন্ন মডেলের স্মার্টফোন কিনলে ঢাকার গ্রাহকরা সর্বোচ্চ ৪ ঘণ্টার মধ্যে ‘ফ্রি হোম ডেলিভারি’ পাবেন।



এমনই একটি অফার চালু করেছে ডিএক্স টেল লিমিটেড। ‘ডিএক্স-প্রেস ডেলিভারি’ নামের এই সেবা সারাদেশের জন্য চালু করা হলেও চার ঘণ্টার মধ্যে ডেলিভারি সেবা শুধু রাজধানী ঢাকার গ্রাহকদের জন্য। চার ঘণ্টার মধ্যে আপনার কাঙ্খিত স্মার্টফোনটি হাতে পেতে অর্ডার দিতে হবে প্রতিদিন দুপুর ১২টার মধ্যে। প্রতিষ্ঠানটির প্রধান নির্বাহী দেওয়ান কানন বলেন, করোনা ভাইরাসের এই সময়ে ক্রেতাদের সুরক্ষা এবং চাহিদার কথা ভেবে আমরা এই ""ডি এক্সপ্রেস ডেলিভারি"" ক্যাম্পেইনটি চালু করেছি । ক্রেতারা বাংলাদেশের যেকোনো প্রান্ত থেকে তাদের পছন্দের শাওমি স্মার্টফোন অর্ডার করতে পারবেন। ফোন পেতে কোনও ডেলিভারি চার্জ দিতে হবে না।ক্রেতারা ফেসবুক পেজ (www.facebook.com/DXTelLtd), ওয়েবসাইটের মাধ্যমে এবং ফোন করে (০১৭০৮৪৬৪১৯৩, ০১৭০৮৮১৩৭৮১) অর্ডার করা যাবে। দাম পরিশোধ করা যাবে ডেবিট ও ক্রেডিট কার্ড এবং বিকাশের মাধ্যমে। ঘরে বসে হাতে ফোন বুঝে পেয়েও দাম পরিশোধ (ক্যাশ অন ডেলিভারি) করা যাবে।উল্লেখ্য যে, ডিএক্স টেল হচ্ছে শাওমি বাংলাদেশের সবচেয়ে বড় এক্সক্লুসিভ ব্র্যান্ডশপ রিটেল চেইন পার্টনার। ডিএক্স টেল সারাদেশ ব্যাপী বর্তমানে ৪০ টির ও অধিক জেলা পর্যায়ে ৫০ টিরও বেশি শাওমির এক্সক্লুসিভ স্টোর পরিচালনা করছে।",22/9/2020,technology
কাল বাজারে আসছে ‘রিয়েলমি সিথ্রি’ স্মার্টফোন,"বিশ্বের দ্রুততম বর্ধনশীল ব্র্যান্ড রিয়েলমি রোববার অনলাইনে লাইভ লঞ্চিং ইভেন্টের মধ্য দিয়ে রিয়েলমি সিথ্রি বাজারে আনার ঘোষণা দিয়েছে। আগামীকাল রোববার থেকে অনলাইনে ফোনটি বিক্রি শুরু হচ্ছে।



ডিভাইসটিতে রয়েছে এআই ট্রিপল ক্যামেরা, পাঁচ হাজার মিলিঅ্যাম্পিয়ার ব্যাটারি ও ফিঙ্গারপ্রিন্ট আনলক। এছাড়াও নতুন এ স্মার্টফোনটিতে বাংলাদেশে প্রথম শক্তিশালী হেলিও জি সেভেন্টি এআই গেমিং প্রসেসর ব্যবহার করা হয়েছে। দেশের বাজারে স্মার্টফোনটি মাত্র ১০,৯৯০ টাকায় পাওয়া যাবে। উদ্ভাবনী প্রযুক্তি নিয়ে ২০১৮ সালের মাঝামাঝি সময় স্মার্টফোন বাজারে আবির্ভাব ঘটে টেক ট্রেন্ডসেটার ব্র্যান্ড রিয়েলমির। যাত্রা শুরুর পর, প্রতিষ্ঠানটি সর্বত্রই তরুণ প্রজন্মের স্মার্টফোন ব্যবহারকারীদের হৃদয় জয় করে নেয়। এ অনলাইন লঞ্চ নিয়ে রিয়েলমি বাংলাদেশের ব্র্যান্ড ডিরেক্টর নিওন শি বলেন, ‘আমরা ‘ডেয়ার টু লিপ’ মূলমন্ত্রে প্রযুক্তিপ্রেমী তরুণদের ক্ষমতায়নে বিশ্বাসী। তরুণ প্রজন্মের জন্য ট্রেন্ডসেটিং ডিজাইনের সেরা পণ্য উন্মোচন করাই আমাদের লক্ষ্য।’ ট্রিপল ক্যামেরা গেম মনস্টার হিসেবে বিশ্বব্যাপী পরিচিতি রিয়েলমি সি থ্রি ডিভাইসের পেছনে কৃত্রিম বৃদ্ধিমত্তার (এআই) ট্রিপল ক্যামেরা সেটআপ আছে। যেখানে রয়েছে ১২ মেগাপিক্সেলের প্রধান ক্যামেরা, একটি ২ মেগাপিক্সেলের পোর্ট্রেট লেন্স এবং ২ মেগাপিক্সেলের ম্যাক্রো লেন্স। ডিভাইসটিতে ফ্রন্ট পোর্ট্রেটের জন্য রয়েছে ৫ মেগাপিক্সেলের এআই ফ্রন্ট ক্যামেরা। পাঁচ হাজার মিলিঅ্যাম্পিয়ারের পাওয়ারফুল ব্যাটারির সঙ্গে থাকছে অন্য ডিভাইস চার্জ দেওয়ার জন্য রিভার্স চার্জিং অপশন এবং এতে থাকছে বাংলাদেশে প্রথম মিডিয়াটেকের শক্তিশালী হেলিও জি সেভেন্টি এআই গেমিং প্রসেসর, যার মাধ্যমে ব্যবহারকারী যেকোন গ্রাফিক্স ইনটেনসিভ গেম খেলতে পারবেন। রিয়েলমি সি থ্রিতে আছে ৬.৫ ইঞ্চির এইচডি+ মিনি ডিউ ড্রপ ডিসপ্লে, যা করনিং গরিলা গ্লাস ৩ দ্বারা সুরক্ষিত। অপারেটিং সিস্টেম হিসেবে থাকছে অ্যান্ড্রয়েড ১০-ভিত্তিক রিয়েলমি ইউআই। ৩ গিগাবাইট র‍্যাম এবং ৩২ গিগাবাইটের রমে রিয়েলমি সি থ্রি পাওয়া যাবে ফ্রোজেন ব্লু এবং ব্লেজিং রেড এ দুটি রঙে।‘স্মার্টফোন+এআইওটি’ পণ্য নিয়ে কাজ করছে রিয়েলমি। প্রতিষ্ঠানটি এ বছর বিভিন্ন দামের ২০টিরও বেশি এআইওটি পণ্য বাজারে নিয়ে আসবে। স্মার্টফোনের পাশাপাশি এসব পরিধেয় পণ্যের মধ্যে রয়েছে স্মার্টওয়াচ ও স্মার্ট ব্যান্ড। খুব শিগগিরই রিয়েলমি’র ব্যান্ড বাজারে পাওয়া যাবে। রিয়েলমি ব্যান্ড ফিটনেস সচেতন মানুষের পাশাপাশি টেক-ট্রন্ডি লাইফস্টাইল বা জীবনধারার গুরুত্বপূর্ণ সঙ্গী। এই ব্যান্ডটি প্রতিদিনের ফিটনেস বিষয়ক কার্যক্রমের ট্র্যাক (রেকর্ড) রাখবে ও হৃদকম্পন (হার্ট রেট) ও ঘুমের বিষয়টিও পর্যবেক্ষণ করবে। এর পাশাপাশি, বিভিন্ন সামাজিক অ্যাপ, এসএমএস, কলসহ আরও অনেক কিছু ব্যান্ডের ২.৪ সেন্টিমিটারের বড় কালার স্ক্রিনে প্রদর্শন করবে। রিয়েলমি ব্যান্ড আপনার ব্যক্তিগত ফ্যাশন উপকরণের পাশাপাশি দৈনন্দিন ফিটনেস অংশীদার হিসেবেও কাজ করবে। রিয়েলমি সি থ্রি ডিভাইসটি আগামী ১৮ মে থেকে ই-কমার্স সাইট ইভ্যালি ডটকম ডটবিডিতে ফার্স্ট অনলাইন সেল অফারে মাত্র ১০ হাজার টাকায় পাওয়া যাবে। ",22/9/2020,technology
বাজারে ৮ জিবি র‍্যামের অপো স্মার্টফোন,"স্মার্টফোনের বাজার গত কয়েক বছরে বেশ প্রতিযোগিতামূলক হয়ে উঠেছে। দৈনন্দিন প্রয়োজনের পাশাপাশি বিনোদনের জন্যও স্মার্টফোনের ব্যবহার বাড়ছে। অ্যাপ এবং গেমও ভারী হচ্ছে প্রতিনিয়ত।



ফলে স্মুথ ও দ্রুতগতির পারফরমেন্সের জন্য বাড়তি র‍্যামের স্মার্টফোনের প্রয়োজনীয়তাও বাড়ছে। এই প্রয়োজনের বিষয়টি মাথায় রেখে শীর্ষস্থানীয় স্মার্টফোন ব্র্যান্ড অপো দেশের বাজারে এনেছে ৮ জিবি র‍্যামের স্মার্টফোন এফ১৫ এবং এ৯ ২০২০।অপো এফ১৫চলতি বছরের মার্চে দেশের বাজারে আসা অপো এফ১৫ স্মার্টফোনে আছে ৬.৪ ইঞ্চি অ্যামোলেড ডিসপ্লে, হেলিও পি৭০ চিপসেট, ৮ গিগাবাইট র‍্যাম এবং ১২৮ গিগাবাইট স্টোরেজ স্পেস। ফোনটি বেশ স্লিম, মাত্র ৭.৯ মিলিমিটার এর পুরুত্ব। এই ফোনটিতে জোর দেওয়া হয়েছে ক্যামেরা পারফরমেন্সে। থাকছে ৪৮ মেগাপিক্সেল কোয়াড ক্যামেরা সেটআপ। এর প্রাইমারি রিয়ার ক্যামেরা ৪৮ মেগাপিক্সেলের যাতে থাকছে ২৬ মিলিমিটার ওয়াইড অ্যাঙ্গেল সেন্সর। এছাড়া আছে ৮ মেগাপিক্সেলের ১৩ মিলিমিটার আল্ট্রা ওয়াইড ক্যামেরা, ২ মেগাপিক্সেল মনোক্রোম লেন্স এবং ২ মেগাপিক্সেল ডেপথ সেন্সর যা দেবে দারুণ পোর্টেট। এছাড়া ২৬ মিলিমিটার আল্ট্রা ওয়াইড অ্যাঙ্গেল লেন্স সমৃদ্ধ ১৬ মেগাপিক্সেল ফ্রন্ট ক্যামেরা ব্যবহার করা হয়েছে অপো এফ১৫ স্মার্টফোনে। এর ক্যামেরায় এআই ভিডিও বিউটিফিকেশন মোড, নাইট পোর্টেট মোড, পোর্টেট এইচডিআর মোডসহ বেশ কিছু ক্যামেরা ফিচার রয়েছে। কাঁপুনি ছাড়া ভিডিও করতে আছে ইলেকট্রনিক ইমেজ স্ট্যাবিলাইজেশন মোড। স্মার্টফোনটিতে ব্যবহার করা হয়েছে ৪,০০০ মিলিঅ্যাম্পিয়ার ব্যাটারি। দ্রুত সময়ের মধ্যে চার্জ দিতে আছে ভোক ফ্ল্যাশ চার্জ ৩.০ যার মাধ্যমে মাত্র ৩০ মিনিট সময়ে ৫০% পর্যন্ত চার্জ দেওয়া যাবে। স্মার্টফোনটির দাম ২৬,৯৯০ টাকা। অপো এ৯ ২০২০বাজারে থাকা অপোর আরও একটি ৮ জিবি র‍্যামের স্মার্টফোন এ৯ ২০২০। বাড়তি র‍্যাম, শক্তিশালী প্রসেসর এবং বিগ ব্যাটারি স্মার্টফোনটির অন্যতম ফিচার। এতে আছে ৬.৫ ইঞ্চি ওয়াটারড্রপ স্ক্রিন, কোয়ালকম স্ন্যাপড্রাগন ৬৬৫ চিপসেট, ১২৮ গিগাবাইট স্টোরেজ স্পেস, ৫০০০ মিলিঅ্যাম্পিয়ার ব্যাটারি। এই ফোনটিতে কোয়াড রিয়ার ক্যামেরা সেটআপ যার মূল সেন্সর ৪৮ মেগাপিক্সেলের। এছাড়া আছে ৮ মেগাপিক্সেল আল্ট্রাওয়াইড লেন্স, ২ মেগাপিক্সেল মনোক্রোম লেন্স এবং ২ মেগাপিক্সেল ডেপথ সেন্সর। রিয়ার ক্যামেরায় থাকছে ১১৯ ডিগ্রী আল্ট্রা ওয়াইড লেন্স। এছাড়া আছে ১৬ মেগাপিক্সেল ফ্রন্ট ক্যামেরা। ফোনটিতে স্মুথ গেমিং পারফরমেন্সের জন্য থাকছে গেম বুস্ট ২.০ ফিচার যা ল্যাগিং দূর করে দেবে সেরা গেমিং পারফরমেন্স। এছাড়া আছে ডলবি অ্যাটমোস সাউন্ড ইফেক্ট। 
স্মার্টফোনটি কেনা যাবে ১৯,৯৯০ টাকায়।",22/9/2020,technology
গোপনে নজরদারি করে ইনস্টাগ্রাম,"ফটোশেয়ারিং প্ল্যাটফর্ম ইনস্টাগ্রাম ব্যবহারকারীদের ওপর গোপন নজরদারির অভিযোগ এলো অ্যাপটির মালিকানা প্রতিষ্ঠান ফেসবুকের বিরুদ্ধে।



এটি কোনো সাধারণ নজরদারি না, গোপনে ব্যবহারকারী হ্যান্ডসেটের ক্যামেরার নিয়ন্ত্রণ নিয়ে সব কিছুই দেখছে বলে অভিযোগ উঠেছে।অনেকের ধারণা- যখন অ্যাপটি ব্যবহার করা হয়, তখনই হয়তো এ অনধিকার চর্চা বা ব্যক্তিগত গোপনীয়তা লঙ্ঘন করা হতো। কিন্তু এখানেই শেষ না। ব্যবহারকারীরা যেই মুহূর্তে অ্যাপ ব্যবহার থেকে বিরত ছিল, তখনও তাদের স্মার্টফোনের ক্যামেরা অ্যাপের নিয়ন্ত্রণে ছিল।ব্লুমবার্গের প্রতিবেদনে এ ঘটনা জানাজানি হওয়ার পর নড়েচড়ে বসেছে ফেসবুক। নজরদারির ব্যাপারটি অস্বীকার করলেও দায় পুরোপুরি এড়িয়ে যায়নি।এ ধরনের ঘটনার জন্য তারা বাগ বা কারিগরি ত্রুটিকে দায়ী করেছে। সম্প্র্রতি যুক্তরাষ্ট্রের নিউ জার্সির বাসিন্দা ব্রিটানি কন্ডিটি সানফ্রান্সিসকোর ফেডারেল কোর্টে অভিযোগ তুলে জানান- তিনি ইনস্টাগ্রাম অ্যাপ ব্যবহারের সময় খেয়াল করেন, তার অজান্তেই হ্যান্ডসেটের ক্যামেরার নিয়ন্ত্রণ ও গুরুত্বপূর্ণ ডেটা অন্য কেউ সংগ্রহ করছে। আর এত কিছু এ অ্যাপ ছাড়া অন্য কারও পক্ষে সম্ভব না।",22/9/2020,technology
ফেসবুক কর্মীদের জন্য নতুন নীতিমালা,"সামাজিক যোগাযোগমাধ্যম ফেসবুকের অভ্যন্তরীণ যোগাযোগের নেটওয়ার্ক ‘ওয়ার্কপ্লেস’-এ বিতর্ক এবং কথোপকথনে নির্দেশনা দিতে কর্মীদের জন্য নতুন নীতিমালা উন্মুক্ত করেছেন প্রতিষ্ঠানপ্রধান মার্ক জুকারবার্গ।



প্রতিষ্ঠানটির মুখপাত্র জো অসবর্ন বলেছেন, ‘বিশ্বজুড়ে অনেক গুরুগম্ভীর আলোচনা চলছে।’ এ বিষয়গুলো আমলে নিয়েই বৃহস্পতিবার নীতিমালা বদল করেছেন মার্ক। এক প্রতিবেদন বলছে, বিবৃতিতে অসবর্ন বলেছেন, ‘আমরা অভিব্যক্তি এবং খোলামেলা আলোচনার অনেক কদর করি। আমরা আমাদের কর্মীদের কথা শুনেছি, ওয়ার্ক ফিডে রাজনৈতিক বিষয়গুলো অপ্রত্যাশিতভাবে দেখার বদলে সামাজিক মাধ্যমে বিতর্কে অংশ নেয়ার সুযোগ চান আমাদের কর্মীরা।’‘আমরা আমাদের কর্মীদের নীতিমালা ও কাজের টুল আপডেট করছি, যাতে আমাদের সংস্কৃতিতে সম্মান এবং শুদ্ধতার বিষয়টি নিশ্চিত করা যায়’- যোগ করেন অসবর্ন।সম্প্রতি ফাঁস হওয়া ওয়ার্কপ্লেসের কিছু কথোপকথন এবং ফেসবুকের সাপ্তাহিক প্রশ্নোত্তর পর্যালোচনায় দেখা গেছে, প্রতিষ্ঠানের নীতিমালা নিয়ে কর্মীদের সমালোচনা বেড়েছে। এ বিষয়গুলো আমলে নিয়েই নীতিমালা বদলেছে ফেসবুক।জুকারবার্গ বলেছেন- নতুন নীতিমালায় ফেসবুক নিশ্চিত করবে ও সব কর্মী অনুভব করবেন, তারা কর্মক্ষেত্রে সমর্থন পাচ্ছেন বিশেষভাবে প্রতিষ্ঠানের কৃষ্ণাঙ্গ সমাজ। প্রতিষ্ঠানের হয়রানি নীতিমালা আরও মজবুত করার মাধ্যমে এ বিষয়টি নিশ্চিত করা হবে।",22/9/2020,technology
ফেসবুক প্রোফাইলে ‘ব্লু-ব্যাজ’ যেভাবে,"সামাজিক যোগাযোগের জনপ্রিয় মাধ্যম ফেসবুকে ব্যবহারকারীর নিরাপত্তা নিশ্চিত করতে গুরুত্বপূর্ণ ব্যক্তি ও প্রতিষ্ঠানের অ্যাকাউন্ট ভ্যারিফিকেশনের ব্যবস্থা চালু আছে। যেখানে অ্যাকাউন্টের নামের পাশে নীল বা হালকা কালো রঙের একটি টিক চিহ্ন থাকে। ফেসবুকে নীল বৃত্তাকারে সাদা এ টিক চিহ্নকে বলা হয় ব্লু-ব্যাজ।



নিয়ম অনুসরণ করে যে কেউ চাইলেই প্রোফাইল বা পেজ ‘ভেরিফাই’ করতে পারে। আজকের টিপসে রয়েছে যেভাবে ফেসবুক পেজ বা অ্যাকাউন্ট ব্লু-ব্যাজ করবেন। শুধু বৈধ অ্যাকাউন্টের ক্ষেত্রেই ব্লু-টিক দেয়া হয়। সে ক্ষেত্রে প্রথমে ইচ্ছুক ব্যক্তি, প্রতিষ্ঠান ও ব্র্যান্ডকে এ ব্লু-ব্যাজের জন্য ফেসবুকের কাছে আবেদন করতে হয়। আবেদন পাওয়ার পর ফেসবুক কর্তৃপক্ষ অ্যাকাউন্টটিকে ভালো করে পরীক্ষা করে দেখেন।ফেসবুকে প্রোফাইল ভেরিফাই আবেদন করবেন যেভাবে-* ব্লু-ব্যাজের জন্য আবেদন করতে শুরুতে এ ঠিকানায় (https://www.facebook.com/help/contact/342509036134712) প্রবেশ করতে হবে।* এরপর পেজ বা প্রোফাইল নির্বাচন করুন। * প্রোফাইল হলে নির্ধারিত বক্সে প্রোফাইল লিংক দিন।* অফিশিয়াল আইডি (যেমন: জাতীয় পরিচয়পত্র, পাসপোর্ট, ফোন বা ইউটিলিটি বিল ইত্যাদি) এর স্ক্যান কপি আপলোড করতে হবে। * পরের বক্সে অফিশিয়াল পেজের লিংক দিতে হবে। * Additional Information বক্সে আইডিটি যে কারণে ভেরিফাই হওয়া প্রয়োজন বলে মনে করেন ব্যবহারকারী-সেটি দিতে হবে। * এবার Send বাটনে ক্লিক করে সাবমিট করলেই আবেদনটি ফেসবুকের কাছে পৌঁছে যাবে। এরপর ফেসবুক কর্তৃপক্ষ বিবেচনা করে প্রোফাইলটিতে ব্লু-ব্যাজ প্রদান করবে।",22/9/2020,technology
ফেসবুক আইডি হ্যাক রোধে করণীয়,"বিশ্বের সবচেয়ে জনপ্রিয় সোশ্যাল নেটওয়ার্কিং সাইট ফেসবুক। ফেসবুক এখন দৈনন্দিন কাজকর্ম ও জীবনযাপনের অংশ হয়ে উঠেছে। তবে ফেসবুক ব্যবহারের সঠিক নিয়ম না জানার কারণে আইডি হ্যাক হওয়ায় অনেককেই নানা হয়রানি ও বিড়ম্বনার শিকার হচ্ছেন।

তাই ফেসবুক আইডি নিরাপদ রাখা অবশ্যই কিছু বিষয় জানা প্রয়োজন। আসুন জেনে নিই ফেসবুক আইডি নিরাপদ রাখতে কী করবেন-



১. ফেসবুক আইডি খোলার সময় অবশ্যই জাতীয় পরিচয়পত্রে থাকা নাম ও জন্ম তারিখ ব্যবহার করতে হবে। কখনও পাসওয়ার্ড কারও সঙ্গে শেয়ার করা যাবে না। এমন পাসওয়ার্ড নির্বাচন করুন, যা অনুমান করা কঠিন।২. Two factor authentication অন করুন। এটা Settings-এ ঢুকে Security and Logon-এ পাবেন। একটি মোবাইল নম্বর যোগ করুন যেটিতে আপনার কন্ট্রোল রয়েছে। বিদেশ ভ্রমণের সময় কিছু কোড জেনারেটেড করে রাখুন, যাতে জরুরি সময় ব্যবহার করতে পারেন।৩. Settings-এ ঢুকে Security and Logon-এ SETTING UP EXTRA SECURITY-তে ৩/৫ জন বিশ্বস্ত contact যোগ করুন।
৪. সবার আগে গোপনীয় ও সেনসেটিভ কনভারসেশনগুলো সঙ্গে সঙ্গে মুছে ফেলুন। এ ছাড়া ফিশিং লিংকগুলো চিনতে চেষ্টা করুন এবং পরিহার করুন।৫. নিজের প্রোফাইলের লিংকটা মনে রাখুন এবং নিউমেরিক আইডিটা কোথাও টুকে রাখুন, যাতে হ্যাকড হয়ে গেলেও এটি রেফারেন্স হিসেবে রাখা যায়।৬. যে মেইল আইডি দিয়ে ফেসবুক প্রোফাইল খুলেছেন, সেটির পাসওয়ার্ড মনে রাখুন এবং সেটি নিরাপদে রাখুন। পারলে সেটিরও টু ফ্যাক্টর অথেনটিকেশন চালু করুন। ৭. যে কোনো সহায়তার জন্য সাইবার নিরাপত্তা ও অপরাধ বিভাগের হটলাইনে ০১৭৬৯৬৯১৫২২ কল করুন। কানেক্টেড থাকুন এই পেইজে- Cyber Security & Crime Division, CTTC, DMP. লেখক:
অতিরিক্ত উপপুলিশ কমিশনার 
সাইবার সুরক্ষা ও অপরাধ বিভাগ।
",22/9/2020,technology
ফেসবুকের জলবায়ু বিজ্ঞান তথ্যকেন্দ্র,"সামাজিক যোগাযোগমাধ্যম জায়ান্ট ফেসবুক এবার নিজেদের সেবার জন্য ‘জলবায়ু বিজ্ঞান তথ্যকেন্দ্র’ চালু করেছে।



জলবায়ু পরিবর্তন সম্পর্কে ভুয়া তথ্য ছড়িয়ে পড়া ঠেকাতেই এ উদ্যোগ নিয়েছে প্রতিষ্ঠানটি। সম্প্র্রতি জলবায়ু পরিবর্তন বিষয়ে ভুয়া খবর ছড়ানো নিয়ে সমালোচনার মুখে পড়েছিল ফেসবুক। তার পরপরই এ ধরনের উদ্যোগ নিল প্রতিষ্ঠানটি।ফেসবুক জানিয়েছে, কোভিড-১৯ তথ্যকেন্দ্রের আদলে এ প্রকল্পটি সাজান হয়েছে।শুরুতে যুক্তরাষ্ট্র, ফ্রান্স, জার্মানি ও যুক্তরাজ্যে দেয়া হবে টুলটি। পরে অন্যান্য দেশের জন্যও নিয়ে আসা হবে একে। ফেসবুক এক পোস্টে জানিয়েছে, ‘জলবায়ু বিজ্ঞান তথ্যকেন্দ্র ফেসবুকের এমন একটি নিবেদিত স্থান, যেখানে বিশ্বের নেতৃস্থানীয় জলবায়ু সংস্থার তথ্যাবলি পাওয়া যাবে এবং জলবায়ু পরিবর্তন রোধে মানুষ দৈনন্দিন জীবনে কী কী পদক্ষেপ নিতে পারেন- তা জানা যাবে।’উচ্চ মানসম্পন্ন প্রকাশক এবং অন্যান্য সূত্রের জলবায়ু বিজ্ঞানসম্পর্কিত সংবাদও পাওয়া যাবে ফেসবুকের জলবায়ু তথ্যকেন্দ্রে। ফেসবুকের বিরুদ্ধে অভিযোগ উঠেছিল, মতামত নিবন্ধের সত্যতা যাচাই না করা নীতির মাধ্যমে জলবায়ু পরিবর্তনসম্পর্কিত ভুয়া দাবিকেও নিজ প্ল্যাটফর্মে ঠাঁই দিচ্ছে তারা।ফেসবুক জানিয়েছে, তাৎক্ষণিক ক্ষতির আশঙ্কা রয়েছে এমন ভুল তথ্য সরানোর ক্ষেত্রে অগ্রাধিকার দেবে সাইটটি। ভবিষ্যতে রাজনীতিবিদদের পোস্ট করা জলবায়ুসম্পর্কিত ভুল তথ্য সরানো হবে বলেও জানিয়েছেন প্রতিষ্ঠানটির বৈশ্বিক নীতিপ্রধান নিক ক্লেগ। ‘কোনো সামাজিক যোগাযোগমাধ্যম প্রতিষ্ঠানই এ ধরনের কাজ করেনি সহজ একটি কারণে- রাজনৈতিক বক্তব্যের বৈশিষ্ট্যই সবসময় বাড়িয়ে বলা, পরিসংখ্যান ব্যবহার করা এবং কোনো প্রার্থীর গুণের দাবি করা ও অন্যদের খুঁত ধরা’- বলেছেন ক্লেগ। প্রতিষ্ঠানটির করোনাভাইরাস তথ্যকেন্দ্র মহামারীর ভুল তথ্য ঠেকানো সম্পর্কে কতটা কার্যকরী ভূমিকা রাখতে পেরেছিল- তা এখনও পরিষ্কার নয়। নিজেদের ওই টুলের কার্যকারিতা এখনও পর্যালোচনা করেনি ফেসবুক। শুধু প্রতিষ্ঠানটির সেবাপ্রধান ক্রিস কক্স জানিয়েছিলেন, ৬০ কোটি মানুষ ফেসবুকের ওই টুলে ক্লিক করেছেন।ফেসবুক এ বছর নিজেদের বৈশ্বিক কার্যক্রমকে শূন্য কার্বন নিঃসরণে নামিয়ে আসবে এবং শতভাগ নবায়নযোগ্য শক্তি ব্যবহার করবে বলেও নিশ্চিত করেছে।",22/9/2020,technology
"‘এভাটারে’ কাঁপছে ফেসবুক, যেখান থেকে এলো এই ট্রেন্ড","নতুন ট্রেন্ড ‘এভাটারে’ কাঁপছে সামাজিক যোগাযোগ মাধ্যম ফেসবুক।



বিশ্বের আর সব দেশের মতো বাংলাদেশের ব্যবহারকারীরাও এই স্রোতে গা ভাসিয়েছেন। মঙ্গলবার সকাল থেকে ফেসবুকের নিউজফিডজুড়ে হরেকরকম ডিজাইনের ‘এভাটারে’ মুখর হয়ে ওঠে। যেখানে সবাই নিজেকে কার্টুনে পরিণত করতে মত্ত হয়েছেন। সারাদিন ধরে এখন পর্যন্ত এই ট্রেন্ডে গা ভাসাচ্ছেন নেটিজেনরা। ফেইসবুক নিজেই এর শুরু করে।জানা গেছে, গত মে মাসে যুক্তরাষ্ট্র ও কানাডার ব্যবহারকারীদের জন্য সর্বপ্রথম এভাটার ফিচার মুক্তি পায়। সেপ্টেম্বরে দক্ষিণ এশিয়ায় ফিচারটি অবমুক্ত করে ফেসবুক। এর পরপরই ফিচারটি ভাইরাল হয়ে পড়ে।প্রযুক্তি বিশেষজ্ঞরা বলছে, এটি ফেসবুকের একটি নতুন বিনোদনের মাধ্যম যাতে নতুন করে আরও বেশি ব্যক্তিগত তথ্য ফাঁস হওয়ার ঝুঁকি নেই।এমন ট্রেন্ডে বিরক্ত ঢাকা বিশ্ববিদ্যালয়ের সমাজবিজ্ঞান বিভাগের শিক্ষার্থী সুপ্তি দাস চৈতি। তিনি বলেন, ‘আমরা সবকিছুকেই ট্রেন্ড বানিয়ে বিরক্তিকর পর্যায়ে নিয়ে যাচ্ছি। এভাটারের ট্রেন্ডটাও এমন। আমার মনে হচ্ছে এখন আমরা ট্রেন্ডকে নিয়ন্ত্রণ করছি না, ট্রেন্ড আমাদের নিয়ন্ত্রণ করছে।’তবে এর উল্টো মত জাহাঙ্গীরনগর বিশ্ববিদ্যালয়ের পরিসংখ্যান বিভাগের মাস্টার্সের শিক্ষার্থী ও জাহাঙ্গীরনগর সাংস্কৃতিক জোটের সাবেক সাধারণ সম্পাদক শহিদুল ইসলাম পাপ্পু। তিনি বলেন, এটাকে এতো সিরিয়াসলি নেয়ার কিছু নেই। এটা একটা নির্দোষ মজা। সময়ের স্রোতে এই ট্রেন্ড এসেছে আবার সময়ের স্রোতে চলে যাবে।পাপ্পুর মতো ‘এভাটার’ ট্রেন্ডকে সহজ দৃষ্টিতেই দেখতে অনুরোধ করেছেন একটি বেসরকারি বিশ্ববিদ্যালয়ের কম্পিউটার সাইন্স এন্ড ইঞ্জিনিয়ারিং বিভাগের শিক্ষার্থী ফজলে রাব্বী । তিনি বলেন, করোনার এই সময়ে ঘরবন্দি থাকতে থাকতে মানুষ অনেক কিছু নিয়েই মেতে উঠেছে। এভাটারও এমন একটা বিষয়। এগুলো মজা ছাড়া আর কিছুই নয়। এ বিষয়ে সাইবার-৭১ এর পরিচালক আবদুল্লাহ আল জাবের হৃদয় বলেন, ‘এই এভাটার ফিচারটি ফেসবুকের নিজস্ব একটি ফিচার যা সম্প্রতি চালু হয়েছে। এটি বেশ নিরাপদ। তথ্য চুরির সঙ্গে এখন পর্যন্ত এর কোনো সম্পর্ক নেই বলে জানা যাচ্ছে।’",22/9/2020,technology
বদলে যাচ্ছে পুরনো ফেসবুক,"পুরনো ডিজাইন বদলে নতুন রূপে আসছে জনপ্রিয় সামাজিক যোগাযোগের প্ল্যাটফরম ফেসবুক। ক্ল্যাসিক বা পুরনো সংস্করণকে বাদ দিয়ে ডেস্কটপের জন্য আসছে ফেসবুকের নতুন এ সংস্করণ।



ইতোমধ্যেই ল্যাপটপ বা ডেস্কটপ থেকে লগ ইন করলে ফেসবুক আপডেট করে নেয়ার জন্য পপ-আপ নোটিফিকেশন পাচ্ছেন প্রায় সব ব্যবহারকারী। যেখানে সেপ্টেম্বরে ক্ল্যাসিক সংস্করণ বিদায়ের বার্তা দেয়া হচ্ছে। অর্থাৎ সব ব্যবহারকারীই নতুন সংস্করণের ফেসবুক ব্যবহার করবেন। ২০১৯ সালের এফ৮ কনফারেন্সে ফেসবুকের সিইও মার্ক জুকারবার্গ ফেসবুককে নতুন করে ঢেলে সাজানোর কথা জানান। এরপর গত বছরের অক্টোবর থেকেই প্রতিষ্ঠানের বাইরের ব্যবহারকারীদের মাঝে এ ইন্টারফেস পরীক্ষা শুরু করে ফেসবুক। মার্ক জুকারবার্গ জানান, সবাই চাই একটু নতুনত্বের স্বাদ নিতে বা দিতে।তেমন ফেসবুক তার ব্যবহারকারীদেরও নতুনত্বের স্বাদ দিতে চাইছে। পুরনো ডিজাইন থেকে সম্পূর্ণ নতুন ডিজাইনে আসছে যোগাযোগমাধ্যম ফেসবুক। ক্ল্যাসিক ডিজাইন বাদ দিয়ে ডেস্কটপের জন্য নিয়ে আসছে নতুন ডিজাইন।বছরের শুরুতেই নতুন রূপ নিয়ে হাজির হলেও তা ছিল ঐচ্ছিক। ল্যাপটপ বা কম্পিউটার থেকে পুরনো ফেসবুক এতদিন খোলা যেত দিব্যি। পপ-আপ নোটিফিকেশনে ফেসবুক কর্তৃপক্ষ বলছেন, ব্যবহারকারীদের আরও উন্নত অভিজ্ঞতা দিতে ক্ল্যাসিক সংস্করণকে বিদায় দিচ্ছে। এ সংস্করণে ফেসবুক দ্রুত লোড হবে বলেও জানাচ্ছে তারা। এছাড়া থাকবে ডার্ক মোড ব্যবহারের সুযোগ, যার ফলে ব্যবহারকারীর চোখের ওপর চাপ কম পড়বে।ডার্ক মোডবর্তমান সময়ে যে কোনো ডিভাইস ব্যবহারের ক্ষেত্রে সবার পছন্দের অন্যতম ফিচার ডার্ক মোড। ডিসপ্লের ক্ষতিকর রশ্মি থেকে চোখকে কিছুটা স্বস্তি দেয় এ মোড, সঙ্গে ব্যাটারি সেভার হিসেবেও কাজ করে এটি। সামাজিক যোগাযোগমাধ্যম ফেসবুক ইতোমধ্যেই মোবাইল সংস্করণে ডার্ক মোড চালু করেছে। এবার নতুন ফেসবুক ইন্টারফেসেও ডেস্কটপ সংস্করণের ব্যবহারকারীরা চাইলেই নোটিফিকেশন আইকনের পাশে থাকা অপশন থেকে ডার্ক মোড চালু করতে পারবেন। আবার ইচ্ছা করলেই ব্যবহারকারীরা লাইট মোডেও যেতে পারেন।দ্রুত ছবি পোস্টনতুন ইন্টারফেসে বেশ কিছু আকর্ষণীয় বৈশিষ্ট্যের মধ্যে অন্যতম হচ্ছে এ নতুন ইন্টারফেসে যে কোনো ছবি বা পোস্ট লোড হতেও অনেক কম সময় লাগবে। ফলে ব্যবহারকারীরা স্বাচ্ছন্দ্যে অল্প সময়ে অনেক ছবি বা পুরো একটি অ্যালবাম আপলোড করতে পারবেন।টেক্সট বড় ও স্পষ্টএ নতুন সংস্করণে টেক্সটগুলো আগের থেকে আরও পরিষ্কার দেখাচ্ছে। পাশাপাশি হরফের আকার বড় করায় ব্যবহারকারীদের সুবিধা হবে ফেসবুকের পাতায় যে কোনো পোস্ট পড়তে। ফেসবুকের মোবাইল অ্যাপ্লিকেশনের সঙ্গে সামঞ্জস্য রেখেই এ আপগ্রেডেশন করা হচ্ছে বলে জানিয়েছে ফেসবুক।ডিজাইন ও লোগোএদিকে ফেসবুকের নতুন ডিজাইনে ওয়েবসাইটের ওপরে এতদিনের পরিচিত নীল রঙের বারটি সাদা করেছে প্রতিষ্ঠানটি। বারের অংশেই থাকবে হালকা ধূসর রঙে নিউজ ফিড, মেসেঞ্জার, নোটিফিকেশন, ওয়াচ, মার্কেটপ্লেস ও গ্রুপ আইকন। আবার সেখানে থাকা লোগোতেও এসেছে পরিবর্তন।তবে এ নতুন ইন্টারফেসের সঙ্গে ব্যবহারকারীদের মানিয়ে নিতে যে খানিকটা সময় লাগবেই- তাতে সন্দেহ নেই। ইতোমধ্যেই অনেক ব্যবহারকারীদের মধ্যে মিশ্র প্রতিক্রিয়া দেখা দিয়েছে নতুন এ ইন্টারফেস নিয়ে। অনেকেই বিরক্তি প্রকাশ করেছেন এ ডিজাইন নিয়ে।ব্যবহারকারীদের মতে, ফেসবুকের নতুন ডিজাইনে যারাই কাজ করেছেন তাদের চাকরিচ্যুত করা উচিত। নতুন এ ডিজাইনকে ‘কুৎসিত’ বলে দাবি করেছেন কিছু ব্যবহারকারীরা। তবে ফেসবুক কীভাবে আরও উন্নত করা যায়- সে সম্পর্কে ব্যবহারকারীদের তরফ থেকে প্রতিক্রিয়া নেয়া হবে বলে জানিয়েছে কর্তৃপক্ষ।",22/9/2020,technology
শিক্ষার্থীদের জন্য ফেসবুকের ফিচার,"জনপ্রিয় সামাজিক যোগাযোগ জায়ান্ট ফেসবুক শিক্ষার্থীদের জন্য নতুন একটি ফিচার নিয়ে এসেছে। সম্প্রতি ‘ফেসবুক ক্যাম্পাস’ নামে এ নতুন ফিচারটি চালুর ঘোষণা দেয় সামাজিক মাধ্যমটি।



ফেসবুকের দেয়া নতুন এ ঘোষণা অনুযায়ী, ফেসবুক ক্যাম্পাস ব্যবহার করে কলেজ ও বিশ্ববিদ্যালয় শিক্ষার্থীরা নিজেদের মধ্যে যোগাযোগ স্থাপনে মূল ফেসবুকের বাইরে সম্পূর্ণ আলাদা একটি প্রোফাইল তৈরি করতে পারবে। যেখানে তাদের কলেজ ই-মেইল অ্যাড্রেস ও স্নাতকের শিক্ষাবর্ষ ব্যবহার করতে হবে।যদিও মূল ফেসবুক অ্যাকাউন্ট থেকেই প্রবেশ করা যাবে ফেসবুক ক্যাম্পাসে, যা অনেকটা ফেসবুক ওয়াচের মতোই। ক্যাম্পাস ও শিক্ষার্থীদের বিষয়ে যে কোনো ধরনের তথ্য আদান-প্রদানের লক্ষ্যেই মূলত ‘ফেসবুক ক্যাম্পাস’ ফিচারটি চালুর উদ্যোগ নেয়া হয়েছে বলে জানিয়েছে ফেসবুক কর্তৃপক্ষ।ফেসবুক ক্যাম্পাসে আরও থাকছে কলেজ ও বিশ্ববিদ্যালয়বিষয়ক আলাদা নিউজফিড থাকবে। যা বিভাগ ও অনুষদ ভেদে ভিন্ন ভিন্ন হবে। শুধু তাই নয়, এখানে শিক্ষার্থীরা ক্যাম্পাসবিষয়ক ইভেন্ট খুলতে পারবেন যেখানে শুধু তার বিভাগ বা অনুষদের ছাত্রছাত্রীরাই প্রবেশ করতে পারবেন। তা ছাড়া থাকছে ‘ক্যাম্পাস চ্যাট’ নামে রিয়েল টাইম চ্যাটের সুবিধাও।উল্লেখ্য, ২০০৪ সালে এমন একটি ফিচার নিয়েই ‘দ্য ফেসবুক’ নামে যাত্রা শুরু করে তৎকালীন ক্যাম্পাসনির্ভর ওয়েবসাইট ‘ফেসবুক’। পরবর্তী সময়ে যা উন্মুক্ত করা হয় বিশ্বের সব নাগরিকের জন্য। যার ফলে উন্মোচিত হয় সামাজিক যোগাযোগ মাধ্যমের এক নতুন দিগন্ত।",22/9/2020,technology
ফেসবুকে নতুন টুল : একত্রে পোস্ট ডিলিটের উপায়,"পুরনো ফেসবুক পোস্ট বা স্ট্যাটাস হঠাৎ মেমোরিতে চলে এলে দেখে অনেক ব্যবহারকারীই বিব্রত হন এবং অনেকে অতীতের স্মৃতি ডিলিট করতেও বাধ্য হন। তবে স্ট্যাটাস বা পোস্ট ডিলিটের কাজটি এতদিন একত্রে করা যেত না।



সম্প্রতি সামাজিক যোগাযোগ মাধ্যমটি নতুন একটি টুল নিয়ে এসেছে, যার মাধ্যমে পুরনো পোস্ট ডিলিট করা যাবে একত্রে।যেভাবে অনেক পোস্ট একত্রে ডিলিট করবেন-* প্রথমে ফেসবুক অ্যাপ চালু করে, সেখান থেকে প্রোফাইলে গিয়ে ডান পাশে থাকা থ্রি ডট মেন্যুতে ক্লিক করতে হবে।* এরপর Activity Log থেকে Manage Activity অপশনে যেতে হবে।* নতুন পেজ এলে Your Posts অপশনটি সিলেক্ট করতে হবে।* যে পোস্টগুলো ডিলিট করবেন, সেগুলো বেছে নিয়ে বামদিকে থাকা Trash বাটনে ক্লিক করতে হবে। চাইলে পোস্টগুলো সংরক্ষণ করতে অৎপযরাব অপশনটিও বেছে নেয়া যাবে।একত্রে অনেক পোস্ট ডিলিটের কাজটি ডেস্কটপে ফেসবুক ব্যবহার করে ডিলিট করা যাবে না। এটি শুধু ফেসবুকের অ্যান্ড্রয়েড ও আইওএস অ্যাপ থেকেই করা যাবে।",22/9/2020,technology
অ্যান্ড্রয়েড ফোন হ্যাকিং কতটা ভয়ঙ্কর হতে পারে,"এই যুগে মোবাইল ব্যবহার করেন না এমন মানুষ যেমন পাওয়া যাবে না ঠিক তেমনি অ্যান্ড্রয়েড নামটির সাথে পরিচিত নয় এমন মানুষ খুঁজে পাওয়া দুষ্কর। ৭৪.৬৩ শতাংশ মার্কেট শেয়ার নিয়ে অ্যান্ড্রয়েড খুব ভালো গতিতেই এগিয়ে যাচ্ছে জনপ্রিয়তার চরম শেকড়ে। যদি লক্ষ্য করা যায় সারা বিশ্বে স্মার্টফোন ব্যবহারকারীদের মধ্যে অ্যান্ড্রয়েড ব্যবহারকারী সংখ্যা ৮৫.৪০ শতাংশ।



এই থেকেই বোঝা যাচ্ছে অ্যান্ড্রয়েড ফোনগুলো ব্যবহারকারীদের মাঝে কতটা জনপ্রিয়। আর জনপ্রিয় হবে নাই বা কেন যেখানে গুগোল প্লে-স্টোরে অ্যান্ড্রয়েড অপারেটিং সিস্টেম ব্যবহারকারীদের সুবিধার্থে ও বিনোদনের জন্য রয়েছে ৩ মিলিয়নেরও বেশি অ্যাপ্লিকেশন, যা ব্যবহারকারীদের দৃষ্টি আকর্ষণ করেছে। বাংলাদেশের হিসাবে অ্যান্ড্রয়েড ফোনের জনপ্রিয়তা বয়স ভেদে ১০ থেকে ৮০ সবার কাছেই পরিচিত ও চাহিদার শীর্ষে।যে অপারেটিং সিস্টেমের এত চাহিদা তার দিকে হ্যাকারদের নজর থাকবে না এটাও ভাবা যায় না। আমাদের ইন্টারনেট জগতে বিভিন্ন জায়গায় হ্যাকাররা তাদের হ্যাকিংয়ের বিভিন্ন রকমের লোভনীয় ফাঁদ পেতে রেখেছে। যার থেকে আমরা কেউই নিরাপদ নই। ইন্টারনেটের বেশিরভাগ স্থানেই হ্যাকারদের ফাঁদ পাতা আছে। আর আমরা যারা সাধারণ মানুষ আমরা না বুঝে এসব ফাঁদে পা দিয়ে নিজেদের বিপদ ডেকে নিয়ে আসি। হ্যাকাররা প্রথমেই টার্গেট করে মানুষকে তাদের ফাঁদে, তারপর তারা বিভিন্নভাবে মানুষের বিভিন্ন রকমের ক্ষতি করে। যেমন- ব্লাকমেইল করে থাকে, টাকা চাওয়া, থ্রেড দেয়া, সোশ্যাল মিডিয়া অ্যাকাউন্ট হ্যাক করা, ব্যাংক অ্যাকাউন্ট ও বিভিন্ন প্রয়োজনীয় ইনফরমেশন হাতিয়ে নেয়া ইত্যাদি অপকর্ম করে থাকে হ্যাকাররা। এগুলো থেকে বাঁচতে হলে প্রথমেই আমাদের জানতে হবে কিভাবে সতর্ক থাকা যায় অনলাইন জগতে।অনলাইনে সতর্ক থাকার বিষয়ে ক্রাইম রিসার্চ অ্যান্ড অ্যানালাইসিস ফাউন্ডেশনের (ক্র্যাফ) সভাপতি জেনিফার আলম বলেন, এখন সব বয়সের মানুষের কাছেই একটি স্মার্টফোন থাকে আর তাদের মধ্যে অ্যান্ড্রয়েড ইউজাররাই বেশি। কিন্তু ইউজারদের মধ্যে অনেকেই সতর্কতা অবলম্বন করেন না, সচেতনও না। হ্যাকিং থেকে বাঁচতে প্রথমেই আমাদের সচেতন হতে হবে। আমরা থার্ড পার্টি অ্যাপস কখনই ইউজ করবো না। আর যেসব অ্যাপস ইউজ করবো সেগুলোর পারমিশনগুলো দেয়ার সময় একটু পড়ে তারপর পারমিশনগুলো দিবো। হুট হাট করে পারমিশন দিলে ডেটা লিক হওয়ার সম্ভাবনা থাকে অনেক বেশি। তিনি বলেন, বর্তমানে হ্যাকাররা একটি লিংক দিয়ে বলছে এখানে আপনার খারাপ ছবি আছে, এখানে আপনার ফ্যামিলির ছবি আছে। এছাড়া এখন এমনও বলছে, এখানে রেজিস্ট্রেশন করলে বিকাশ থেকে টাকা পাওয়া যাবে ইত্যাদি। এসব লিংকে কখনই ক্লিক করবেন না। এসব ফিশিং লিংক। আপনার মোবাইল থেকে শুরু করে সোশ্যাল মিডিয়া অ্যাকাউন্ট সব কিছুই হ্যাকারদের কন্ট্রোলে চলে যেতে পারে এসব লিংকে ক্লিক করা মাত্রই।এখন মোবাইল ফোন আমাদের জীবনের একটি অবিচ্ছেদ্য অংশ হয়ে দাঁড়িয়েছে। মোবাইল ছাড়া এক মুহূর্ত ভাবতে পারি না। ছবি তোলা, গান শোনা ছাড়াও অনলাইন কেনাকাটা থেকে শুরু করে আজ প্রায় অনেক কাজই আমরা মোবাইলের মাধ্যমেই করছি। একটি বার ভাবুন, যদি কখনও আপনার মোবাইলটি হ্যাক করে নেয় কোন হ্যাকার তাহলে কী হবে?আসুন জেনে নেই আপনার মোবাইলটি হ্যাক হলে কী হবে। প্রথমত হ্যাক হওয়া মোবাইলের অ্যাকাউন্টের ডিটেইলস ও পাসওয়ার্ড পেয়ে যাবে হ্যাকার। মোবাইলের সব ডিটেইলস চলে যাবে হ্যাকারের কাছে। এতে করে আপনার মোবাইলটি রিমোটলি পরিচালনা করতে সুবিধা হবে হ্যাকারের। আপনি মোবাইলে যা টাইপ করবেন সব কিছুর কপি হ্যাকারের কাছে যেতে থাকবে। আপনার মোবাইলের ও ম্যামরি কার্ডে যা স্টোর করা থাকবে সব পেয়ে যাবে হ্যাকার। হ্যাকার চাইলে আপনার মোবাইলের সামনের ও পিছনের ক্যামেরা অন করে আপনাকে লাইভ দেখতে পারবে ও মাইক্রোফোন অন করে আপনি কি বলছেন শুনতে পারবে। ট্র্যাকিং করে আপনি কোথায় আছেন ও কোথায় যাচ্ছেন সব লাইভ দেখতে পারবে। তাহলে একবার ভাবুন কতটা ভয়ংকর হতে পারে আপনার মোবাইলটি যদি হ্যাক হয়। হ্যাকিং থেকে কিভাবে বাঁচা যায় এগুলো আমাদের জানতে হবে। অনলাইন নিরাপত্তার ব্যাপারে কারিগরি সহায়তাদানকারী প্রতিষ্ঠান ক্র্যাফের আইটি অ্যানালিস্ট রাইয়ান মালিক বলেন, বর্তমানে হ্যাকার থেকে শুরু করে স্ক্রিপ্টক্রিডি সবার টার্গেট থাকে অ্যান্ড্রয়েড ফোন ব্যবহারকারীদের ওপর। কারণ অ্যান্ড্রয়েড ওপেন সোর্স হওয়ার কারণে এর সব কিছুই ওপেন সোর্স। সুতরাং চাইলে একটু কৌশলের মাধ্যমেই অ্যাটাক করা সম্ভব। অ্যান্ড্রয়েড ফোনে এমন কোন অ্যাপ ইন্সটল করা যাবে না যা বাস্তবে কোন কাজের না। যেমন ভার্চুয়াল হ্যান্ড স্যানিটাইজার, মশা মারার অ্যাপ ও ইত্যাদি এমন অনেক কিছু রয়েছে। অবশ্যই গুগোল প্লে-স্টোরের বাইরে থেকে কোন অ্যাপ ইন্সটল করা যাবে না। অ্যাডভান্স ইউজার জানা ছাড়া অ্যান্ড্রয়েড ফোন রুট করা যাবে না। অ্যাপ পারমিশন দেয়ার আগে অবশ্যই একবার পড়ে নিবেন। অনাকাঙ্ক্ষিত কোন অ্যাপ ইন্সটল করার জন্য কখনই প্লে-প্রোটেকশন অফ করবেন না ও নিরাপত্তার জন্য ভালো মানের অ্যান্টিভাইরাস ব্যবহার করা যেতে পারে। ইন্টারনেটের বেশিরভাগ স্থানেই হ্যাকারদের ফাঁদ পাতা আছে। সুতরাং সচেতনতা ও সতর্কতাই হ্যাকারদের থেকে বাঁচার সবচেয়ে বড় হাতিয়ার।মোবাইল ফোন সিকিউর রাখার ১৫টি উপায়- 

১। কারো দেয়া কোন লিংকে ক্লিক করা যাবে না।
২। অ্যাপ ইন্সটলেশনের ক্ষেত্রে অবশ্যই গুগোল প্লে-স্টোর থেকে অ্যাপ ডাউনলোড ও ইন্সটল করতে হবে।
৩। তৃতীয় পক্ষের দেয়া বা থার্ডপার্টি কোন ওয়েবসাইট থেকে অ্যাপ ডাউনলোড ও ইন্সটল করা যাবে না।
৪। গুগোল প্লে-প্রোটেকশন সবসময় অন রাখতে হবে।
৫। অ্যাপ ইন্সটলের আগে অ্যাপ পারমিশনগুলো চেক করতে হবে।
৬। অ্যাপলিকেশনের সাথে যায় না বা দরকার নেই এমন কোন পারমিশন দেয়া যাবে না।
৭। ভালো মানের একটি অ্যান্টিভাইরাস ব্যবহার করতে হবে।
৮। খুব প্রয়োজন ছাড়া পাবলিক ওয়াইফাই ইউজ করা যাবে না। আর খুব প্রয়োজনে ব্যবহার করতে হলে ভিপিএন কানেক্ট করে ব্যবহার করুন।
৯। অ্যাডভান্স ইউজার ছাড়া জাস্ট কোন পারটিকুলার অ্যাপ ইন্সটল করার জন্য ফোন রুট করা যাবে না।
১০। অন্য কারো হাতে নিজের ফোন না দেয়াই ভালো।
১১। লোভনীয় কোন অ্যাড বা লিংকে ক্লিক করা থেকে বিরত থাকুন।
১২। লোভনীয় অ্যাপ ইন্সটল করা থেকে বিরত থাকুন।
১৩। অফিশিয়াল ও ট্রাস্টেড সাইট ছাড়া কোথাও থেকে কিছু ডাউনলোড করা থেকে বিরত থাকুন।
১৪। অ্যান্ড্রয়েড ফোনে গুগোল অ্যাকাউন্ট যুক্ত ও সিনক্রোনাইজেশন অন রাখুন, যাতে করে ডেটা হারালে ফেরত পাওয়া যায়।
১৫। সর্বোপরি সতর্কতা ও সচেতন থাকতে হবে।যে কোন সাইবার ক্রাইম, অনলাইন প্রতারণা ও হ্যারেজমেন্টের শিকার হলে আইন-শৃঙ্খলা বাহিনীকে জানান ও জরুরী প্রয়োজনে জাতীয় জরুরি সেবা ৯৯৯ নাম্বারে ফ্রি কল করুন।",22/9/2020,technology
বাংলাদেশি আইনেই চলতে হবে ফেসবুককে: মোস্তফা জব্বার,"বাংলাদেশি আইনে ফেসবুককে চলার আহ্বান জানিয়েছেন ডাক ও টেলিযোগাযোগমন্ত্রী মোস্তাফা জব্বার। তিনি বলেন, বাংলাদেশে আইন আছে, সেই আইন মোতাবেক ফেসবুককে কনটেন্ট এবং অন্যান্য বিষয়গুলো বাস্তবায়ন করতে হবে। ফেইসবুক কর্তৃপক্ষ বিষয়গুলো গুরুত্বের সঙ্গে দেখার বিষয়ে আশ্বাস দিয়েছে।



ডাক ও টেলিযোগাযোগমন্ত্রী মোস্তাফা জব্বার সোমবার সিঙ্গাপুরে অবস্থিত ফেসবুকের আঞ্চলিক সদর দফতরের সঙ্গে ডিজিটাল বৈঠক করেন। এ সময় মন্ত্রী ফেসবুককে এসব কথা বলেন। বৈঠকটি প্রায় তিন ঘণ্টা চলে। মোস্তফা জব্বার গণমাধ্যমকে বলেন, কনটেন্ট বিষয়ে বিদ্যমান যে কোনো সমস্যা দ্রুত সমাধানসহ বাংলাদেশের অংশ দেখাশোনার জন্য একজন বাংলাদেশি বাংলাভাষীকে নিয়োগ দেওয়া হয়েছে। বাংলাদেশ বিষয়ক বাংলাভাষী নিয়োগ দেওয়ার ফলে তার সঙ্গে খুব সহজে যোগযোগ রক্ষা করা যাবে এবং যে কোনো বিষয়ে দ্রুত সাড়া পাওয়া যাবে।ফেসবুকের নবনিযুক্ত বাংলাদেশ বিষয়ক কর্মকর্তা সাবনাজ রশিদ দিয়া। তিনি এখন থেকে যে কোনো বিষয়ে দ্রুত সমাধানের উদ্যোগ নেবেন বলে জানিয়েছেন টেলিযোগাযোগমন্ত্রী।এর আগে ২০১৯ সালের ২৩ সেপ্টেম্বর ঢাকায় এবং ২০১৮ সালে ফেব্রুয়ারিতে স্পেনের বার্সেলোনায় ওয়ার্ল্ড মোবাইল কংগ্রেসের সাইড লাইনে ফেসবুকের উচ্চ পর্যায়ের কর্মকর্তাদের সঙ্গে মন্ত্রীর বৈঠক অনুষ্ঠিত হয়। এরপর মন্ত্রী ঢাকা ও দেশের বাইরে একাধিকবার ফেসবুকের সঙ্গে বৈঠক করেন। তিনি ২০১৮ সাল থেকে নিয়মিত ফেসবুক কর্মকর্তাদের সঙ্গে অব্যাহত যোগাযোগও রক্ষা করেন।বৈঠকে মোস্তাফা জব্বার বাংলাদেশে নৈরাজ্য, পর্নোগ্রাফি, সন্ত্রাস, গুজব রটানো, পরীক্ষার প্রশ্নপত্র ফাঁস, অপপ্রচার ও সামাজিক নিরাপত্তাসহ, বিদ্যমান বিভিন্ন বিষয়ে ফেসবুককে বাংলাদেশের নিয়ম-নীতি মেনে নিরাপদ ফেসবুক ব্যবহারের ব্যবস্থা নেওয়ার আহ্বান জানান। বৈঠকে জানানো হয়, ফেসবুক বিটিআরসি ও সংশ্লিষ্টদের সঙ্গে প্রতি মাসে অন্তত একটি করে বৈঠকের মাধ্যমে বাংলাদেশে তাদের স্বচ্ছ কার্যক্রম বাস্তবায়নে কাজ করবে।বিটিআরসির মহাপরিচালক ব্রিগেডিয়ার জেনারেল মোস্তাফা কামাল, জাতীয় রাজস্ব বোর্ডের সদস্য (ট্যাক্স পলিসি) আলমগীর হোসেন, ফার্স্ট সেক্রেটারি কাজী ফরিদ উদ্দিন এবং বিটিআরসির সিনিয়র সহকারী পরিচালক তৌসিফ শাহরিয়ার, আমজাদ হোসেন প্রমুখ উপস্থিত ছিলেন।ফেসবুকের হেড অব সেফটি বিক্রম সেনগ, ফেসবুক পাবলিক পলিসিবিষয়ক পরিচালক অশ্বিনী রানা, ফেসবুকের নবনিযুক্ত বাংলাদেশ বিষয়ক কর্মকর্তা সাবনাজ রশিদ দিয়া এবং ফেসবুক মোবাইল পার্টনার বিভাগের ইরাম ইকবাল এ অনলাইন সভায় অংশ নেন।",22/9/2020,technology
অস্ট্রেলিয়ায় নিউজ শেয়ার বন্ধের হুমকি ফেসবুকের,"অস্ট্রেলিয়ায় ব্যবহারকারীদের নিউজ শেয়ার বন্ধের হুমকি দিয়েছে সামাজিক যোগাযোগ মাধ্যমের সবচেয়ে জনপ্রিয় প্ল্যাটফর্ম ফেসবুক।



কাতারভিত্তিক গণমাধ্যম আলজাজিরার এক প্রতিবেদন অনুযায়ী, ফেসবুক কর্তৃপক্ষ হুমকি দিয়েছে, অস্ট্রেলিয়ার নাগরিকদের স্থানীয় ও আন্তর্জাতিক বিভিন্ন খবর ফেসবুক ও ইনস্টাগ্রামে পোস্ট করা বন্ধ হয়ে যাবে।অস্ট্রেলীয় সরকারের একটি আইন প্রণয়নের ঘোষণা দেয়ার পর পাল্টা পদক্ষেপ হিসেবে এই পথ নিতে বাধ্য হতে চলেছে ফেসবুক।ফেসবুকে নিউজ শেয়ারের ওপর এই নিষেধাজ্ঞা কীভাবে বাস্তবায়ন করা হবে তার বিস্তারিত শিগগিরই প্রকাশ করা হবে বলে জানিয়েছে সামাজিক যোগাযোগ মাধ্যমটির এক মুখপাত্র। অস্ট্রেলিয়ার কোন আইন প্রণয়নের ঘোষণা পর ফেসবুক কর্তৃপক্ষ এমন ক্ষেপে গেল সে বিষয়ে জানা গেছে, সম্প্রতি দেশটি নিজেদের প্লাটফর্মে রিপোস্ট হওয়া নিউজ কনটেন্টের জন্য ফেসবুক ও গুগলের মতো টেক জায়ান্টগুলোর থেকে অর্থ চেয়ে আইন প্রণয়নের ঘোষণা দিয়েছে। গত মাসে উল্লিখিত এমন আইনের পরিকল্পনা করা হচ্ছে জানানোর পরপরই এর প্রতিবাদ জানিয়েছিল ফেসবুক কর্তৃপক্ষ।এদিকে ফেসবুকের এমন হুমকির পর অস্ট্রেলিয়ার বিষয়ে টেক জায়ান্ট ও রেগুলেটরদের মধ্যে উত্তেজনা চরমে উঠেছে। কেননা শিগগিরই আইনটির বাস্তবায়ন হওয়ার আশঙ্কায় রয়েছেন তারা। কারণ সরকারের প্রস্তাবিত এই আইনে দেশটির স্থানীয় সংবাদমাধ্যমগুলোর ব্যাপক সমর্থন রয়েছে । 
",22/9/2020,technology
কঠোর হচ্ছে ফেসবুক,"বর্ণবাদী, অশালীন ও উস্কানিমূলক পোস্টের বিষয়ে কঠোর হচ্ছে সোশ্যাল মিডিয়ার জনপ্রিয় মাধ্যম ফেসবুক। আগামী ১ অক্টোবর থেকে ফেসবুক ব্যবহারকারীদের জন্য বেশ কিছু কঠিন নিয়ম চালু হচ্ছে।



জনপ্রিয় এই সোশ্যাল মিডিয়াটি মঙ্গলবার নিজেদের টার্মস ও সার্ভিসে পরিবর্তন আনার ঘোষণা দিয়েছে। বর্ণবাদী, অশালীন ও উস্কানিমূলক কনটেন্টের বিষয়ে আরও কঠোর পদক্ষেপ নেবে তারা। এছাড়াও রাজনৈতিক পোস্টের বিষয়ে বিশেষ নজরদারি বাড়াতে যাচ্ছে ফেসবুক। খবর ম্যাশেবল ও ফোর্বস।খবরে বলা হয়, ফেসবুক চাইলে ব্যবহারকারীর কনটেন্ট ডিলিট বা অ্যাক্সেস রেস্ট্রিক্ট করে দিতে পারে। কনটেন্টের কারণে আইনী জটিলতার ঝুঁকি থাকলে ফেসবুক সেই কনটেন্টের বিষয়ে এই পদক্ষেপ নিতে পারে। এর আগে ফেসবুক প্রধান মার্ক জাকারবার্গ বলেন, ফেসবুক ব্যবহারকারীদেরকে নিরাপদ রাখতে, ক্ষতিকর রাজনৈতিক কনটেন্ট বা সাইবার হামলা প্রতিরোধ করতে প্রতিদিনই তাদেরকে বিভিন্ন গুরুত্বপূর্ণ সিদ্ধান্ত নিতে হয়। তিনি বলেন, সবার সঙ্গে সুস্থ বন্ধুত্ব, বিশ্বের সঙ্গে যোগাযোগ রক্ষা করা ছাড়াও উদ্যোক্তাদের জন্য সবচেয়ে জনপ্রিয় প্লাটফর্ম এখন ফেসবুক। এজন্য সব সুবিধা পেতে ফেসবুক ব্যবহারের সময় বিদ্বেষমূলক কমেন্ট, ভুয়া তথ্য ও উস্কানিমূলক প্রচারণা যেন নিজের অ্যাকাউন্ট থেকে করা না হয়, সেদিকে সজাগ দৃষ্টি রাখতে হবে।",22/9/2020,technology
সেই লেডি বাইকারের এক্সক্লুসিভ সাক্ষাৎকার (ভিডিওসহ),"গায়ে হলুদের সাজে এক নারী মোটরবাইক চালাচ্ছেন। তার পেছনে একই রঙের পাঞ্জাবি পরিহিত একদল যুবক। শহরের রাস্তায় মোটর শোভাযাত্রা। এমন ছবি ও ভিডিও সামাজিক যোগাযোগমাধ্যমে তোলপাড় হয়েছে। ভাইরাল সেই ছবির মেয়েটি যশোরের ফারহানা আফরোজ।



যুগান্তরের পক্ষ থেকে তার একটি এক্সক্লুসিভ সাক্ষাৎকার নেয়া হয়েছে। সাক্ষাৎকারটি যুগান্তরের ফেসবুক পেজে লাইভ করা হয়। পাঠকের সুবিধার্থে সাক্ষাৎকারে ভিডিও তুলে ধরা হল:  গত ১৩ আগস্ট নিজের গায়ে হলুদ অনুষ্ঠানের ছবি তোলার পোজ দিতে গিয়েই এমন ব্যতিক্রমী আয়োজন করেন যশোরের ফারহানা আফরোজ; যা যশোরের প্রেক্ষাপটে একেবারেই ব্যতিক্রমী ঘটনা।জানা গেছে, ১৪ আগস্ট পাবনার কাশিনাথপুরের বাসিন্দা হাসনাইন রাফির সঙ্গে বিবাহবন্ধনে আবদ্ধ হন যশোর শহরের সার্কিট হাউস এলাকার বাসিন্দা বেসরকারি বিশ্ববিদ্যালয়ের ছাত্রী ফারহানা আফরোজ। টেক্সটাইল ইঞ্জিনিয়ার হাসনাইন রাফি ঢাকার গাজীপুরে কর্মরত আছেন।সোমবার রাতে এই প্রতিবেদককে ফারহানা আফরোজ বলেন, ঢাকাতে বাইক চালিয়ে নারীদের গায়ে হলুদের এন্ট্রি (ছবি তোলার পোজ) দেয়া কমন ব্যাপার। আমি যেহেতু বাইক চালাতে পারি, তাই ভাবলাম গায়ে হলুদের দিন পার্লার থেকে বেরিয়ে বাইকেই এন্ট্রি দিব। সেই হিসেবে বাইকেই এন্ট্রি দিলাম। ভিডিও ধারণ, ছবি তোলা হল। শহর ঘুরলাম। সঙ্গে ছিল বন্ধুবান্ধব, স্বজনরা। তাদের গায়েও একই রঙের পাঞ্জাবি ছিল। যশোরের প্রেক্ষাপটে ব্যতিক্রমী ছিল। মূলত ব্যতিক্রমী কিছু করার ভাবনা থেকেই এমন আয়োজন করেছি।ফারহানা আফরোজের বাড়ি যশোর সার্কিট হাউসের সামনে। যশোর সরকারি বালিকা বিদ্যালয় থেকে ২০১১ সালে এসএসসি ও ২০১৩ সালে যশোর আব্দুর রাজ্জাক কলেজ থেকে এইচএসসি পাস করেন। এখন তিনি ড্যাফোডিল ইউনিভার্সিটি থেকে এইচআর’এ এমবিএ করছেন।ফারহানা আফরোজ জানালেন, ২০০৭ সাল থেকে তিনি বাইক চালান। তাই বিয়ের অনুষ্ঠানকে ব্যতিক্রমী করতে ভিন্নধর্মী ভাবনা তার মাথায় ছিল। এই ভাবনা থেকেই তিনি এমন আয়োজন করেছেন। বিয়ে, গায়ে হলুদের অনুষ্ঠানে সবাই নেচে গেয়ে উৎসব করেন। আমি যেহেতু বাইক চালাতে পারি; তাই বাইক চালিয়েই এন্ট্রি দেয়ার পরিকল্পনা করি।এই বিয়ের অনুষ্ঠান ক্যামেরায় ধারণ করা নাহরুল হায়াত তরু জানিয়েছেন, তিনি দীর্ঘদিন ধরেই ক্যামেরায় কাজ করছেন। কিন্তু এমন ব্যতিক্রমী বিয়ে-গায়ে হলুদের আয়োজন দেখেননি। এই গায়ে হলুদের ছবি ফেসবুকে ছড়িয়ে পড়ায় অনেকেই তার কাছে ফোন করছেন।এ সম্পর্কিত আরও খবর►লেডি বাইকারের গায়ে হলুদের ছবি ভাইরাল (ভিডিওসহ)",22/9/2020,technology
টিকটক সমাচার: কী লাভ কী ক্ষতি? কেন এই রাজনীতি?,"সম্প্রতি বিশ্বব্যাপী জনপ্রিয় চীনের একটি অ্যাপলিকেশন দ্বিতীয় দফায় আলোচনায় উঠে এসেছে। এর আগে এই মোবাইল অ্যাপটির ওপর ব্যাপক নাখোশ হয়েছিল ভারত সরকার। খুবই সাধারণ মানের কিন্তু জনপ্রিয় এই অ্যাপের কারণে যুক্তরাষ্ট্রের কী কী ক্ষতি হয়েছে এবং এই মোবাইল অ্যাপটি নিষিদ্ধ করার মাধ্যমে যুক্তরাষ্ট্র কীভাবে লাভবান হচ্ছে- তা জানার একটি সাধারণ ইচ্ছা জাগতেই পারে।



এমনকি মোবাইল অ্যাপ বন্ধ করতে স্বয়ং মার্কিন প্রেসিডেন্টকে এমন খড়গহস্ত কেন হতে হলো! কিছুটা বিস্ময়কর বৈকি! প্রেসিডেন্ট ট্রাম্পের দাবির পেছনে যুক্তিগুলো কী কী? আদৌ কোনও বাস্তবসম্মত কারণ আছে কি? এই শক্তি প্রদর্শনের রাজনৈতিক ‘ফায়দা’ কতখানি? সাধারণ এসব প্রশ্নের কিছুটা জবাব খোঁজার চেষ্টা করছি এখানে।‘টিকটক’ অ্যাপটি চীনা সংস্থা বাইটড্যান্সের মালিকানাধীন অন্যতম জনপ্রিয় শর্ট ভিডিও প্ল্যাটফর্ম। এই মোবাইল অ্যাপলিকেশনটির বর্তমান সার্ভার যুক্তরাষ্ট্র ও সিঙ্গাপুরে স্থাপন করা হয়েছে। এ প্রতিষ্ঠানের প্রধান নির্বাহী বা সিইও একজন মার্কিন নাগরিক। সম্প্রতি মার্কিন জাতীয় নিরাপত্তা ঝুঁকির অজুহাতে যুক্তরাষ্ট্রে অ্যাপটি বন্ধ হওয়ার পথে চলে যায়। প্রেসিডেন্ট ডোনাল্ড ট্রাম্প এই অ্যাপ্লিকেশনটিকে পুরোপুরি নিষিদ্ধ করার হুমকি দেন। তবে, মার্কিন যুক্তরাষ্ট্রে টিকটকের গোটা ব্যবসা দেশটির অন্য বহুজাতিক প্রতিষ্ঠান মাইক্রোসফটের সঙ্গে সম্ভাব্য চুক্তির শর্তে তার ‘শেষরক্ষা’ হয়। ওয়াশিংটনের আগ্রাসন ঠেকাতে টিকটক প্রাথমিকভাবে অনেক চেষ্টা করে। মার্কিন নাগরিকদের তথ্য যুক্তরাষ্ট্রের আওতায় রাখার জন্য টিকটকের তথ্যভাণ্ডার বা সার্ভার যুক্তরাষ্ট্রে সরিয়ে নেওয়া হয়। তারপরও প্রেসিডেন্ট ট্রাম্পের হুমকি থেকে রক্ষা করা যায়নি। স্পষ্টতই যখন কোনও কিছুর সঙ্গে রাজনৈতিক ইস্যু যুক্ত হয়ে যায়, তখন যে কোনও বিষয়ে তথাকথিত রাজনীতিকরা আর যুক্তি খুঁজে পান না। ‘যারে দেখতে নারি তার চলন বাঁকা’- অবস্থাটা এমনই।আমরা দেখেছি টিকটকের বিরুদ্ধে বার বার যেসব অভিযোগ করা হচ্ছে, তার স্বপক্ষে কোনও বিশ্বাসযোগ্য প্রমাণ পাওয়া যাচ্ছে না! মার্কিন প্রশাসনের কেউ কোনও প্রমাণও দেননি। তাহলে আমাদের অবশ্যই বুঝতে হবে যে, টিকটকের বিরুদ্ধে ট্রাম্প প্রশাসনের অভিযোগ মূলত অ্যাপটির ‘চীনা উৎসের’সঙ্গেই জড়িত। ঠিক যেমন চীনা কোম্পানি হুয়াওয়েইর সঙ্গে আচরণ করছে আমেরিকা ও কানাডা। যেখানে ""জাতীয় নিরাপত্তা সুরক্ষার"" নামে জুজুর ভয় দেখিয়ে তার বিরুদ্ধে দৌড়ঝাঁপ শুরু হয়ে যায়। সেখানেও অভিযোগের পক্ষে আজ পর্যন্ত কোনও প্রমাণ দেখতে পায়নি সাধারণ মানুষ! মজার ব্যাপার হলো, ‘প্রমাণহীন অভিযোগ’ বিচারের কাঠগড়ায় কোনও সাক্ষী হতেই পারে না। অথচ, শক্তির রাজনীতিতে প্রমাণহীন অভিযোগগুলোই (অপবাদ) এসব বলদর্পী রাষ্ট্রগুলোর অন্যতম চাল।প্রেসিডেন্ট ট্রাম্পের চীন-বিরোধী-যুদ্ধে যুক্ত হয়েছেন হাই-প্রোফাইল কিছু সঙ্গী। যেমন, নিউ ইয়র্কের সিনেটর চক শুমার। যিনি শীর্ষস্থানীয় ডেমোক্র্যাট হয়েও ‘শত্রুর শত্রু বন্ধু’ এই নীতির আলোকে রিপাবলিকানদের সঙ্গে হাত মেলালেন। তিনি ট্রাম্পের নিষেধাজ্ঞার আহ্বানে সাড়া দিয়ে হোয়াইট হাউজের অভিযোগ মেনে নেন। যা কোনও বিরোধীদলের জন্য স্বাভাবিক নয়! ৪০ বছর ধরে গড়ে তোলা চীন-যুক্তরাষ্ট্র সম্পর্ক যেন এসব রাজনীতিকের কাছে একেবারে ছেলেখেলা!মূলত এ পরিস্থিতি ইচ্ছাকৃতভাবে তৈরি। চীন-যুক্তরাষ্ট্রের গণমাধ্যম ইস্যু, মানবাধিকার পরিস্থিতি, আর্থ-বাণিজ্যিক সংঘাত, প্রযুক্তিযুদ্ধ দীর্ঘদিন ধরেই চলে আসছে। বিগত চার দশকে এসব সমস্যা কাটিয়ে ওঠার একটা চেষ্টা দেখাও গিয়েছে। কিন্তু বর্তমান মার্কিন প্রশাসন অতীতের সব চেষ্টাই যেন অস্বীকার করতে চায়। যে কোনভাবে অতীত অগ্রাহ্য করে কাল্পনিকে স্নায়ুযুদ্ধ, অবৈজ্ঞানিক “আমেরিকা ফার্স্ট” নীতি, একতরফাবাদ ও একগুঁয়ে আচরণ করছে। মার্কিন নীতি এখন এমন যে, রাশিয়া-চীন-ইরান সংশ্লিষ্ট যে কোনও অস্তিত্ব আর বিশ্বাসযোগ্য নয়। জনসাধারণের মধ্যে এ বৈষম্যমূলক চেতনার বীজ বদ্ধমূল করতে দেশে-দেশে ধারাবাহিক অপকৌশল বাস্তবায়ন করা হচ্ছে। এসব এখন শুধু চীন বা চীনা প্রযুক্তিতে সীমাবদ্ধ নয়; বরং সর্বত্র অনুশীলন করছে ওয়াশিংটন।আবারও আসি টিকটক প্রসঙ্গে। টিকটকের মতো জনপ্রিয় সামাজিক অ্যাপ হস্তগত করতে পরিশেষে মাইক্রোসফট দিয়ে কাজ সারতে হলো দেশটিকে। ট্রাম্প বলেছেন, টিকটক বন্ধ করা হবে, কারণ এটি চীনের পণ্য! চাপ সামলাতে টিকটক তার সার্ভার যুক্তরাষ্ট্র ও সিঙ্গাপুরে সরিয়ে নেয়। বর্তমানে টিকটকের সিইও একজন মার্কিন নাগরিক। প্রেসিডেন্ট ট্রাম্পের বাণিজ্যিক উপদেষ্টা টিকটকের বিরুদ্ধে মার্কিন নাগরিকদের ব্যক্তিগত তথ্য চুরি করা এবং চীন সরকারের সঙ্গে তথ্য বিনিময় সম্পর্কে প্রকাশ্যে অভিযোগ করেন। কিন্তু এ অভিযোগের কোনও প্রমাণ তারা দেয়নি। ওই বাণিজ্য উপদেষ্টা আগেও অভিযোগ করেছিলেন যে, চীন করোনাভাইরাস সৃষ্টি করেছে। ট্রাম্প ও তার পররাষ্ট্রমন্ত্রী মাইক পম্পেও বলেছিলেন যে, উহানের একটি গবেষণাগার থেকে ভাইরাসটি এসেছে বলে তারা প্রমাণ পেয়েছে। তিনি বলেছেন, হুয়াওয়েই নিরাপত্তা ঝুঁকির কারণ হতে পারে। বছরের পর বছর ধরে তারা শুধু অভিযোগই করছেন, কিন্তু কোনও প্রমাণ দেখাতে পারলেন না।এবার আমরা মার্কিন যুক্তরাষ্ট্রের গোয়েন্দা সংস্থাগুলোর সঙ্গে দেশটির প্রযুক্তিগত বহুজাতিকের কোম্পানির যোগাযোগটা কেমন তা বিশ্লেষণ করছি। মার্কিন প্রশাসনের সঙ্গে তথ্য বিনিময়ের ক্ষেত্রে স্বচ্ছতার অভিযোগ তোলা হয়েছে টিকটকের বিরুদ্ধে। অথচ, মার্কিন জাতীয় সুরক্ষা সংস্থার ডেটা সংগ্রহের প্রকল্পে দেশের গুগল, অ্যাপল, অ্যামাজন, ফেসবুক এবং মাইক্রোসফটের ভূমিকা সবটুকু কি আমরা জানি? গণমাধ্যমের বদৌলতে যা জানা যায়, মাইক্রোসফট বা অ্যামাজন দেশটির কেন্দ্রীয় গোয়েন্দা সংস্থার সঙ্গে ৬০০ মিলিয়ন ডলারের ক্লাউড কম্পিউটিং চুক্তি রয়েছে। সেই সঙ্গে কেন্দ্রীয় গোয়েন্দা সংস্থা সিআইএ এবং এফবিআই গবেষণা কাজে অন্যতম প্রাথমিক অনুদানকারী কিন্তু টেক জায়ান্ট গুগল। অর্থাৎ দেশটির মাইক্রোসফট, গুগল, আমাজন আপনার-আমার মতো যাদের অ্যাকাউন্ট রয়েছে- সেসব তথ্য নিয়মিত গোয়েন্দা সংস্থাগুলোকে সরবরাহ করছে এসব প্রতিষ্ঠান। কারণ এটাই তাদের সহযোগিতা চুক্তির মূল কথা।আশ্চর্যের বিষয় হলো টিকটকের বিরুদ্ধে কোনও অভিযোগের যথার্থতা প্রমাণিত না হলেও যুক্তরাষ্ট্র ভয়ঙ্কর রূঢ় আচরণ করেছে। অথচ নিজ দেশের শক্তিশালী প্রতিষ্ঠানগুলোর আপত্তিকর আচরণ কিন্তু প্রশাসনের নজরে আসছে না। আর এটাই হলো দেশটির ডবল স্ট্যান্ডার্ড বা দ্বৈতনীতি। যাই হোক, চলুন এবার প্রযুক্তিবিদদের কথা শুনি। সম্প্রতি ওয়াশিংটন পোস্টের এক প্রবন্ধে বলা হয়, একটি টিকটক অ্যাকাউন্ট খুলতে ফেসবুকের মতো এত বেশি ব্যক্তিগত তথ্য দিতে হয় না। পত্রিকাটি স্বীকার করেছে যে, টিকটক এখন পর্যন্ত কোনও গোপন বা আপত্তিকর কাজও করেনি। এই অ্যাপটি দুনিয়ার অন্যান্য অ্যাপলিকেশনের মতোই স্বাভাবিক কার্যক্রম চালিয়ে যাচ্ছিল।অবস্থাদৃষ্টে এটা প্রমাণিত যে, টিকটকের একমাত্র দোষ- তার জন্ম ও উৎস চীনে। যে দোষে ইতোমধ্যে দোষী সাব্যস্ত হয়েছে হুয়াওয়েই, জেডটিইসহ অন্যরা। “যুক্তরাষ্ট্র এখন টিকটককে চীনের উৎস থেকে সম্পূর্ণ আলাদা করতে চাপ দিচ্ছে। ঠিক যেন, কাউকে তার বাবা-মা’র অস্তিত্ব অস্বীকার করতে বাধ্য করা, দেহের সব শিরা-উপশিরা-ধমনীর রক্ত নিংরে বের করা এবং নয়া পরিবারের কাছে নিজেকে বিক্রি করার জন্য বলপ্রয়োগ করা হচ্ছে।” এভাবেই বিষয়টি দেখছে চীনা জনগণ।মোহাম্মদ তৌহিদ, বিদেশি বিশেষজ্ঞ, চায়না মিডিয়া গ্রুপ, বেইজিং, চীন থেকে, [email protected]",22/9/2020,technology
জুমের বিকল্প হয়ে উঠছে ফেসবুক রুম,"করোনার কারণে লকডাউনের সময় জনপ্রিয়তা পায় ভিডিও কলের ফিচার জুম, গুগল মিট, স্কাইপ ও এমএস টিমস। এসব প্ল্যাটফর্মের মাধ্যমে একে অন্যের সঙ্গে যুক্ত হতে থাকে মানুষ। এখন ভিডিও চ্যাটিংয়ের ফিচারের বদৌলতে প্রাতিষ্ঠানিক মিটিং ও অনলাইন ক্লাস হচ্ছে।



প্রতিনিয়ত নতুন নতুন ফিচার নিয়ে আসছে ফেসবুক। এবার ভিডিও কলের নতুন ফিচার নিয়ে এসেছে জনপ্রিয় সোশ্যাল মিডিয়াটি। মোবাইল ও কম্পিউটার থেকে ম্যাসেঞ্জার রুম নামের এ প্ল্যাটফর্ম দিয়ে গ্রুপ ভিডিও কলে যুক্ত হওয়া যাবে।।

ফেসবুক ব্যবহারকারীরা মেসেঞ্জার অ্যাপের মাধ্যমে ভিডিও চ্যাটরুমে সর্বোচ্চ ৫০ জনকে যুক্ত করতে পারবে। ফেসবুক অ্যাকাউন্ট না থাকলেও এটি ব্যবহার করা যাবে। চ্যাটের ক্ষেত্রে কোনো নির্দিষ্ট সময়সীমা নেই।বেশ কিছুদিন ধরে ভিডিও চ্যাটের জন্য তুমুল জনপ্রিয় হয়ে উঠেছে জুম। তবে সিকিউরিটি ও ব্যক্তিগত ইস্যুতে বিতর্কও ছড়িয়েছে গত দুই মাস। এ অবস্থায় ফেসবুকের রুম হতে পারে জুমের বিকল্প। এপ্রিলেই চালু হওয়ার কথা ছিল ফেসবুকের এ ফিচার। কিন্তু নানান জটিলতায় শেষ পর্যন্ত জুলাইয়ের মাঝামাঝি এসে এ সেবা চালু করলো ফেসবুক।ফেসবুক রুম নামে নতুন একটি টুলস প্রবর্তন করেছে। এটি মূলত ভিডিও কলিং টুলস। তবে হোয়াটসপ, ইমো, ম্যাসেঞ্জারে ভিডিও কলিং সুবিধা থাকতে ফেসবুক কেন রুম টুলসের প্রবর্তন করল? এমন প্রশ্ন সবারই আসবে। এ বিষয়ে ক্রাফের প্রেসিডেন্ট জেনিফার আলম বলেন, ফেসবুক রুমের কিছু গুরুত্বপূর্ণ টুলস আছে যা অন্যান্য মিট অ্যাপগুলোতে বিদ্যমান নয়, নিম্নলিখিত বিষয়গুলো ফেসবুক রুমে এড করা হয়েছে, প্রয়োজনের তুলনায় হয়তো পরবর্তী সময়ে এর পরিধি আরও বাড়তে পারে।১) এতে আপনি পছন্দের লোকদের এড করতে পারবেন। ২) একসঙ্গে ৫০ জনকে আপনি ভিডিও কল দিতে পারবেন। ৩) শুধু যে ফেসবুক থাকলেই তারা এ কলে যুক্ত হতে পারবেন এমন নয়, বরং যাদের ফেসবুক নাই তাদের লিংক দেয়া হলে শুধু লিংকে ক্লিক করলেই তিনি আপনার ভিডিও কলে যুক্ত হতে পারবেন।৪) আপনি ইচ্ছে করলে রুমের সকল সদস্যদের ভিডিও কল দিতে পারবেন। আবার রুমের সদস্যদের মধ্যে কেবল কয়েকজনকে কল দিতে পারবেন।৫) আপনি চাইলে কাউকে রুম থেকে বের করে দিতে পারবেন, আবার কারো কল লক করে রাখতে পারবেন।৬) জুম অ্যাপসে যেখানে সময় নির্দিষ্ট করে দিয়েছিল সেখানে রুম টুলস আনলিমিটেড ভিডিও কলিংয়ে কথা বলার সুবিধা দেবে।

বরাবরই ফেসবুকে বিভিন্ন ধরনের সিকিউরিটি নিয়ে গ্রাহকরা সমস্যায় পরে, সিকিউরিটি বিষয়ে ক্রাফের টেকনিক্যাল ক্রু বি এম ইয়ামিন বলেন, ফেসবুক রুম ভিত্তিক যে নতুন ফিচার এড হয়েছে এখানে কোনো ধরনের নিরাপত্তা ঝুঁকি নেই, কারণ এর জন্য গ্রাহক আলাদাভাবে কোনো অ্যাপ ডাউনলোড করতে হবে না এবং ফেসবুক যে সমস্ত পারমিশন নিয়ে থাকে সেগুলোই বিদ্যমান।জুম অ্যাপস নিয়ে যেখানে নিরাপত্তার কথা উঠছিলে সেখানে ফেসবুকের রুম এখন পর্যন্ত বেশ নিরাপদ। এটি সংগঠন, গ্রুপ চ্যাট, ক্লাস নেওয়া, কনফারেন্স প্রভৃতিতে বেশ ভালো সুবিধা দেবে।",22/9/2020,technology
ওবামা-বিল গেটসসহ একঝাঁক প্রভাবশালীর টুইটার অ্যাকাউন্ট হ্যাক!,"হ্যাক হয়েছে একঝাঁক প্রভাবশালী ব্যক্তিত্বের টুইটার অ্যাকাউন্ট। সোশ্যাল নেটওয়ার্কিং সাইট টুইটারের তথ্য নিরাপত্তায় এটি বড় ধরনের হামলা।



এ তালিকায় নাম রয়েছে– বিল গেটস, বারাক ওবামা, জো বাইডেন, জেফ বেজোস, এলন মাস্ক, সিলিকন ভ্যালির সংস্থা অ্যাপেল, মাইক ব্লুমবার্গের মতো বিশ্বখ্যাত ব্যক্তিত্বদের।সংবাদমাধ্যম ডয়েচে ভেলে এক প্রতিবেদনে এ তথ্য জানানো হয়েছে। ওই প্রতিবেদনে বলা হয়েছে, ‘প্রত্যেকের অ্যাকাউন্টে একই ধরনের কথা লেখে টুইট করেছেন হ্যাকাররা, যা কিনা বড়সড় প্রতারণার ফাঁদ।’
বুধবার রাতে বারাক ওবামা, বিল গেটস, জেফ বেজোসদের মতো প্রথম সারির বিশ্বখ্যাত ব্যক্তিত্বদের টুইটার হ্যান্ডেল থেকে ‘প্রতারণামূলক’ টুইট করেন হ্যাকাররা। যাতে বলা হয়, ‘আপনারা আমাকে অনেক কিছু দিয়েছেন। তাই করোনা পরিস্থিতির কথা ভেবে আমিও আপনাদের কিছু ফেরত দিতে চাই। আগামী আধ ঘণ্টার মধ্যে আমার অ্যাকাউন্টে যদি কেউ এক হাজার ডলার পাঠায়, তা হলে আমি তাকে দুই হাজার ডলার দেব।’এখানেই শেষ নয়, এই টুইটগুলোর সঙ্গে একটি করে লিংকও দেয়া হয়েছিল। এলন মাস্কসহ অন্য সেলিব্রেটিদের টুইটার অ্যাকাউন্ট থেকেও এ ধরনের টুইট করা হয়, যা দেখে রীতিমতো বিভ্রান্ত হন ফলোয়াররা। পরবর্তী সময় জানা যায়, বহু প্রভাশালীর অ্যাকাউন্ট হ্যাক হয়েছে।টুইটার কর্তৃপক্ষও দ্রুত টুইটগুলো ডিলিট করে দিলেও অ্যাকাউন্টগুলো এখনও পুরোপুরি বিপদমুক্ত করতে পারেনি।",22/9/2020,technology
"ফেসবুকে কেনাকাটায় প্রতারণা, সাবধান হবেন যেভাবে","ফেসবুকে বিভিন্ন পেজ বা গ্রুপের মাধ্যমে কেনাকাটা জনপ্রিয় হয়ে উঠেছে। অনেকেই ব্যক্তি উদ্যোগে পেজ খুলে অনলাইনে ব্যবসা করছেন। করোনার কারণে গৃহবন্দি হয়ে পড়েছে মানুষ। ফলে বৃদ্ধি পেয়েছে অনলাইনে কেনাকাটা। আর সেই সুযোগে এক শ্রেণির প্রতারক মেতেছে অনলাইন শপিংয়ের নামে প্রতারণায়।



এসব অনলাইন শপের বাহারি অফার সহজেই মন কেড়ে নেয় যে কোনো অজ্ঞ ক্রেতার। বাজার থেকে কম মূল্যে ব্র্যান্ড নিউ মোবাইল ফোন বিক্রির প্রলোভনমূলক এসব বিজ্ঞাপনের ফাঁদে পা দিচ্ছেন অনেকেই।সম্প্রতি ফেসবুকে কিছু প্রতারক চক্র বিভিন্ন ব্যবসায়িক নামে অনলাইন শপিংয়ের পেজ খুলে স্মার্টফোন বিশেষ মূল্য ছাড়ে বিক্রি করার বিজ্ঞাপন দিয়ে ক্রেতাদের সঙ্গে প্রতারণা করছে। এসব অনলাইন শপ থেকে পণ্য অর্ডার করে কেউ পাচ্ছেন নষ্ট পুরনো মোবাইল, আবার কেউ পাচ্ছেন খালি প্যাকেট।এক্ষেত্রে ভুক্তভোগী চ্যালেঞ্জ করা হলে প্রতারক প্রতিষ্ঠানগুলো ইউজারের ফোন নম্বর বা অ্যাকাউন্ট ব্লক করে দিয়ে থাকে। এ ধরনের পেজগুলো সাধারণত চালু হওয়ার কিছুদিনের মধ্যেই অসংখ্য মানুষের কাছ থেকে বিভিন্ন পরিমাণের টাকা হাতিয়ে নিয়ে ব্যবসা গুটিয়ে ফেলে।অনলাইনে কেনাকাটা করতে সাধারণ মানুষকে সতর্কতা অবলম্বনের পরামর্শ দিয়েছে ক্র‍্যাফের প্রেসিডেন্ট জেনিফার আলম। তিনি বলেন, করোনার এ সময়ে অনলাইনে স্বাস্থ্য সুরক্ষা জাতীয় সরঞ্জাম বিক্রির ক্ষেত্রে প্রতারণা বেশি হচ্ছে। কারণ এসমস্ত ব্যবসায়ীরা কুরিয়ার সার্ভিসের ক্যাশ অন ডেলিভারি করে থাকে। যার ফলে কুরিয়ারে পণ্য গ্রহণের পূর্বে টাকা জমা দিতে হয়। তাই প্যাকেট অর্ডার করা প্রোডাক্ট আছে কিনা দেখার সুযোগ গ্রাহকের নেই। আবার এখন সবাই যেহেতু বাজারে যেতে পারছেন না, অনেকেই ফেসবুক পেজ থেকে নিত্য প্রয়োজনীয় দ্রব্যাদি কিনছেন, এডভান্স করেও ডেলিভারি না পাওয়া, নিম্ন মানের পণ্য সরবরাহ, কোন কোন ক্ষেত্রে ব্যবহার অনুপযোগী প্রডাক্ট ডেলিভারির অভিযোগ উঠছে অহরহ। অনলাইনে কোনো পণ্য কেনার ক্ষেত্রে প্রথমেই যেটি দরকার তা হচ্ছে সচেতনতা। কারণ আপনার অসতর্কতার ফলে আপনি হতে পারেন আর্থিক ক্ষতির পাশাপাশি নানা ধরনের অনলাইন হ্যারাসমেন্টের মুখোমুখি। অনলাইনে কেনাকাটা করার পূর্বে যে সাবধানতাগুলো মানতে হবে সেগুলো হচ্ছে - ১. কোনো আকর্ষণীয় বা লোভনীয় বিজ্ঞাপন বা অফার দেখেই হুট করে কিনতে যাওয়া ঠিক নয়।২. প্রথমেই প্রতিষ্ঠানের নাম-ঠিকানা এবং মালিকের নাম-ঠিকানায় অসামঞ্জস্য আছে কি না ভালো করে পর্যবেক্ষণ করতে হবে।৩. অনেক অনলাইন প্রতিষ্ঠানও ট্রেড লাইসেন্স নিয়ে ব্যবসা পরিচালনা করে থাকে। ওয়েবসাইটে ট্রেড লাইসেন্সের কপি আছে কি না দেখতে হবে, যদি না থাকে তাহলে ট্রেড লাইসেন্স করা আছে কি না এবং থাকলে তার নিবন্ধন নম্বর কত তা জেনে নিতে হবে।৪. কোনো বিকাশ নম্বরে মূল্য পরিশোধ করতে বললে নম্বরটি একাধিক নম্বর থেকে ফোন করে যাচাই করে নেওয়া ভালো। আর কুরিয়ার সার্ভিসের মাধ্যমে পণ্য দিতে বললে নির্দিষ্টভাবে পণ্য সরবরাহ যেন করা হয় এবং কেনার রসিদ দেওয়া হয় তা খেয়াল রাখতে হবে। ৫. যেকোনো পণ্য কেনার ক্ষেত্রে আগে পণ্য সরবরাহ করে এবং তা পাওয়ার পর বিক্রয় প্রতিনিধিকে সরাসরি মূল্য পরিশোধ করা যায় এমন ওয়েবসাইট বা মাধ্যমগুলো নির্ভর করা ভালো।৬. প্রোডাক্ট হাতে পেয়ে চেক করে দেখতে হবে। ৭. অনেক পেজই বুস্ট করার মাধ্যমে তাদের পেজ অ্যানগেজমেন্ট, লাইক এবং প্রোডাক্ট রিচ বাড়িয়ে থাকে। এতে করে অনেক সময় বোঝা মুশকিল হয়ে যায় এটি আসল পেজ কিনা। সেই ক্ষেত্রে ক্যাশ অন ডেলিভারির বিকল্প নেই। ৮. ট্রাস্টেড সেলার এবং দীর্ঘদিন ব্যবসা করছেন রেপুটেশনের সঙ্গে এমন পেজ বা গ্রুপগুলোর ফিন্যান্সিয়াল স্ট্যাবিলিটি থাকে ক্যাশ অন ডেলিভারিতে প্রোডাক্ট সরবরাহ করার। তাই আর্থিক ক্ষতি এড়াতে এটি লক্ষ্য রাখুন। ফেসবুক পেজ বা গ্রুপগুলো থেকে কেনাকাটার ক্ষেত্রে যেসব বিষয় লক্ষ্য রাখতে হবে সে বিষয়ে ক্রাফের টেকনিক্যাল ক্রু বিএম ইয়ামিন বলেন, ফেসবুকে এখন অনেক অনেক প্রডাক্ট কেনাবেচার পেজ থেকে নিত্যপ্রয়োজনীয় দ্রব্য থেকে এক্সপেন্সিভ জিনিসপত্র কেনা এবং ভাড়াও নিয়ে থাকেন। এই কেনাবেচার প্রক্রিয়ার মধ্যে যে সকল বিষয় লক্ষ্য রাখতে হবে সেগুলো হচ্ছে- ১. পেজগুলো সব সময় নতুন করে ক্রিয়েট করা হয়।২. পেজের লাইক কম থাকে ও যে সমস্ত প্রোডাক্টের বিজ্ঞাপন দেওয়া হয় সেগুলা ব্যতীত অন্যান্য পোস্টে কোন লাইক কমেন্ট থাকে না। থাকলেও তা খুবই কম একটি বিজনেস পেজ থেকে।৩. পেজের রিভিউ অপশন না থাকা পেজ থেকে কখনোই অর্ডার করবেন না।৪. পেজ বা গ্রুপের পোস্টের নিচের কমেন্টগুলো ভালোভাবে দেখে নেওয়া।৫. পেজে প্রোডাক্ট নিয়ে লাইভে না আসলে, ফোন নাম্বার এবং এড্রেস বা সাইট যুক্ত না থাকলে ধরে নিতেই হবে সেটি অনেক ক্ষেত্রেই প্রতারণা করতে পারে।৬. ওয়েবসাইটের ক্ষেত্রে ফেক সাইট বা ক্লোন সাইট কিনা। ৭. স্বাভাবিকের চেয়ে অস্বাভাবিক কম মূল্যে বা অস্বাভাবিক মূল্যছাড়। উপরোক্ত সমস্যাগুলো যদি কোনো পেজে দেখতে পান সেখানে অর্ডার না করাই ভালো। এছাড়া জরুরি পুলিশ প্রয়োজনে জাতীয় জরুরি সেবা ৯৯৯ নম্বরে বিনামূল্যে কল করতে পারেন। ",22/9/2020,technology
অ্যাপলের অ্যাপ স্টোর নীতিমালা শিথিল,"নীতিমালা পুনর্বিবেচনা করে নিজেদের কয়েকটি ‘ইন-অ্যাপ’ লেনদেনের নিয়ম শিথিল করেছে অ্যাপল। শুক্রবারের পুনর্বিবেচনায় স্ট্রিমিং গেম সেবা, অনলাইন ক্লাস এবং ঠিক কখন ডেভেলপারকে ‘ইন-অ্যাপ পারচেস’ প্রক্রিয়া ব্যবহার করতে হবে, সে সম্পর্কিত নিয়মগুলো শিথিল করেছে অ্যাপল।



অ্যাপ স্টোর নিয়ে বর্তমানে বিতর্কের মুখে রয়েছে এ প্রযুক্তি জায়ান্ট। একদিকে, ডেভেলপাররা অ্যাপ স্টোরের ‘ইন-অ্যাপ পারচেস’ নীতির সমালোচনা করছেন, অন্যদিকে নিয়মের কারণে অ্যাপল প্লাটফর্মে নিজেদের স্ট্রিমিং গেম প্লাটফর্ম আনেনি মাইক্রোসফট ও গুগল। সাম্প্রতিক পুনর্বিবেচনায় সে হিসাবগুলোই মেলানোর চেষ্টা করেছে অ্যাপল।অ্যাপলের অ্যাপ স্টোর নীতিমালা পুনর্বিবেচনা প্রসঙ্গে তাৎক্ষণিকভাবে কোনো মন্তব্য করেনি গুগল ও মাইক্রোসফট। ‘ওয়ান-অন-ওয়ান’ ভার্চুয়াল ক্লাসের ব্যাপারেও নিজেদের নিয়ম পরিবর্তন করেছে অ্যাপল।একজন পড়ছে এরকম অনলাইন ক্লাসের লেনদেনগুলো এখন থেকে চাইলে অ্যাপলের লেনদেন প্রক্রিয়ার বাইরে করা যাবে। তবে, যে অনলাইনে ক্লাসগুলোয় একাধিক শিক্ষার্থীকে পড়ানো হচ্ছে, সেগুলোর লেনদেন অ্যাপলের লেনদেন প্রক্রিয়াতেই হতে হবে।",22/9/2020,technology
যাত্রা শুরু করল অ্যাপভিত্তিক রাইডশেয়ারিং ‘ড্রাইভিল’,"বাংলাদেশে যাত্রা শুরু করল মার্কিন অ্যাপভিত্তিক প্রতিষ্ঠান ‘ড্রাইভিল’। ৮ সেপ্টেম্বর বিকাল ৪টায় রাজধানীর লেকশোর হোটেল গুলশানে অ্যাপভিত্তিক নতুন এ রাইডশেয়ার সেবা ‘ড্রাইভিল’-এর উদ্বোধন করা হয়।



উদ্বোধনী অনুষ্ঠানে ভিডিও কনফারেন্সের মাধ্যমে প্রধান অতিথি হিসেবে উপস্থিত ছিলেন সংসদ সদস্য আলহাজ নজরুল ইসলাম বাবু ও প্রতিষ্ঠানের ঊর্ধ্বতন কর্মকর্তারা।শুরুতে কোরআন তেলাওয়াতের মাধ্যমে উদ্বোধনী অনুষ্ঠান শুরু হয়। পরবর্তী সময়ে ড্রাইভিল-এর বাংলাদেশে তাদের কার্যক্রম ও পরিকল্পনা বক্তব্যের মাধ্যমে তুলে ধরেন প্রতিষ্ঠানের ঊর্ধ্বতন কর্মকর্তারা। পরে এ যাত্রায় শুভেচ্ছা জানিয়ে বক্তব্য রাখেন প্রাধন অতিথি।তবে এ আয়োজনে উপস্থিত থাকতে পারেননি ‘ড্রাইভিল’-এর প্রতিষ্ঠাতা ও প্রধান নির্বাহী পরিচালক মোহাম্মদ ওয়াহিদ উজ্জ্বল। করোনা মহামারীর কারণে তিনি উদ্বোধনী আয়োজনে উপস্থিত থাকতে পারেননি।নাগরিক জীবনে যোগাযোগ ও যাত্রাপথ নিরাপদ, সুন্দর ও নির্ভরযোগ্য করতে ‘ড্রাইভিল’ বদ্ধপরিকর ও আন্তরিক বলে জানিয়েছেন প্রতিষ্ঠানসংশ্লিষ্ট প্রত্যেকেই। প্রতিযোগিতার বাজারে নিজেদের সেবা ও আন্তরিকতা দিয়েই যাত্রীদের নির্ভরযোগ্যতা অর্জনই প্রতিষ্ঠানটির মূল লক্ষ্য। উন্নত বিশ্বের মতো করে বর্তমান ও আধুনিক টেকনোলজি ব্যবহার করা হয়েছে ড্রাইভিল অ্যাপসে।যাতে করে নির্ভয়ে যাতায়াত করতে পারেন চালক ও যাত্রীরা। উপস্থিত সবার বক্তব্যের শেষে মঞ্চে কেক কেটে ‘ড্রাইভিল’-এর ভিডিও কনফারেন্সের মাধ্যমে শুভ উদ্বোধন করেন প্রধান অতিথি ও অনুষ্ঠানে উপস্থিত প্রতিষ্ঠানের ঊর্ধ্বতন কর্মকর্তারা।",22/9/2020,technology
অদ্ভুত হোয়াটসঅ্যাপ মেসেজে ক্র্যাশ হচ্ছে ফোন,"অদ্ভুত একটি মেসেজের পরই ক্র্যাশ হচ্ছে হোয়াটসঅ্যাপ। সম্প্রতি ব্রাজিলসহ বহু দেশের মানুষের সঙ্গেই এমন ঘটনা ঘটছে।



বেশ কিছু হোয়াটসঅ্যাপ ব্যবহারকারী এমন অভিযোগ করেছেন। তাদের মতে, ইনবক্সে অদ্ভুত একটি স্পেশাল ক্যারেক্টারে লেখা মেসেজ পাচ্ছেন তারা, যা হোয়াটসঅ্যাপ ডিকোড করতে পারে না।আর তাই মেসেজ রিসিভ হতেই অ্যাপ ক্র্যাশ হয়ে যাচ্ছে। ওয়াবেটা ইনফো তাদের রিপোর্টে জানিয়েছে, ‘আপনার কোনো পরিচিত কন্টাক্ট থেকে একটি মেসেজ পাঠানো হতে পারে, যেটি অদ্ভুত অক্ষর ব্যবহার করে লেখা।আপনি সেগুলো পুরোপুরি পড়লে দেখতে পাবেন, এ মেসেজটির কোনও অর্থ নেই ফলে হোয়াটসঅ্যাপ এ মেসেজটি ভুয়া মেসেজ ভাবতে পারে। অনেক সময় হোয়াটসঅ্যাপ মেসেজগুলো সম্পূর্ণরূপে রেন্ডার করতে সক্ষম হয় না কারণ এদের স্ট্রাকচার সম্পূর্ণ অদ্ভুত। এ মেসেজগুলোর সংমিশ্রণগুলো এমন একটি পরিস্থিতি তৈরি করে, যার কারণে হোয়াটসঅ্যাপ মেসেজটি প্রসেস করতে পারে না এবং অ্যাপটি সম্পূর্ণরূপে ক্র্যাশ হয়ে যায়।যদি আপনার ফোনে এ ধরনের কোনো মেসেজ এসে থাকে, যেখানে অনেক স্পেশাল ক্যারেক্টর ব্যবহার করা হয়েছে তাহলে চেষ্টা করুন হোয়াটসঅ্যাপ ওয়েবের মাধ্যমে সেই কন্টাক্টটিকে ব্লক করতে। আর সব সময় অপরিচিত নম্বর থেকে আসা মেসেজ এড়িয়ে চলুন।",22/9/2020,technology
অ্যান্ড্রয়েড ফোন হ্যাকিং কতটা ভয়ঙ্কর হতে পারে,"এই যুগে মোবাইল ব্যবহার করেন না এমন মানুষ যেমন পাওয়া যাবে না ঠিক তেমনি অ্যান্ড্রয়েড নামটির সাথে পরিচিত নয় এমন মানুষ খুঁজে পাওয়া দুষ্কর। ৭৪.৬৩ শতাংশ মার্কেট শেয়ার নিয়ে অ্যান্ড্রয়েড খুব ভালো গতিতেই এগিয়ে যাচ্ছে জনপ্রিয়তার চরম শেকড়ে। যদি লক্ষ্য করা যায় সারা বিশ্বে স্মার্টফোন ব্যবহারকারীদের মধ্যে অ্যান্ড্রয়েড ব্যবহারকারী সংখ্যা ৮৫.৪০ শতাংশ।



এই থেকেই বোঝা যাচ্ছে অ্যান্ড্রয়েড ফোনগুলো ব্যবহারকারীদের মাঝে কতটা জনপ্রিয়। আর জনপ্রিয় হবে নাই বা কেন যেখানে গুগোল প্লে-স্টোরে অ্যান্ড্রয়েড অপারেটিং সিস্টেম ব্যবহারকারীদের সুবিধার্থে ও বিনোদনের জন্য রয়েছে ৩ মিলিয়নেরও বেশি অ্যাপ্লিকেশন, যা ব্যবহারকারীদের দৃষ্টি আকর্ষণ করেছে। বাংলাদেশের হিসাবে অ্যান্ড্রয়েড ফোনের জনপ্রিয়তা বয়স ভেদে ১০ থেকে ৮০ সবার কাছেই পরিচিত ও চাহিদার শীর্ষে।যে অপারেটিং সিস্টেমের এত চাহিদা তার দিকে হ্যাকারদের নজর থাকবে না এটাও ভাবা যায় না। আমাদের ইন্টারনেট জগতে বিভিন্ন জায়গায় হ্যাকাররা তাদের হ্যাকিংয়ের বিভিন্ন রকমের লোভনীয় ফাঁদ পেতে রেখেছে। যার থেকে আমরা কেউই নিরাপদ নই। ইন্টারনেটের বেশিরভাগ স্থানেই হ্যাকারদের ফাঁদ পাতা আছে। আর আমরা যারা সাধারণ মানুষ আমরা না বুঝে এসব ফাঁদে পা দিয়ে নিজেদের বিপদ ডেকে নিয়ে আসি। হ্যাকাররা প্রথমেই টার্গেট করে মানুষকে তাদের ফাঁদে, তারপর তারা বিভিন্নভাবে মানুষের বিভিন্ন রকমের ক্ষতি করে। যেমন- ব্লাকমেইল করে থাকে, টাকা চাওয়া, থ্রেড দেয়া, সোশ্যাল মিডিয়া অ্যাকাউন্ট হ্যাক করা, ব্যাংক অ্যাকাউন্ট ও বিভিন্ন প্রয়োজনীয় ইনফরমেশন হাতিয়ে নেয়া ইত্যাদি অপকর্ম করে থাকে হ্যাকাররা। এগুলো থেকে বাঁচতে হলে প্রথমেই আমাদের জানতে হবে কিভাবে সতর্ক থাকা যায় অনলাইন জগতে।অনলাইনে সতর্ক থাকার বিষয়ে ক্রাইম রিসার্চ অ্যান্ড অ্যানালাইসিস ফাউন্ডেশনের (ক্র্যাফ) সভাপতি জেনিফার আলম বলেন, এখন সব বয়সের মানুষের কাছেই একটি স্মার্টফোন থাকে আর তাদের মধ্যে অ্যান্ড্রয়েড ইউজাররাই বেশি। কিন্তু ইউজারদের মধ্যে অনেকেই সতর্কতা অবলম্বন করেন না, সচেতনও না। হ্যাকিং থেকে বাঁচতে প্রথমেই আমাদের সচেতন হতে হবে। আমরা থার্ড পার্টি অ্যাপস কখনই ইউজ করবো না। আর যেসব অ্যাপস ইউজ করবো সেগুলোর পারমিশনগুলো দেয়ার সময় একটু পড়ে তারপর পারমিশনগুলো দিবো। হুট হাট করে পারমিশন দিলে ডেটা লিক হওয়ার সম্ভাবনা থাকে অনেক বেশি। তিনি বলেন, বর্তমানে হ্যাকাররা একটি লিংক দিয়ে বলছে এখানে আপনার খারাপ ছবি আছে, এখানে আপনার ফ্যামিলির ছবি আছে। এছাড়া এখন এমনও বলছে, এখানে রেজিস্ট্রেশন করলে বিকাশ থেকে টাকা পাওয়া যাবে ইত্যাদি। এসব লিংকে কখনই ক্লিক করবেন না। এসব ফিশিং লিংক। আপনার মোবাইল থেকে শুরু করে সোশ্যাল মিডিয়া অ্যাকাউন্ট সব কিছুই হ্যাকারদের কন্ট্রোলে চলে যেতে পারে এসব লিংকে ক্লিক করা মাত্রই।এখন মোবাইল ফোন আমাদের জীবনের একটি অবিচ্ছেদ্য অংশ হয়ে দাঁড়িয়েছে। মোবাইল ছাড়া এক মুহূর্ত ভাবতে পারি না। ছবি তোলা, গান শোনা ছাড়াও অনলাইন কেনাকাটা থেকে শুরু করে আজ প্রায় অনেক কাজই আমরা মোবাইলের মাধ্যমেই করছি। একটি বার ভাবুন, যদি কখনও আপনার মোবাইলটি হ্যাক করে নেয় কোন হ্যাকার তাহলে কী হবে?আসুন জেনে নেই আপনার মোবাইলটি হ্যাক হলে কী হবে। প্রথমত হ্যাক হওয়া মোবাইলের অ্যাকাউন্টের ডিটেইলস ও পাসওয়ার্ড পেয়ে যাবে হ্যাকার। মোবাইলের সব ডিটেইলস চলে যাবে হ্যাকারের কাছে। এতে করে আপনার মোবাইলটি রিমোটলি পরিচালনা করতে সুবিধা হবে হ্যাকারের। আপনি মোবাইলে যা টাইপ করবেন সব কিছুর কপি হ্যাকারের কাছে যেতে থাকবে। আপনার মোবাইলের ও ম্যামরি কার্ডে যা স্টোর করা থাকবে সব পেয়ে যাবে হ্যাকার। হ্যাকার চাইলে আপনার মোবাইলের সামনের ও পিছনের ক্যামেরা অন করে আপনাকে লাইভ দেখতে পারবে ও মাইক্রোফোন অন করে আপনি কি বলছেন শুনতে পারবে। ট্র্যাকিং করে আপনি কোথায় আছেন ও কোথায় যাচ্ছেন সব লাইভ দেখতে পারবে। তাহলে একবার ভাবুন কতটা ভয়ংকর হতে পারে আপনার মোবাইলটি যদি হ্যাক হয়। হ্যাকিং থেকে কিভাবে বাঁচা যায় এগুলো আমাদের জানতে হবে। অনলাইন নিরাপত্তার ব্যাপারে কারিগরি সহায়তাদানকারী প্রতিষ্ঠান ক্র্যাফের আইটি অ্যানালিস্ট রাইয়ান মালিক বলেন, বর্তমানে হ্যাকার থেকে শুরু করে স্ক্রিপ্টক্রিডি সবার টার্গেট থাকে অ্যান্ড্রয়েড ফোন ব্যবহারকারীদের ওপর। কারণ অ্যান্ড্রয়েড ওপেন সোর্স হওয়ার কারণে এর সব কিছুই ওপেন সোর্স। সুতরাং চাইলে একটু কৌশলের মাধ্যমেই অ্যাটাক করা সম্ভব। অ্যান্ড্রয়েড ফোনে এমন কোন অ্যাপ ইন্সটল করা যাবে না যা বাস্তবে কোন কাজের না। যেমন ভার্চুয়াল হ্যান্ড স্যানিটাইজার, মশা মারার অ্যাপ ও ইত্যাদি এমন অনেক কিছু রয়েছে। অবশ্যই গুগোল প্লে-স্টোরের বাইরে থেকে কোন অ্যাপ ইন্সটল করা যাবে না। অ্যাডভান্স ইউজার জানা ছাড়া অ্যান্ড্রয়েড ফোন রুট করা যাবে না। অ্যাপ পারমিশন দেয়ার আগে অবশ্যই একবার পড়ে নিবেন। অনাকাঙ্ক্ষিত কোন অ্যাপ ইন্সটল করার জন্য কখনই প্লে-প্রোটেকশন অফ করবেন না ও নিরাপত্তার জন্য ভালো মানের অ্যান্টিভাইরাস ব্যবহার করা যেতে পারে। ইন্টারনেটের বেশিরভাগ স্থানেই হ্যাকারদের ফাঁদ পাতা আছে। সুতরাং সচেতনতা ও সতর্কতাই হ্যাকারদের থেকে বাঁচার সবচেয়ে বড় হাতিয়ার।মোবাইল ফোন সিকিউর রাখার ১৫টি উপায়- 

১। কারো দেয়া কোন লিংকে ক্লিক করা যাবে না।
২। অ্যাপ ইন্সটলেশনের ক্ষেত্রে অবশ্যই গুগোল প্লে-স্টোর থেকে অ্যাপ ডাউনলোড ও ইন্সটল করতে হবে।
৩। তৃতীয় পক্ষের দেয়া বা থার্ডপার্টি কোন ওয়েবসাইট থেকে অ্যাপ ডাউনলোড ও ইন্সটল করা যাবে না।
৪। গুগোল প্লে-প্রোটেকশন সবসময় অন রাখতে হবে।
৫। অ্যাপ ইন্সটলের আগে অ্যাপ পারমিশনগুলো চেক করতে হবে।
৬। অ্যাপলিকেশনের সাথে যায় না বা দরকার নেই এমন কোন পারমিশন দেয়া যাবে না।
৭। ভালো মানের একটি অ্যান্টিভাইরাস ব্যবহার করতে হবে।
৮। খুব প্রয়োজন ছাড়া পাবলিক ওয়াইফাই ইউজ করা যাবে না। আর খুব প্রয়োজনে ব্যবহার করতে হলে ভিপিএন কানেক্ট করে ব্যবহার করুন।
৯। অ্যাডভান্স ইউজার ছাড়া জাস্ট কোন পারটিকুলার অ্যাপ ইন্সটল করার জন্য ফোন রুট করা যাবে না।
১০। অন্য কারো হাতে নিজের ফোন না দেয়াই ভালো।
১১। লোভনীয় কোন অ্যাড বা লিংকে ক্লিক করা থেকে বিরত থাকুন।
১২। লোভনীয় অ্যাপ ইন্সটল করা থেকে বিরত থাকুন।
১৩। অফিশিয়াল ও ট্রাস্টেড সাইট ছাড়া কোথাও থেকে কিছু ডাউনলোড করা থেকে বিরত থাকুন।
১৪। অ্যান্ড্রয়েড ফোনে গুগোল অ্যাকাউন্ট যুক্ত ও সিনক্রোনাইজেশন অন রাখুন, যাতে করে ডেটা হারালে ফেরত পাওয়া যায়।
১৫। সর্বোপরি সতর্কতা ও সচেতন থাকতে হবে।যে কোন সাইবার ক্রাইম, অনলাইন প্রতারণা ও হ্যারেজমেন্টের শিকার হলে আইন-শৃঙ্খলা বাহিনীকে জানান ও জরুরী প্রয়োজনে জাতীয় জরুরি সেবা ৯৯৯ নাম্বারে ফ্রি কল করুন।",22/9/2020,technology
র‍্যাপিড ডিজিটাইজেশনে ‘আমার সরকার বা মাই গভ’  ,"সরকারি সব সেবা এক প্লাটফর্মে আনার অঙ্গীকার নিয়ে 'আমার সরকার বা মাই গভ'প্ল্যাটফর্ম তৈরি করা হয়েছে। এ বছরের ৮ জানুয়ারি প্রধানমন্ত্রী শেখ হাসিনা এটি উদ্বোধন করেন। 



তারই ধারাবাহিকতায় ‘মাইগভ’-এর মাধ্যমে কোনও নতুন সফটওয়্যার তৈরি ছাড়াই মাত্র এক মাসে মুক্তিযুদ্ধ বিষয়ক মন্ত্রণালয়ের ৩৮টি সেবা ডিজিটাল সেবায় রূপান্তর করা হয়েছে।এখন থেকে মুক্তিযুদ্ধ বিষয়ক মন্ত্রণালয়ের সেবাগ্রহীতারা নাম গেজেটে অন্তর্ভুক্তকরণ, মুক্তিযোদ্ধা সম্মানি ভাতা প্রাপ্তি, মুক্তিযোদ্ধা সনদের তথ্য সংশোধনসহ প্রায় সকল বিষয়ে অত্যন্ত সহজে ডিজিটাল পদ্ধতিতে সেবার আবেদন, সেবা সংশ্লিষ্ট পেমেন্ট, সেবার অগ্রগতি, প্রয়োজনীয় কাগজপত্র দাখিল এবং সংশ্লিষ্ট অন্যান্য কার্যক্রম সেবাগ্রহীতা ৫টি এক্সেস পয়েন্টের মাধ্যমে (মাইগভ ওয়েব, মাইগভ অ্যাপ,৩৩৩, ইউনিয়ন ডিজিটাল সেন্টার, মুক্তিযুদ্ধ বিষয়ক মন্ত্রণালয়ের ওয়েবসাইটে) সম্পাদন করতে পারবেন।মুক্তিযুদ্ধ বিষয়ক মন্ত্রণালয়ের ৩৮টি সেবাসহ সব মন্ত্রণালয় মিলে প্রায় ২১৬টি সেবা বর্তমানে ডিজিটাল হয়েছে এই প্লাটফর্মের আওতায়। প্রধানমন্ত্রীর স্বপ্ন ২০২১ সালের মধ্যে সরকারি ২২০০ সেবা ডিজিটালাইজড করতে হলে প্রয়োজন প্রচলিত ডিজিটাইজেশনের পাশাপাশি র‍্যাপিড ডিজিটাইজেশন।ইতিমধ্যে আইসিটি বিভাগের এটুআই প্রোগ্রাম বিদ্যমান সিস্টেমগুলো যেমন- পরিচয়, ই-নথি, একসেবা, বিএনডিএ, একপের সমন্বয়ে মাইগভ প্ল্যাটফর্ম তৈরি করেছে, যা ব্যবহার করে র‌্যাপিড ডিজিটালাইজেশনের কাজ চলমান আছে। তথ্য ও যোগাযোগ প্রযুক্তি বিভাগ ও মন্ত্রিপরিষদ বিভাগ কর্তৃক বাস্তবায়নাধীন এবং ইউএনডিপি এর সহায়তায় পরিচালিত অ্যাস্পায়ার টু ইনোভেট (এটুআই) প্রোগ্রাম জনগণের দোরগোড়ায় সকল প্রকার সেবা পৌঁছে দেওয়ার লক্ষ্যে বিদ্যমান সিস্টেমগুলোর সমন্বয়ে যে মাইগভ প্ল্যাটফর্ম তৈরি করেছে তা বাস্তবায়নে কাজ করেছে বেসিস এর সদস্যভুক্ত দেশীয় আইটি প্রতিষ্ঠান অরেঞ্জ বিজনেস ডেভেলপমেন্ট লিমিটেড,ট্যাপওয়ার সলিউশনস লিমিটেড, রিভ সিস্টেমস এবং সফট বিডি লিমিটেড সহ বেশকিছু আইটি প্রতিষ্ঠান। ভবিষ্যতে মাই গভ প্লাটফর্মে আরো উন্নত সফটওয়্যার যুক্ত করা হবে যার ফলে উক্ত মাই গভ প্লাটফর্ম আরো সমৃদ্ধশীল হবে। এসব প্রতিষ্ঠানের কর্ণধারদের মতে, প্রধানমন্ত্রীর স্বপ্ন ২০২১ সালের মধ্যে সরকারি সকল সেবা ডিজিটালাইজড করতে হলে এখানে আরো বিপুল সংখ্যক দেশীয় আইটি প্রতিষ্ঠানকে যুক্ত করতে হবে। এর ফলে দ্রুততম সময়ের মধ্যে প্রধানমন্ত্রীর স্বপ্ন ভিশন-২০২১ বাস্তবায়নে একটি মাইলফলক সৃষ্টি করা সম্ভব হবে।",22/9/2020,technology
আয়ারল্যান্ডে ৪ হাজার কোটি টাকা বিনিয়োগ করবে ‘টিকটক’,"চীনের বাইটড্যান্স মালিকানাধীন ক্ষুদ্র ভিডিও শেয়ারিংয়ের জনপ্রিয় প্ল্যাটফর্ম টিকটক ইউরোপে ডেটা সেন্টার খুলতে যাচ্ছে।



সেজন্য তারা দ্বীপরাষ্ট্র আয়ারল্যান্ডকে বেছে নিয়েছে তারা। বার্তা সংস্থা রয়টার্স বলছে, বৃহস্পতিবার টিকটকের পক্ষ থেকে জানানো হয়েছে আয়ারল্যান্ডে ডেটা সেন্টার বানানোর পরিকল্পনা করছে তারা। এতে ৪৯ কোটি ৯০ লাখ মার্কিন ডলার (বাংলাদেশি মূদ্রায় প্রায় ৪ হাজার ২৪০ কোটি টাকা) বিনিয়োগে করবে প্রতিষ্ঠানটি। আর পরিকল্পনা সফল হলে এটিই হবে টিকটকের প্রথম ডেটা সেন্টার।এ বিষয়ে টিকটকের প্রধান তথ্য নিরাপত্তা কর্মকর্তা রোল্যান্ড ক্লাউটিয়ার বলেছেন, আমরা আশা করছি আয়ারল্যান্ডে টিকটকের ডেটা সেন্টারটি ২০২২ সালের শুরুতেই খোলা হবে এবং কার্যকর হবে। এটি শুরু হলে শত শত মানুষের নতুন কর্মসংস্থান তৈরি করবে। পাশাপাশি লোডিংয়ের সময় কমাবে এবং ইউরোপীয় গ্রাহকের ডেটা নিরাপদে মজুদ করবে।প্রসঙ্গত, ডেটা সেন্টারের জন্য টিকটকের আয়ারল্যান্ডকে বেছে নেয়ার পেছনে যুক্তি রয়েছে। কারণ ডেটা সেন্টারের জন্য ইউরোপের সবচেয়ে বড় কেন্দ্র এই আয়ারল্যান্ড। অ্যামাজন, ফেসবুক এবং গুগলের মতো বড় প্রযুক্তি প্রতিষ্ঠানেরও অনেক কার্যক্রম চলে এই দেশ থেকে।",22/9/2020,technology
"টিকটক বন্ধ হবে না, আপত্তিকর ভিডিও সরানো হবে","বাংলাদেশে টিকটক বন্ধ হবে না, তবে আপত্তিকর ভিডিও সরানো হবে বলে জানিয়েছেন ডাক ও টেলিযোগাযাগ মন্ত্রী মোস্তাফা জব্বার।



তিনি বলেন, প্রতিটা বিষয়ের ভালো ও খারাপ দিক আছে। সমস্যা হচ্ছে ভালো দিকগুলো আমরা নিচ্ছি না। মাথাটা কেটে না ফেলে মাথা ব্যথা কীভাবে ঠিক করা যায় সে প্রক্রিয়ায় যেতে চাই। নিয়ম মেনে চলে টিকটকে মজা করে হাসিখুশি থাকলে তো কোনো সমস্যা নেই। বুধবার রাতে টিকটক কর্তৃপক্ষের সঙ্গে কথা হয়েছে। কথা হওয়ার পর তারা আশ্বাস দিয়েছেন, বাংলাদেশ থেকে আপলোড হওয়া আপত্তিকর ভিডিওগুলো তারা রিভিউ করে সরিয়ে ফেলবে।বৃহস্পতিবার রাতে যুগান্তরকে এসব কথা বলেন ডাক ও টেলিযোগাযাগ মন্ত্রী মোস্তাফা জব্বার।টিকটক ‘বাজেভাবে’ ব্যবহার হচ্ছে মন্তব্য করে মন্ত্রী বলেন, যেভাবে ভিডিওগুলো দেওয়া হচ্ছে দেখে লজ্জা লাগে, উঠতি বয়সীরা আপত্তিকর ভিডিও দিচ্ছে। মারধরের ঘটনায় ইয়াছিন আরাফাত অপু নামে একজন গ্রেফতার হওয়ার পর অনেকেই টিকটক বন্ধ করার জন্য বলেছে।মোস্তাফা জব্বার বলেন, টিকটকের বাংলাদেশ প্রতিনিধির সঙ্গে কথা হওয়ার পর সিঙ্গাপুরে অবস্থান করা হেলেনা নামে টিকটকের এক পরিচালকের সঙ্গেও আমি কথা বলেছি। ফোনে তাকে বুঝানো হয়েছে অন্যান্য দেশের মতো বাংলাদেশের আর্থ-সামাজিক অবস্থা এক রকম নয়। যে ভিডিও অন্যান্য দেশে স্বাভাবিক আমাদের দেশে তা অস্বাভাবিক। সে কথা শুনে আশ্বাস দিয়েছেন, বাংলাদেশের ভিডিওগুলো রিভিউ করে আপত্তিকর ভিডিও সরিয়ে ফেলবে।তিনি আরও জানান, কয়েকটি ভিডিওর বিষয়ে আপত্তি জানানোর পর ইতিমধ্যে টিকটক সেগুলো সরিয়ে ফেলেছে।গত বছর টিকটক ও অনলাইন গেইম প্লেয়ার আননোনস ব্যাটলগ্রাউন্ড (পিইউবিজি) বন্ধ করে দেওয়া হয়েছিল জানিয়ে মোস্তাফা জব্বার বলেন, সেবার বন্ধ করে দেওয়ার পর খুলে দেওয়া হয়েছিল কয়েক দিন পর। আমাদের যে প্রযুক্তি রয়েছে তাতে যে কোনো অ্যাপ বা ওয়েবসাইট কিছুক্ষণের মধ্যেই বন্ধ করে দিতে পারি। সে সময় টিকটক কর্তৃপক্ষ আশ্বাস দিয়েছিল, তারা আপত্তিকর ভিডিও মনিটর করবে। তবে সে কথা তারা রাখেনি।বুধবার টেলিযোগাযোগমন্ত্রী তার ফেসবুক টাইমলাইনে লেখেন, ‘টিকটক নিয়ে প্রচুর অভিযোগ পাচ্ছি। অনুগ্রহ করে বাজে ভিডিওগুলোর লিংক ইনবক্সে দিন। যারা পর্নো লিঙ্ক পাঠিয়েছিলেন সেগুলো বন্ধ হয়েছে। যদি কোনোটা না হয়ে থাকে তবে ইনবক্সে দিন।’টিকটক নিয়ে ফেসবুকে পোস্ট দেওয়ার পর অনেকগুলো ভিডিও লিংক তার ইনবক্সে পাঠানো হয়েছে বলে জানান মন্ত্রী।তিনি বলেন, “টিকটক কর্তৃপক্ষকে বুধবার ১০টির মতো আপত্তিকর ভিডিও দেওয়ার পর সরিয়ে ফেলেছে। শুধু টিকটক নয় ফেসবুক ও ইউটিউব কর্তৃপক্ষের সঙ্গে আলোচনায়ও অগ্রগতি রয়েছে। এসব বিষয়ে স্বাভাবিকভাবে রিপোর্ট করা হয়। অনেক সময় শোনে আবার অনেক সময় শোনে না। তবে গত দুই বছরে তাদের রেসপন্স ভালো, রিপোর্ট করার সঙ্গে সঙ্গেই তারা আমলে নিচ্ছে।",22/9/2020,technology
 টিকটকের মার্কিন শাখা কিনতে যাচ্ছে মাইক্রোসফট,"আমেরিকায় চিনা ভিডিও অ্যাপ টিকটকের উপর নিষেধাজ্ঞা জারি করতে যাচ্ছে ডোনাল্ড ট্রাম্প।এই পরিস্থিতিতেই টিকটকের যুক্তরাষ্ট্র শাখা কিনতে উদ্যোগ নিয়েছে বিশ্ববিখ্যাত তথ্য প্রযুক্তি সংস্থা মাইক্রোসফট।



মার্কিন সংবাদমাধ্যম নিউইয়র্ক টাইমস ও ওয়াল স্ট্রিট জার্নালের প্রতিবেদনে জানানো হয়, টিকটকের মার্কিন শাখার দায়িত্বে থাকা বাইটড্যান্সের সঙ্গে কথাবার্তা চালাচ্ছে মাইক্রোসফট। শুক্রবার এ নিয়ে একটি রিপোর্টও প্রকাশ করে মার্কিন সংবাদমাধ্যমগুলো। তাতে লেখা হয়েছে, দু'টি সংস্থার মধ্যে চূড়ান্ত পর্যায়ে আলোচনা চলছে। এই আর্থিক লেনদেন কোটি কোটি ডলারের হবে বলেই ধারণা ওই সংবাদমাধ্যমটির। মাইক্রোসফট, বাইটড্যান্স এবং হোয়াইট হাউসের প্রতিনিধিদের মধ্যে আলোচনা হয়েছে। বিভিন্ন সূত্রে জানা গেছে, সোমবারের মধ্যে তারা একটি সিদ্ধান্তে আনতে পারে বলে ধারণা করা হচ্ছে।সম্প্রতি ওই চিনা ভিডিও অ্যাপ নিয়ে মুখ খুলেছেন মার্কিন পররাষ্ট্র মন্ত্রী মাইক পম্পেও। তার অভিযোগ, মার্কিন নাগরিকদের ব্যক্তিগত তথ্য হাতিয়ে নিচ্ছে টিকটক। এ নিয়ে বলতে গিয়ে ভারতে টিকটক নিষিদ্ধ হওয়ার প্রসঙ্গও তুলে ধরেছেন তিনি। এর মধ্যেই শুক্রবার ট্রাম্প বলেন, আমেরিকায় টিকটক নিষিদ্ধ হতে চলেছে।",22/9/2020,technology
গুগল প্লে-স্টোরের যে অ্যাপগুলো মোটেও ব্যবহার করা যাবে না,"অ্যান্ড্রয়েড মোবাইল ফোন ব্যবহার করেনি এমন মানুষের সন্ধান পাওয়া খুব কঠিন। যুগে যুগে মোবাইলের আকার, অপারেটিং সিস্টেম ও বিভিন্ন ফিচারের উন্নতি এবং অনেক কিছুর পরিবর্তন হলেও বর্তমান যুগ এখন অ্যান্ড্রয়েড অপারেটিং সিস্টেম যুক্ত মোবাইলের। বর্তমান সময়ে অ্যান্ড্রয়েড ফোনের জনপ্রিয়তা অনেক বেশি। অ্যান্ড্রয়েড ফোনের জনপ্রিয়তার ওপর ২০১৯ সালে একটি জরিপ করা হয়, সেই জরিপে দেখা গিয়েছে পুর বিশ্বে ২.৩ বিলিয়ন লোক অ্যান্ড্রয়েড স্মার্টফোন ব্যবহার করে আর অ্যান্ড্রয়েডের মার্কেট শেয়ার ৭৪.১৩%। অন্য দিকে আইফোনের মার্কেট শেয়ার ৩৩.৩৩% যা অ্যান্ড্রয়েড ফোনের থেকে অনেক কম। এই জরিপ থেকেই জানা যাচ্ছে অ্যান্ড্রয়েড স্মার্টফোন কতটা জনপ্রিয়।



কিছুদিন আগে একটি স্বনামধন্য ইউনিভার্সিটিতে প্লে-স্টোরের এমন কিছু অ্যাপের ওপর টেস্ট করার জন্য ৫০ জন অ্যান্ড্রয়েড ইউজার নিয়ে যে অ্যাপগুলো অহেতুক আপলোড করা আছে প্লে-স্টোরে। সেই টেস্টে ৫০ জন ইউজারকে দেয়া হয় র‍্যাম বৃদ্ধিকারক অ্যাপ, দ্রুত চার্জ করার অ্যাপ, মোবাইল মেমরি বৃদ্ধি কারক অ্যাপসহ এমন আরও কিছু অ্যাপ যেগুলার বৃদ্ধি ও হ্রাস শুধু হার্ডওয়্যার সম্পর্কিত।তাদের মোবাইলের ওপর ২০ দিন নজর রাখা হচ্ছিল সেই ইউনিভার্সিটির রিসার্চারদের দ্বারা (অনুমতিক্রমে), সেখানে দেখা গিয়েছে যে ৫০ জনের মধ্যে ৩৯ জনের সব ডেটা যাচ্ছিল অচেনা কোন এক কোম্পানির সার্ভারে অ্যাপ দ্বারা। ৮ জনের ফন্ট ও ব্যাক ক্যামেরার মাধ্যমে তাদের ওপর সরাসরি নজর রাখা হচ্ছিল অ্যাপের মাধ্যমে। বাকি ৩ জনের শুধু গ্যালারি, কন্ট্রাক্ট ও এসএমএসের ডেটা যাচ্ছিল সার্ভারে (প্রত্যেকের ওপর একই ক্যাটাগরির ভিন্ন ভিন্ন অ্যাপ দ্বারা পরীক্ষাটি করা হয়েছিল)। আসুন যেনে নেই, এমন কিছু যদি আপনার সঙ্গে হয় তাহলে কী করণীয় ও হ্যাকাররা বা এসব অ্যাপ কীভাবে ডেটা নিচ্ছে ইউজারদের থেকে।সাধারণত আমরা জানি যেসব জিনিস বেশি জনপ্রিয়, সেসব জিনিসের দিকে অসাধু ব্যক্তি বা দলের নজরও বেশি থাকে। তেমনি অ্যান্ড্রয়েড স্মার্টফোনেও রয়েছে তাদের নজর। বিভিন্ন ধরনের ফাঁদ পাতা থেকে শুরু করে হ্যাক করা বা ইউজারের ডেটা নেয়া কোন কিছুই বাদ রাখেনি তারা। তাদের ফাঁদ হিসাবে অনেক কিছু ব্যবহার করলেও যে কৌশলটি ব্যবহার করে তারা সবচেয়ে বেশি উপকৃত হয় বা ইউজারদের সবচেয়ে বেশি ক্ষতি করতে পারে তা হচ্ছে ""অ্যান্ড্রয়েড অ্যাপ বা অ্যাপ্লিকেশন""।অ্যান্ড্রয়েড অ্যাপ ব্যবহার সম্পর্কে নিরাপদ অনলাইন গড়ে তুলার লক্ষ্যে প্রযুক্তিগত সহায়তাদানকারী প্রতিষ্ঠান ক্র‍্যাফ-এর আইটি অ্যানালিস্ট রাইয়ান মালিক বলেন, আমরা অনেক সময় প্লে-স্টোরেই এমন কিছু অ্যাপ দেখি যেসব অ্যাপ ভিত্তিহীন ও এগুলা ইউজার ডেটা নেয়ার এক ধরনের লোভনীয় ফাঁদ। যেমন আমরা দেখতে পাই র‍্যাম ও মোবাইল মেমোরি বৃদ্ধির জন্য অনেক অ্যাপ রয়েছে স্বয়ং প্লে-স্টোরে, কিন্তু র‍্যাম বা মেমোরি পুরোটাই হার্ডওয়্যারের ব্যাপার, কোন অ্যাপ দ্বারা এগুলা বৃদ্ধি করা সম্ভব না। এমন আরও অনেক অকেজো অ্যাপ প্লে-স্টোরে ঘুরছে আর ইউজাররা না বুঝেই ডাউনলোড করছে। অপ্রয়োজনীয় পারমিশনস দিচ্ছে ও ব্যবহার করছে।তিনি আরও বলেন, একটি অ্যানালাইসিসে দেখা গিয়েছে এদের মধ্যে এমন অনেক অ্যাপ ইউজারদের প্রচুর ডেটা নিচ্ছে নিজেদের সার্ভারে এবং কিছু কোম্পানি বিক্রিও করছে তাদের ইউজার ডেটা। আমাদের একটি বিষয় মনে রাখতে হবে যে, মোবাইল বা কম্পিউটারের কিছু জিনিস যেগুলো কমানো বা বৃদ্ধি নির্ভর করে সম্পূর্ণ হার্ডওয়্যারের ওপর; কোনভাবেই এগুলো অ্যাপ দ্বারা বৃদ্ধি করা সম্ভব নয়।আমরা অ্যান্ড্রয়েড ফোনে যে সব ফিচার ও সার্ভিস ব্যবহার করি তার প্রায় সবই অ্যান্ড্রয়েড অ্যাপসের মাধ্যমে। আমরা বুঝতেই পারছি আন্ড্রয়েড অ্যাপসগুলোর প্রয়োজনীয়তা কতটুকু হতে পারে। ঠিক সেটির সুযোগ নিচ্ছে কিছু অসাধু চক্র। তারা যে কাজটি করে ফাঁদ পেতে রাখে তা হলো তারা বিভিন্ন ধরনের লোভনীয় অ্যাপ ডেভেলপ করে প্লে-স্টোরে দিয়ে রাখে। অনেক অ্যান্ড্রয়েড স্মার্টফোন ইউজার না বুঝেই সেটিকে ডাউনলোড করে ফেলে এবং ব্যবহার করতে থাকে। ফলশ্রুতিতে যা হয় তা হচ্ছে অ্যাপ ডেভেলপার কোম্পানিগুলোর কাছে ইউজারের বিভিন্ন ধরনের ডেটা ও তথ্য যেতে থাকে বা তারা নিতে থাকে। তাদের মধ্যে কিছু অ্যাপ অ্যানালাইসিস করে দেখা গিয়েছে তারা শুধু কাস্টমার বিহেভিয়ার না, তারা মোবাইলের যাবতীয় ডেটা নিয়ে যাচ্ছে ফোন নম্বর থেকে শুরু করে গ্যালারীর ছবি পর্যন্ত।অ্যান্ড্রয়েড ফোন ব্যবহারকারীদের সতর্কতার উদ্দেশ্যে ক্র‍্যাফ-এর সভাপতি জেনিফার আলম যুগান্তরকে জানান, প্লে-স্টোরে এমন কিছু অ্যাপ রয়েছে যেগুলা অহেতুক ও সেই অ্যাপের ক্ষেত্রে প্রয়োজন নেই এমন পারমিশন নিচ্ছে ইউজারদের থেকে। এতে করে ইউজারদের ডেটা নিতে পারছে খুব সহজেই। অন্যদিকে ইউজার বিহেভিয়ারের দিকেও নজর রাখছে। এখানে সব থেকে বড় রিস্ক হচ্ছে ডেটাগুলো যাচ্ছে থার্ড পার্টিদের হাতেও। সুতরাং ইউজার ডেটার সঙ্গে তারা তাদের ইচ্ছেমত কাজ করতে পারবে এতে করে ইউজার প্রাইভেসি নষ্ট হচ্ছে। আমরা এমন লোভনীয় অ্যাপগুলো ইন্সটল থেকে বিরত থাকার ট্রাই করবো।তিনি আরও বলেন, আমরা অ্যাপ ইন্সটল করার সময় একটু লক্ষ্য রাখবো কোন অ্যাপসের সঙ্গে কোন পারমিশনটি যাচ্ছে। এক্ষেত্রে যদি সন্দেহ হয় তাহলে আমরা ওই সকল অ্যাপ ব্যবহার থেকে বিরত থাকবো। যেমন একটি সাধারণ র‍্যাম ইনক্রিজার অ্যাপ কন্ট্রাক্ট বা গ্যালারীর পারমিশন চাচ্ছে বা একটি দ্রুত চার্জিং অ্যাপ মাইক্রোফোনের পারমিশন চাচ্ছে। এগুলো ইউজার ডেটা নেয়ার ফাঁদ। তাই অ্যাপ ইন্সটল ও পারমিশনের ক্ষেত্রে সতর্কতা অবলম্বন করতে হবে। আসুন জেনে নেয়া যাক কী ধরনের অ্যাপ গুগল প্লে-স্টোরে থাকলেও ব্যবহার করা যাবে না- ১। র‍্যাম ও মোবাইল মেমোরি বৃদ্ধিকারী অ্যাপ। এটি সাধারণত মেমোরিতে থাকা ক্যাশ ডিলিট করে আপনাকে বৃদ্ধিকৃত রেজাল্ট সো করে।
২। ক্লিনার অ্যাপ। অহেতুক থার্ড পার্টি অ্যাপ না ব্যবহার করাই ভালো। ক্লিনার এখন বাইডিফল্ট অ্যান্ড্রয়েড ফোনগুলোতে থাকে।
৩। ফাস্ট চার্জিং অ্যাপ। এটাও হার্ডওয়্যারের ওপর নির্ভর করে কিন্তু ফোনে এই সিস্টেম এখন বাইডিফল্ট থাকে। তাই এক্সট্রা প্রয়োজন নেই।
৪। ইউসি ব্রাউজার। এই ব্রাউজার ইউজারদের সব ডেটা চায়নাতে আলিবাবার সার্ভারে ইউজার ডেটা পাঠাচ্ছে ও বিভিন্ন ধরনের আজেবাজে অ্যাড শো করছে ইউজারদের ফোনে।
৫। এমন কিছু অ্যাপ যেগুলা অহেতুক ও অপ্রয়োজনীয় পারমিশন চায়, এসব অ্যাপ ইন্সটল ও ব্যবহার করা যাবে না।এইসব সতর্কতা অবলম্বন করার পরেও যদি কোন ধরনের ডেটা লস বা ঝুঁকি অনুভব করেন, তবে অবশ্যই আইনশৃঙ্খলা বাহিনীকে অবহিত করবেন। যেকোন জরুরি পুলিশ প্রয়োজনে জাতীয় জরুরি সেবা ৯৯৯ নম্বরে বিনামূল্যে কল করতে পারেন।",22/9/2020,technology
খুলনায় ঘরে ঘরে ওষুধসামগ্রী পৌঁছে দেবে ‘অনলাইন মেডিসিন মার্ট’,"খুলনার মানুষ এখন থেকে ব্যবহারকারী ওষুধ, ব্যক্তিগত সুরক্ষাসামগ্রী এবং চিকিৎসা সংক্রান্ত অন্যান্য প্রয়োজনীয় দ্রব্যাদি কিনতে পারবে ‘অনলাইন মেডিসিন মার্ট, খুলনা’ (Online Medicine Mart, Khulna) অ্যাপসের মাধ্যমে।



সামাজিক দূরত্ব বজায় রেখে ডিজিটাল পদ্ধতিতে ওষুধসামগ্রী সংগ্রহের এই অ্যাপসটি রোববার সকালে জেলা প্রশাসক কার্যালয়ে উদ্বোধন করেন খুলনা সিটি কর্পোরেশনের মেয়র তালুকদার আবদুল খালেক।উপস্থিত ছিলেন জেলা প্রশাসক মোহাম্মদ হেলাল হোসেন, অতিরিক্ত পুলিশ কমিশনার সরদার রকিবুল ইসলাম, পুলিশ সুপার এসএম শফিউল্লাহ, খুলনা মেডিকেল কলেজ হাসপাতালের পরিচালক ডা. মুন্সী মো. রেজা সেকেন্দার, খুলনা মেডিকেল কলেজের উপাধ্যক্ষ ডা. মেহেদী নেওয়াজ, খুলনার সিভিল সার্জন ডা. সুজাত আহমেদ প্রমুখ।জানা যায়, অ্যাপসটির মাধ্যমে ওষুধ কিনতে হলে অবশ্যই BMDC লাইসেন্সধারী চিকিৎসকের যথাযথ প্রেসক্রিপশন আপলোড করতে হবে এবং চিকিৎসকের BMDC নিবন্ধন নম্বর উল্লেখ করতে হবে। ওষুধ ব্যতীত অন্যান্য দ্রব্যাদি ক্রয়ের ক্ষেত্রে প্রেসক্রিপশন প্রয়োজন হবে না।এ ছাড়া জেলা প্রশাসনের তত্ত্বাবধায়নে নিয়োজিত ডেলিভারি ম্যানের মাধ্যমে ঘরে ঘরে চাহিদা অনুযায়ী পণ্যগুলো পৌঁছে দেয়া হবে। এ ক্ষেত্রে সামঞ্জস্যপূর্ণ মিনিমাম ডেলিভারি চার্জ প্রযোজ্য হবে। ডেলিভারি চার্জও এলাকাভিত্তিতে উল্লিখিত থাকবে।",22/9/2020,technology
বাচ্চাদের অনলাইন ক্লাসের জন্য ফেসবুকের ‘ম্যাসেঞ্জার ফর কিডস’,"ফেসবুক! এই অনলাইনের যুগে ফেসবুকের সঙ্গে পরিচিত না এমন মানুষ হয়তো পাওয়া যাবে না। আর না পাওয়া যাওয়াটিই স্বাভাবিক। ফেসবুক এমন একটি প্লাটফর্ম যা কারো কাছেই অপরিচিত না। ১৬ থেকে ৬০ সবাই ফেসবুক শব্দের সঙ্গে পরিচিত। একটা সময় ছিল যখন ফেসবুক এতটা জনপ্রিয় ছিল না, কিন্তু আজকের দিনে এই তথ্যপ্রযুক্তির যুগে ফেসবুক আমাদের জীবনের একটি অংশ হয়ে দাঁড়িয়েছে।



ফেসবুক শুধু এখন একটি সোশ্যাল মিডিয়া নেটওয়ার্ক না, এখন ফেসবুকের মাধ্যমে বা ফেসবুককে ঘিরে মানুষ ব্যবসায় পরিচালনা করছে ও আত্ম-কর্মসংস্থান করে তুলছে। যোগাযোগের অন্যতম জনপ্রিয়, সেরা ও সহজ মাধ্যম এখন ফেসবুক। একটি জরিপে দেখা গিয়েছে এশিয়ান মানুষরা তাদের দৈনিক সময়ের ২ ঘণ্টা ১৬ মিনিট ফেসবুক ব্যবহারে ব্যয় করে থাকেন। যার পরিধি দিন দিন বাড়ছে এবং সঙ্গে যুক্ত হচ্ছে আরও অনেক সোশ্যাল মিডিয়া প্ল্যাটফর্ম।করোনা পরিস্থিতিতে ফেসবুকের ব্যবহার দিন দিন আরও বেশি বাড়ছে। এর কিছু কারণ রয়েছে তার মধ্যে প্রধান ও উল্লেখ যোগ্য কারণ হলো ""লকডাউন""। করোনাকালীন সময়ে লকডাউন দিয়ে দেয়ার পর থেকে অফিস থেকে শুরু করে শিক্ষা প্রতিষ্ঠানের কার্যক্রম পরিচালনা হচ্ছে অনলাইনেই। আর ফেসবুক সহজ ও সুবিধাজনক হওয়ায় মানুষের যোগাযোগও বেশি বৃদ্ধি পেয়েছে ফেসবুকের মাধ্যমেই।

অনেক শিক্ষা প্রতিষ্ঠান ফেসবুক গ্রুপের মাধ্যমে ছাত্র-ছাত্রীদের গাইড করছেন, ফেসবুক এসব শিক্ষার্থীদের অনেকেরই বয়স ১৬ এর নিচে। কিছু গবেষণায় বলা হয়েছে ফেসবুক ১৬ বছরের নিচের বাচ্চাদের জন্য নয়। ১৬ বছরের নিচে বা শিশুদের জন্য ফেসবুকের আসলো একটি নতুন অপশন ও অ্যাপ যার নাম ""Messenger For Kids"" যা আপনি প্রে-স্টোর ও অ্যাপেল স্টোরে উভয় ডিভাইসের জন্যই পেয়ে যাবেন।এই বিষয়ে ক্রাইম রিসার্চ এন্ড অ্যানালাইসিস ফাউন্ডেশন (ক্র্যাফ)-এর সভাপতি জেনিফার আলম বলেন, আমরা এমন অনেক কেইস পাই যে ফেইক পরিচয়ধারি মানুষ বাচ্চাদের অ্যাডাল্ট ও ডিস্টার্বইং ছবি পাঠাচ্ছে আর বাচ্চারা এগুলো দেখছে ও মানসিকভাবে ভেঙ্গে পড়ছে, নিজেকে দোষী মনে করছে অনেক বেশি। অনেক সময় বাচ্চাদের আরও অনেকভাবে হ্যারেজমেন্টের কেইস আমরা পেয়ে থাকি। তিনি বলেন, গার্ডিয়ান যদি ""ম্যাসেঞ্জার ফর কিডস"" অ্যাপটি বাচ্চাদের ব্যবহার করতে দেয় তাহলে এই ধরনের সমস্যা খুব সহজেই অ্যাভইড করা সম্ভব। আমি বিশেষ করে স্কুলের শিক্ষকদের উদ্দেশে বলবো, যারা ফেসবুকে বাচ্চাদের গাইড করছেন বা অনলাইনে ক্লাস নিচ্ছেন তারা দয়া করে রিকমেন্ড করুন এই অ্যাপটি ব্যবহার করার, এতে করে বাচ্চারা অনেকটাই সুরক্ষিত থাকতে পারবে।যেভাবে সেটআপ করবেন প্রথমে আপনার সন্তান বা শিশু শিক্ষার্থী যে ডিভাইসটি ব্যবহার করছে সেই ডিভাইসটিতে ""Messenger For Kids"" ডাউনলোড করে নিবেন, অ্যাপ্লিকেশনটি ওপেন করে নেক্সটে প্রেস করুন, তারপর প্যারেন্টস বা গার্ডিয়ান হিসাবে কনফার্ম করুন ও আপনার ফেসবুক অ্যাকাউন্টটি (ইমেইল বা নম্বর) দিয়ে কন্টিনিউ করুন পরবর্তী পেইজে পাসওয়ার্ড দিয়ে অথরাইজড ডিভাইসে ক্লিক করুন ও সেইভ করে দিন।এরপর আপনার সন্তান বা চাইল্ড ইউজার তার নাম দিয়ে কন্টিনিউ করুন ও জন্ম তারিখ সিলেক্ট করে কন্টিনিউ দিন। তারপর ক্রিয়েট অ্যাকাউন্টে ক্লিক করুন, তৈরি হয়ে গেলো কিডস অ্যাকাউন্ট। এরপরের প্রসেসে আপনি সিলেক্ট করতে পারবেন আপনার সন্তান কার কার সঙ্গে যোগাযোগ করতে পারবে। এরপরের দুটি প্রসেস আসবে সেগুলো Allow করে দিবেন ও পরবর্তীতে টার্ন অন কোড Allow করে দিবেন ও কন্টিনিউ দিবেন।তারপর সার্চ ফর প্যারেন্ট-এ গিয়ে প্যারেন্ট অ্যাকাউন্ট সিলেক্ট করে দিবেন, পরবর্তী স্টেপ গুলো We Agree দিবেন ও Allow Access দিবেন। এরপর ডিভাইস অ্যাক্সেস Allow দিয়ে চাইলে আপনার বাচ্চার ছবি দিতে পারেন, তারপর নেক্সট দিলেই আপনার চিলড্রেন অ্যাকাউন্ট খোলা হয়ে যাবে। এটা নিয়ে ক্রাইম রিসার্চ এন্ড অ্যানালাইসিস ফাউন্ডেশন (ক্র্যাফ)-এর আইটি অ্যানালিস্ট রাইয়ান মালিক বলেন, ""ম্যাসেঞ্জার ফর কিডস"" সত্যি খুবি অসাধারণ একটি উদ্যোগ। ফেসবুকের যদিও দুই বছর আগে থেকেই ছিল কিন্তু এখন সব দেশের মানুষের জন্যে উন্মুক্ত। এতে যে অ্যালগোরিদম ব্যবহৃত হয়েছে তা দিয়ে ফেসবুক ব্যবহারকারী বাচ্চাদের অ্যাডাল্ট কনটেন্ট, অ্যাড ও ভায়ওলেন্ট কনটেন্ট থেকে দূরে রাখবে ও নিরাপদে ম্যাসেঞ্জার ব্যবহার করার নিশ্চয়তা দিবে গার্ডিয়ানদের। এটা যাদের ঘরে বাচ্চারা এই করোনার সময় অনলাইনে ক্লাস করছে বা স্কুলের গাইডলাইন নিচ্ছে ফেসবুকের মাধ্যমে, তাদের জন্য নিঃসন্দেহে খুবই উপকারি একটি অ্যাপ। আমি গার্ডিয়ানদের উদ্দেশে বলবো, তারা যাতে তাদের বাচ্চাদের ""ম্যাসেঞ্জার ফর কিডস"" ব্যবহার করতে দেয়, বড়দের ম্যাসেঞ্জার না দিয়ে।মেসেঞ্জার ফর কিডস-এর মাধ্যমে আপনি যেসব সুবিধা পাবেন১। কিডস অ্যাকাউন্টের ওপর প্যারেন্টের ফুল কন্ট্রোল
২। আপনার সন্তান ফেসবুকে কার সঙ্গে যোগাযোগ করতে পারবে বা কথা বলতে পারবে তা নির্ধারণ করে দিতে পারবেন
৩। ম্যাসেঞ্জারে কাউকে অ্যাড করতে হলে প্যারেন্টস অ্যাকাউন্টের পারমিশন লাগবে
৪। আপনার সন্তান কার সঙ্গে চ্যাট করছে, কি ছবি বা ভিডিও আদান-প্রদান করছে সব নোটিফিকেশন পাবেন প্যারেন্টস অ্যাকাউন্টে
৫। কিডস অ্যাকাউন্টে কে কল দিচ্ছে, কাকে কল দেওয়া হচ্ছে প্যারেন্টস অ্যাকাউন্টে নোটিফিকেশন যাবে
৬। এই অ্যাকাউন্টের তৈরির জন্য বাচ্চাদের কোন ফেসবুক অ্যাকাউন্ট ও ফোন নম্বরের প্রয়োজন নেই
৭। একটি বিশেষ সুবিধা হলো কোন ম্যাসেজ বা কনভারসেশন হাইড করা যায় না, এতে করে খুব সহজেই প্যারেন্টরা মনিটর করতে পারবে কিডস কনভারসেশন অ্যাক্টিভিটি
৮। এতে কোন ধরনের অ্যাড শো করবে না, এতে করে বাচ্চার ব্যবহৃত অ্যাপে অ্যাডাল্ট কোন অ্যাড আসবে না
৯। ম্যাসেঞ্জার ফর কিডস-এর সকল ফিচার কিডস ফ্রেন্ডলি, সুতরাং এখানে অ্যাডাল্ট কনটেন্ট আসার চিন্তায় থাকবে না 
১০। কিডস ইউজাররা যদি কোন কনটেন্ট, ম্যাসেজ বা কোন কিছুতে রিপোর্ট করে তাহলে অভিভাবকদের অ্যাকাউন্টে নোটিফিকেশনের মাধ্যমে জানিয়ে দেয়া হবে।",22/9/2020,technology
"ভারতের টিকটক স্টারদের কার কত আয়, জানলে চমকে যাবেন","লাদাখ সীমান্তে সংঘর্ষের কারণে সোমবার থেকে ৫৯টি চীনা অ্যাপ নিষিদ্ধ করেছে ভারত। নিষিদ্ধের তালিকায় রয়েছে দেশটিতে সবচেয়ে বেশি জনপ্রিয় চীনা ভিডিও অ্যাপ টিকটিক।



আনন্দবাজার পত্রিকার সূত্র মতে, ২০১৯ সালে বিশ্বের মধ্যে সবচেয়ে বেশি টিকটক ডাউনলোড হয়েছে ভারতে, ৩২কোটি ৩০ লাখ বার! যা বিশ্বের মোট টিকটক গ্রাহকদের ৪৪ শতাংশ।এই অ্যাপটি বন্ধ করে দেয়ার কারণে ভারতের বেশ কয়েকজন টিকটক স্টারের মাথায় হাত দেয়ার উপক্রম।আসুন যেনে নিই চীনা ভিডিও অ্যাপ টিকটিক দিয়ে কতো আয় করতেন এসব ভারতীয়রা।মঞ্জুল খট্টর:টিকটকে নিজের ট্যালেন্ট দেখিয়ে বিপুল অর্থ উপার্জন করেছেন মঞ্জুল খট্টর। ভারতসহ বাংলাদেশ, পাকিস্তানেও জনপ্রিয় একজন টিকটক স্টার তিনি। প্রায় ১৪ কোটি ফলোয়ার রয়েছে তার। মঞ্জুলের বাড়ি হরিয়ানার গুরুগ্রামে। বাণিজ্যবিভাগ নিয়ে পড়াশোনা করেছেন। হেয়ারস্টাইলের জন্য টিকটকে বেশ জনপ্রিয় মঞ্জুল। শুধু ভিডিও পোস্ট করেই মাসে প্রায় ৫ লাখ টাকা আয় করেন মঞ্জুল।গিমা আশিটিকটক ব্যবহার করেন কিন্তু গিমা আশির মুখখানা চেনেন না এমন কেউ নেই। গিমা এক জন মডেল। টিকটকে ‘বহত হার্ড’ গানে নিজের একটি ভিডিও পোস্ট করে তুমুল জনপ্রিয় হয়ে ওঠেন গিমা। সেই ভিডিও ৫০ লাখ বার দেখা হয়েছিল। দিল্লির এই মডেলের টিকটকে ১ কোটির ওপর ফলোয়ার রয়েছে। আর টিকটকে ভিডিও পোস্ট করে মাসে ৬ লাখ টাকা আয় করেন গিমা। ইনস্টাগ্রামেও কয়েক লাখ প্রচুর ফলোয়ার রয়েছে তার।অবেজ দরবারটিকটক স্টারদের মধ্যে অন্যতম নাম অবেজ দরবার। টিকটকে নিজের কমেডি ভিডিও পোস্ট করে বেশ জনপ্রিয় তিনি। তিনি একজন কোরিয়োগ্রাফারও। টিকটকে তার ফলোয়ারের সংখ্যা ২ কোটি। এই আপ থেকে অবেজের আয় মাসে ১৪ লাখ টাকা! অবেজের নিজের ইউটিউব চ্যানেল আছে। সেখানে তার ৩ লাখের মতো ফলোয়ার রয়েছে।অবনীত কউরঅবনীত একজন টেলি অভিনেত্রী। ভারতের টিভি চ্যানেলে বেশ কয়েকটি সিরিয়ালে অভিনয় করেছেন। এছাড়া ডান্স ইন্ডিয়া ডান্স লিল মাস্টার, ডান্স কে সুপারস্টারস ইত্যাদিতে অংশ নিয়েছিলেন তিনি। সেই পরিচিতিকে কাজে লাগিয়ে টিকটকেও জনপ্রিয় হয়েছেন। টিকটকে তার ৫০ লাখের বেশি ফলোয়ার রয়েছে। সেখান থেকে অবনীত মাসে ১৬ লাখ টাকা আয় করেন।জান্নাত জুবেইরভারতের টিকটকের সবচেয়ে বেশি আয় করেন জান্নাত জুবেইর। জান্নাত এক জন অভিনেত্রী। ২০১৯-এ ভারতে টিকটকে তার চেয়ে বেশি ফলোয়ার কারও ছিল না। তার টিকটকে ফলোয়ার সংখ্যা ১ কোটির বেশি। এখান থেকে নানা ভিডিও পোস্ট করে জান্নাতের মাসিক আয় ২ লাখের কাছাকাছি।তথ্যসূত্র: আনন্দবাজার ",22/9/2020,technology
জুম মিটিংয়ে আপনার তথ্য চুরি হচ্ছে না তো?,"করোনাকালীন ও লকডাউনের এই সময় ‘জুম মিটিং’ অ্যাপের সঙ্গে পরিচিত না এমন মানুষ খুব কমই পাওয়া যাবে। নতুন করে স্কুল, কলেজ, ইউনিভার্সিটি থেকে শুরু করে সকল ব্যবসা প্রতিষ্ঠান ও কর্পোরেট কোম্পানিগুলো এই করোনাকালীন সময় জুমের মাধ্যমেই তাদের ক্লাসগুলো ও মিটিংগুলো অনলাইনেই সেরে নিচ্ছে।



কিন্তু কিছুদিন আগে জুমের কিছু সিকিউরিটি ইস্যু সামনে আসে যার জন্য জুম কোম্পানিকে অনেক নিষেধাজ্ঞা, আলোচনা ও সমালোচনার সম্মুখীন হতে হয় বা এখনও হচ্ছে।জুম এতো আলোচিত হলো কীভাবে? জুম আসলে আগে কর্পোরেট বা অফিশিয়াল মিটিং-এর জন্য ব্যবহৃত হত। কিন্তু করোনাভাইরাস কোভিড-১৯ এর কারণে এর জনপ্রিয়তা বেশি বৃদ্ধি পায়। দেশে-বিদেশে বেশির ভাগ ইউনিভার্সিটিগুলো অনলাইনে ক্লাস নেয়া শুরু করে জুমের মাধ্যমে। দেশে-বিদেশে বিভিন্ন ছোট বড় কোম্পানি অনলাইনে জুমের মাধ্যমে মিটিং শুরু করে এমনকি আরও বেড়ে যায় যখন কোম্পানিগুলোতে ওয়ার্ক ফ্রমহোম সিস্টেম চলে আসে। এরপর থেকে সবাই জুম কেন্দ্রিক হয়ে যায়।তবে জুম নিয়ে আগে কেউ মাথা ঘামায়নি। কেন এত কথা জুমকে নিয়ে? কোন এক দেশে একটি স্কুলের ম্যাথ ক্লাস হচ্ছিল। সব স্টুডেন্টরাও ছিল, টিচারও ছিল। ক্লাস ভালোই হচ্ছিল। কিন্তু এর মাঝে ঢুকে যায় এক মোটা বস্ত্রহীন (নুড) মানুষ!! যার ফলে ক্লাসের বা মিটিং-এর পরিবেশ নষ্ট হয় এবং জুমের সিকিউরিটির ওপর আঙ্গুল ওঠে।এখানে এমনও হতে পারে কেউ মিটিং আইডি বা লিংক পেয়ে মজা করেছে বা কেউ ইচ্ছে করেই করেছে। Man In The Middle Attack বা অন্য কোন অ্যাটাক করে অন্তত কেউ নুড হয়ে ঢুকবে না হয়তো। কিন্তু হ্যাঁ, জুমের সিকিউরিটি সিস্টেমে কিছু গ্যাপ রয়েছে।জুমর বিষয়ে ক্রাইম রিসার্চ অ্যান্ড অ্যানালাইসিস ফাউন্ডেশন (ক্র্যাফ)-এর আইটি অ্যানালিস্ট রাইয়ান মালিক বলেন, প্রথম দিকে জুমের ব্যবহার শুধু কর্পোরেট ও ব্যবসা প্রতিষ্ঠানগুলো করত। কিন্তু জুম জনপ্রিয় হয়ে যাওয়ার পর জুম হ্যাকারদের নজরে আসে। জুম যদিও বলেছিল End to End এনক্রিপশনের কথা, কিন্তু জুম এই ঘটনার পর সিকিউরিটি সিস্টেম আপডেট করে। তার আগে জুম ভিডিও মিটিং খুব সিকিউরভাবে এনক্রিপ্টেড ছিল না। জুম যে এনক্রিপশন ব্যবহার করে বা করতো তা মূলত TLS ও AES/AES-256.TLS মূলত ক্লাইন্ট টু সার্ভার কানেকশনের জন্য ব্যবহার হয়। একটি রিসার্চে বলা হয়েছে, জুমের আগের মিটিংগুলো সিকিউর ছিল না, সিকিউরিটি না থাকার কারণে বড় বড় অ্যাটাক যেমন Man In The Middle এর মাধ্যমে হ্যাকাররা মিটিং-এ বিনা অনুমতিতে প্রবেশ করে। এমনকি আপনি যে ডেটা পাঠাচ্ছেন হ্যাকাররা মাঝে থেকে সেটি ম্যানুপুলেট বা এডিট করতে পারবে। এছাড়াও Eavesdropping, Data Exchange, Data Intercept এমন অনেক কিছুই করতে পারবে এবং জুম ক্লাইন্টদের অনেকের ইনফরমেশন ও ডেটা হ্যাকাররা ডার্কওয়েবে লিক করেছে বা পাওয়া গিয়েছে। জুমের ৫.০ আপডেটে জুম GCM Encryption ব্যবহার শুরু করেছে। ‘ইন্ড টু ইন্ড’ এনক্রিপশন কী‘ইন্ড টু ইন্ড’ হচ্ছে এমন একটা এনক্রিপশন টেকনিক যেটার সুবিধা হচ্ছে আপনি যার সঙ্গে যোগাযোগ করছেন সে ছাড়া চাইলেও মাঝে কেউ আপনাদের কথা শুনতে বা দেখতে পারবে না। সেটা কোন কোম্পানি হোক বা সরকার। আপনাদের কোন ডেটা তারা পাবে না। কিন্তু দেশের সরকারের হাতে ক্ষমতা অনেক, চাইলে সেটা প্রয়োগ করে মাঝে ডেটা নিতেই পারে।জুম ব্যবহারের ব্যাপারে ক্রাইম রিসার্চ অ্যান্ড অ্যানালাইসিস ফাউন্ডেশন (ক্র্যাফ)-এর সভাপতি জেনিফার আলম জানান, জুমের সিকিউরিটিতে যেহেতু কিছু ইস্যু রয়েছে, বড় বড় কোম্পানি, অন্যান্য দেশের সরকার জুমের প্রতি নিষেধাজ্ঞা দিয়েছে এবং এফবিআইও জুমের সিকিউরিটির ব্যাপারে সতর্ক করেছে, সেহেতু জুম আমাদের ব্যবহার না করাই ভালো। তিনি আরও বলেন, জুমের অলটারনেটিভ অ্যাপ যেহেতু বাজারে রয়েছে, তারা খুব ভালোভাবে কাজ করছে ও পুরো সিকিউরিটি মেন্টেইন করছে। সেই ক্ষেত্রে জুমের অলটারনেটিভগুলোই আমাদের ব্যবহার করা উচিৎ বলে মনে করি। যদি জুম ব্যবহার করতেই হয় তাহলে অ্যাকাউন্ট ভেরিফাই করতে হবে ও তাদের বর্তমান সিকিউরিটি ফিচারগুলো ব্যবহার করতে হবে।জুমের প্রতি নিষেধাজ্ঞাএরই মধ্যে অনেক দেশের সরকার জুমের মাধ্যমে সরকারি মিটিং বা কনফারেন্স করতে নিষেধ করে দিয়েছে। গুগল, স্পেস-এক্স আরও বড় বড় প্রতিষ্ঠান তাদের কর্মীদের জন্য জুম ব্যবহারে নিষেধাজ্ঞা দিয়েছেন।কেন এই নিষেধাজ্ঞা?জুম যেহেতু ‘ইন্ড টু ইন্ড’ এনক্রিপশন ফলো করে না, সেই ক্ষেত্রে জুম কোম্পানি বা তাদের কর্মীরা চাইলেই গোপন যে কোন বার্তা ফাঁস করে দিতে পারে বা অন্য দেশ বা কোম্পানির কাছে বিক্রয় করে দিতেই পারে।জুমের অলটারনেটিভ কী হতে পারে?জুমের ২ প্রকার ব্যবহার ছিল। ১। পার্সোনাল ও ২। কনফিডেনসিয়াল। (যেমন সরকারি মিটিং বা কনফারেন্স, কোম্পানির মিটিং, ইত্যাদি)। ১/ পার্সোনাল ব্যবহারের জন্য জুমের বিকল্পে Whats App, Google Duo, Skypee ব্যবহার করা যেতে পারে।২/ কোম্পানি মিটিং-এর জন্য Google এর Hangout, Gooogle Meets সঙ্গে পাচ্ছেন গুগলের সিকিউরিটি বা Microsoft Team. এটিতেও ভালো E2E সিকিউরিটি মেন্টেইন করে। (গুগলও আমাদের ডেটা নিচ্ছে কিন্তু তারা বিক্রয় বা তৃতীয় পক্ষের কাছে দিচ্ছে না। তারাই ইউজ করছে অ্যাড দেয়ার জন্য আর ডেভেলপমেন্টের জন্য)। সবশেষে বলাই যায় জুমের অলটারনেটিভ যেহেতু আছে তাহলে জুম ব্যবহার না করাই ভালো।",22/9/2020,technology
বিনা খরচে মোবাইল অ্যাপে ঘরে বসেই স্বাস্থ্যসেবা,"বর্তমান করোনা পরিস্থিতিতে বাইরে বের হওয়া সম্পূর্ণ অনিরাপদ হয়ে পড়েছে। হাসপাতালে বা ডাক্তার চেম্বারে চিকিৎসা সেবা নেয়া আরও কঠিন হয়ে উঠেছে। তবে এই অবস্থায়ও করোনার পাশাপাশি অন্যান্য রোগ বালাই কিন্তু থেমে নেই।



এই পরিস্থিতি মোকাবেলায় সবাই যেন বাসায় বসেই সহজ উপায়ে নিরাপদে প্রয়োজনীয় স্বাস্থ্য সেবা পেতে পারে সেই লক্ষ্যে মেডিটর হেলথ ডিজিটাল প্রযুক্তি নির্ভর উন্নত স্বাস্থ্যসেবা প্রদান করছে। যার মধ্যে অন্যতম হচ্ছে অনলাইন ডাক্তার কনসালটেশন এবং হোম ডায়াগনস্টিক সার্ভিস। কৃত্রিম বুদ্ধিমত্তা সম্পন্ন মোবাইল অ্যাপ, অভিজ্ঞ ডাক্তার প্যানেল এবং স্বনামধন্য ডায়াগনস্টিক সেন্টারের সমন্বয়ে সফলভাবে ডিজিটাল হেলথ সার্ভিস দিয়ে আসছে মেডিটর হেলথ। করোনা সমস্যাসহ স্বাস্থ্য বিষয়ক যে কোন প্রয়োজনে সারা দেশ থেকে যেকেউ তার সুবিধামত সময়ে বাসায় বসেই নিরাপদে মোবাইল অ্যাপের মাধ্যমে বিনা খরচে, সম্পূর্ণ গোপনীয়তা বজায় রেখে অভিজ্ঞ ডাক্তারের পরামর্শ নিতে পারবে এবং প্রয়োজনে ফোন বা ভিডিও কলের মাধ্যমে বিশেষজ্ঞ ডাক্তারের কাছ থেকে স্বাস্থ্য পরামর্শ ও ডিজিটাল প্রেসক্রিপশন নিতে পারবে। ৪০ জনের বেশি অভিজ্ঞ ডাক্তারের সমন্বয়ে গঠিত একটি মেডিকেল টিম মোবাইল অ্যাপ এবং ভিডিও কলের সাহায্যে প্রতিদিন সকাল ১০টা থেকে রাত ১০টা পর্যন্ত টেলিমেডিসিন সেবা দিয়ে আসছে। চিকিৎসকের পরামর্শ অনুযায়ী অথবা অন্য যেকোনো প্রয়োজনে কারো যদি কোন ধরনের ব্লাড বা ইউরিন টেস্ট করানো প্রয়োজন হয় তাহলে সে মেডিটর প্ল্যাটফর্মের মাধ্যমে সহজেই স্বনামধন্য ডায়াগনস্টিক সেন্টার থেকে বাসায় বসেই নিরাপদে প্রয়োজনীয় ল্যাব টেস্ট করাতে পারবে। সেক্ষেত্রে ডায়াগনস্টিক সেন্টার থেকে অভিজ্ঞ স্বাস্থ্যকর্মী ব্যক্তিগত সুরক্ষা সরঞ্জামসহ রোগীর বাসায় এসে স্যাম্পল সংগ্রহ করে নিয়ে যাবে এবং টেস্ট শেষে রিপোর্ট ইমেইলের মাধ্যমে অথবা সরাসরি বাসায় পৌঁছে দিবে।মেডিটর হেলথ অ্যাপের মাধ্যমে বিনামূল্যে ডিজিটাল হেলথ প্রোফাইল খোলার পাশাপাশি সম্পূর্ণ গোপনীয়তা সহকারে, নিজের সুবিধামত সময়ে সকল সেবা বুকিং করা যায়। মেডিটর অ্যাপের বিশেষ একটি সুবিধা হল, অ্যাপের মাধ্যমে সকল ল্যাব রিপোর্ট ও প্রেসক্রিপশন জমা করা যাবে এবং যেকোনো প্রয়োজনে সহজেই শেয়ার বা প্রিন্ট করে ব্যাবহার করা যাবে। এছাড়াও হেলথ ট্র্যাকিং টুলের মাধ্যমে সপ্তাহ, মাস বা বছরের স্বাস্থ্যের অবস্থা, ভবিষ্যতের স্বাস্থ্য ঝুঁকি ইত্যাদি ব্যাপারেও ধারনা পাওয়া যাবে। স্টার্টআপ বাংলাদেশ এবং আইসিটি ডিভিশনের সহযোগিতায় দেড় বছরেরও বেশি সময় ধরে গবেষণা এবং পরীক্ষামূলক সেবা দেওয়ার পর মেডিটর এখন সফলভাবে সারা দেশব্যাপী সেবা কার্যক্রম শুরু করেছে। মেডিটর প্লাটফর্মে ইতিমধ্যে ৪০ জনের বেশি ডাক্তার যোগ দিয়েছেন এবং ঢাকার বিভিন্ন এলাকায় ৮টি ডায়াগনস্টিক সেন্টারের সঙ্গেও পার্টনারশিপ করা হয়েছে। প্রতিষ্ঠানটি এই মুহূর্তে প্রতিদিন গড়ে তিন শতাধিক মানুষকে টেলিমেডিসিনসহ অন্যান্য স্বাস্থ্যসেবা প্রদান করছে।এছাড়াও সরকারি বেসরকারি বেশ কিছু প্রতিষ্ঠানের সঙ্গেও চুক্তি করা হয়েছে তাদের কর্মীদের বিশেষ ব্যবস্থাপনার মাধ্যমে উন্নত স্বাস্থ্যসেবা নিশ্চিত করার লক্ষ্যে। পাশাপাশি মোবাইল অ্যাপ, ফেসবুকের মাধ্যমে করোনা প্রতিরোধ ও নিয়ন্ত্রণে মানুষের সচেতনতা বৃদ্ধিতে প্রতিনিয়ত কাজ করছে প্রতিষ্ঠানটি। মেডিটর হেলথ মোবাইল অ্যাপটি (https://goo.gl/wRzLUP) গুগল প্লে-স্টোর থেকে ডাউনলোড করে বিনামূল্যে রেজিস্ট্রেশন করা যাবে। যার মাধ্যমে তাদের সকল সার্ভিস পাওয়া যাবে। এছাড়াও মেডিটর ফেসবুকের পেজের (https://www.fb.com/meditorbd/) মাধ্যমে অথবা হেল্পলাইন নাম্বারে (01735 981845) কল করে তাদের সেবাসমূহের ব্যাপারে বিস্তারিত জানা যাবে এবং ডাক্তারের পরামর্শ সেবা ও ডায়াগনস্টিক সার্ভিস বুকিং করা যাবে। ",22/9/2020,technology
শিশু-কিশোরদের নিরাপদ ইন্টারনেট ব্যবহারে ২১ টিপস,"ভার্চুয়াল লাইফ আমাদের স্বাভাবিক জীবনের সঙ্গে যেমন জড়িয়ে গিয়েছে, তেমনি হয়েছে আমাদের জীবনের একটি অবিচ্ছেদ্য অংশ। এটি যেমন আমাদের জীবনের সঙ্গে জড়িয়ে গিয়েছে ঠিক তেমনি জড়িয়েছে আমাদের সমাজ ও পরিবারের শিশু-কিশোরদের জীবনেও।



অনলাইন বা ভার্চুয়াল জগত আমাদের জীবনে অনেক গুরুত্ববহন করে থাকে আর করোনা পরিস্থিতিতে আমাদের বাইরের অনেক কাজই করতে হচ্ছে অনলাইনে। অফিস মিটিং, কেনাকাটা থেকে শুরু করে স্কুল-কলেজ-ভার্সিটির ক্লাস পর্যন্ত হচ্ছে অনলাইনেই। আর এর মাঝেই শিশুদের শুরু হয়েছে অনলাইন ক্লাস, যা একটি ভালো দিক। শিশুদের জীবনেও গুরুত্ব বহন করছে এই ভার্চুয়াল জগত।কিন্তু অনলাইনে শিশু-কিশোরদের অবাধে পদচারণ নিয়ে অনেক অভিভাবক টেনশনে আছেন। সাইবার ক্রাইমের শিকার হয় কিনা বা অন্য কোনো দুর্ঘটনা ঘটে কিনা এমন ভয়ে থাকেন অভিভাবকরা। এছাড়া ইন্টারনেট আসক্তিও একটি বড় সমস্যা হয়ে দাঁড়িয়েছে। অনলাইন শিশু-কিশোরদের নিরাপত্তার ব্যাপারে নিরাপদ সাইবার স্পেসের জন্য প্রযুক্তিগত সহায়তাদানকারী প্রতিষ্ঠান ক্রাইম রিসার্চ অ্যানালাইসিস ফাউন্ডেশন (ক্রাফ)-এর সভাপতি জেনিফার আলম যুগান্তরকে বলেন, বাচ্চাদেরকে শুধু অনলাইনে না, তাদের জীবনের প্রতিটা দিকে নিরাপদে রাখার প্রধান উপায় হচ্ছে বাবা-মার সঙ্গে সন্তানের ভালো সম্পর্ক। পরবর্তীতে যে দিকটি লক্ষ্য রাখতে হবে- আপনার সন্তান অনলাইনে বা অফলাইনে কাদের সঙ্গে মিশছে সেটার খোঁজ রাখা। তৃতীয়ত, অনলাইন নিরাপত্তা, অনলাইনের ক্ষতিকর ও ভয়ঙ্কর দিকগুলো সম্পর্কে সতর্ক করতে হবে। অনলাইনে যেমন অনেক সুবিধা পাওয়া যাচ্ছে, তেমনি এখানেও রয়েছে কিছু খারাপ দিক। স্বাভাবিক জীবনে যেমন শিশু-কিশোরদের নিরাপত্তা দেয়া জরুরি, তেমনি অনলাইনেও শিশুদের নিরাপত্তার গুরুত্ব অপরিসীম।

একবার ভাবুন, কেউ অনলাইনে সুযোগ পেয়ে আপনার শিশুটির কোমল হৃদয় বিষিয়ে দিচ্ছে, তাকে হ্যারাজমেন্ট করছে, তাকে দিয়ে আপনাদের বা বুঝে ওঠার আগেই তাকেও ব্লাকমেইল করছে। শুনতে একটু ভয়ানক হলেও এটি সত্যি, এমনটা অনেক সময়ই হচ্ছে আজকাল। এই ব্যাপারে ক্রাফের আইটি অ্যানালিস্ট রাইয়ান মালিক বলেন, বাচ্চাদের কম্পিউটার বা ডিভাইসটি ঘরের এমন জায়গায় রাখুন যাতে করে আপনি সহজেই দেখতে পারেন আপনার সন্তানটি কি করছে, ডিভাইসটি চেক করুন প্রতিনিয়ত ও প্যারেন্টস কন্ট্রোলিং সিস্টেম ব্যবহার করুন। তাদের অনলাইন নিরাপত্তার ব্যাপারে বুঝাতে হবে সতর্ক করতে হবে। ক্রাফের টিম অনলাইনে শিশু-কিশোরদের নিরাপত্তায় করণীয় নিয়ে যুগান্তরের কাছে ২১টি টিপস দিয়েছে- ১। ওয়াইফাই রাউটার প্যারেন্টস কন্ট্রোল যেমন ডাটা ইউজ লিমিট করে দেয়া। সন্দেহের তালিকায় থাকা বা শিশুদের জন্য ক্ষতিকর এমন ওয়েবসাইটগুলো ব্লক করে দেয়া ইত্যাদি করতে পারি।২। গুগোল ওয়াইফাই অ্যাপের মাধ্যমে ফোন দিয়ে আমরা সহজেই শিশুদের ওয়াইফাই ইউজ শিডিউল করে দিতে পারি। ৩। ইউটিউবের জন্য বাচ্চাদের ""ইউটিউব ফর কিডস"" অ্যাপটি ব্যবহার করতে দেয়া, কারণ ইউটিউবেও এমন অনেক ভিডিও আছে যেগুলো দেখলে বাচ্চারা মানসিকভাবে ক্ষতির সম্মুখীন হতে পারে। ৪। গুগোল প্লে প্যারেন্টস কন্ট্রোলটি ব্যবহার করতে পারেন, এতে করে আপনার সন্তান কি করছে, কি অ্যাপ ইন্সটল করছে এছাড়াও মুভি, টিভি শো, বই, গান এসবে কন্ট্রোল করতে পারবেন।৫। গুগোল ফ্যামিলি লিংক অ্যাপসের মাধ্যমে আপনার শিশুর লোকেশন, কোন অ্যাপ কতটুকু বা কতক্ষণ ব্যবহার করছে দেখতে পারবেন, স্ক্রিন টাইম সেট করতে পারবেন ও আরও অনেক সুবিধা পাবেন এই অ্যাপটির মাধ্যমে। এমন আরও অনেক সফটওয়্যার বা অ্যাপস রয়েছে।৬। বাচ্চাদের ফোনের গুগোল অ্যাকাউন্ট ভিজিট করে আপনার বাচ্চার এক্টিভিটিস দেখতে পারবেন।৭। বাচ্চাদের সঙ্গে ফ্রেন্ডলি থাকুন ও অনলাইনে কার সঙ্গে বা কাদের সঙ্গে কথা বলছে, তথ্য আদান-প্রদান করছে সেই দিকে নজর রাখুন।৮। ডিজিটাল ফুটপ্রিন্টস বা বাচ্চাদের ছবি ও পার্সোনাল ডেটা অনলাইনে শেয়ার বা সোশ্যাল মিডিয়াতে শেয়ার দেয়া থেকে বিরত থাকুন। ৯। নিজের লোকেশন শেয়ার না করাই ভালো, আর বাচ্চাদের ক্ষেত্রে একদমই না। ১০। বাচ্চাদের ফোনের বা ডিভাইসের সফটওয়্যার আপডেট রাখুন ও ভালো মানের অ্যান্টিভাইরাস ব্যবহার করুন। ১১। অনলাইনে কিভাবে সুরক্ষিত থাকা যায় তাদের শিখান ও বুঝান এর গুরুত্ব।১২। আপনার শিশুর ব্যবহারের পরিবর্তনের দিকে খেয়াল রাখুন।১৩। বাচ্চাটির ব্রাউজিং হিস্ট্রি চেক করুন প্রতিদিন।১৪। কৌশলে তাদের সঙ্গে নিয়ে তাদের ডিভাইস দিয়ে অনলাইনে বসুন ও তাদের সঙ্গে আলোচনা করুন।১৫। ""অপরিচিত কারো সঙ্গে অনলাইনে কথা বলা যাবে না"" উদাহরণ দিয়ে বুঝান। ১৬। যদি মনে হয় আপনাদের বা আপনার শিশুকে কেউ অনলাইনে নজর রাখছে বা স্পাই করছে তাহলে নিরাপত্তা রক্ষাকারী বাহিনীর শরণাপন্ন হন।১৭। আপনার সন্তান আপনাকে কী বলতে চায় ধৈর্য ধরে শুনুন।১৮। অনলাইনের খারাপ দিন ও ক্ষতিকর জিনিস যেমন ম্যালওয়ারের ব্যাপারে সতর্ক করুন।১৯। আপনার হোম ওয়্যারলেস নেটওয়ার্ক সিকিউর রাখুন।২০। বাচ্চাদের ডিভাইসটি ওপেন নেটওয়ার্ক বা ফ্রি ওয়াই-ফাইতে কানেক্ট করাবেন না বা করতে দিবেন না। ২১। কোন লিংক বা অ্যাডে ক্লিক করা থেকে বিরত থাকতে হবে।সব সতর্কতা অবলম্বন করার পরেও কোন ধরনের সাইবার ক্রাইম, বুলিং বা হ্যারাসমেন্টের শিকার হলে সঙ্গে সঙ্গে নিকটস্থ আইনশৃঙ্খলা বাহিনীকে অবহিত করবেন। জরুরি পুলিশ প্রয়োজনে জাতীয় জরুরি সেবা ৯৯৯ নম্বরে বিনামূল্যে করবেন।",22/9/2020,technology
গেইমপ্রেমীদের জন্য নতুন প্লাটফর্ম ‘ডিএফজি’ নিয়ে এলো দারাজ,"দেশের সেরা অনলাইন মার্কেটপ্লেস এবং আলিবাবা গ্রুপের দক্ষিণ এশীয় ই-কমার্স অঙ্গ-প্রতিষ্ঠান দারাজ চালু করল দারাজ ফার্স্ট গেইমস (ডিএফজি) নামক অভিনব একটি গেইমিং প্ল্যাটফর্ম যা রেসিং, অ্যাকশন, শুটিং এবং আর্কেডসহ বিভিন্ন ধরনের ফ্রি-টু-প্লে ক্যাজুয়াল গেইমের অ্যাক্সেস সরবরাহ করে।



নতুন এই গেইমিং প্ল্যাটফর্মটি লক্ষ লক্ষ বাংলাদেশিকে ঘরে বসে সামাজিক দূরত্ব অনুশীলনকালীন অনলাইন টুর্নামেন্টের মাধ্যমে সংযোগ স্থাপনে সহায়তা করবে। এছাড়াও ডিএফজি ব্যবহারকারীদের জন্য থাকছে দারাজ ওয়ালেটে ৩৫ হাজার টাকা পর্যন্ত আকর্ষণীয় পুরস্কার এবং ভাউচার জেতার সুযোগ। বাংলাদেশি গ্রাহকদের মধ্যে ব্যাপক আগ্রহের ফলে তাদের চাহিদা মেটাতে দারাজ ভারতের শীর্ষস্থানীয় গেমিং প্ল্যাটফর্ম ফার্স্ট গেইমসের সহযোগিতায় ডিএফজি চালু করছে।লুডো, নিনজা ডুয়ো, ফাইভ ইন অ্যারোর মত ১৯টিরও বেশি আকর্ষণীয় ও জনপ্রিয় গেইমের মাধ্যমে ডিএফজি গেইমাররা সারা দেশ থেকে তাদের বন্ধুদের সঙ্গে অনলাইনে টুর্নামেন্ট খেলতে পারবে এবং তাদের ওয়ান ভার্সেস ওয়ান মোডে চ্যালেঞ্জও করতে পারবে।
",22/9/2020,technology
‘৯৯৯’ কর্তৃপক্ষকে স্বাস্থ্য সুরক্ষাসামগ্রী দিল ইভ্যালি,"জাতীয় জরুরি সেবা কেন্দ্র ‘৯৯৯’ কর্তৃপক্ষকে স্বাস্থ্য সুরক্ষাসামগ্রী প্রদান করলো ইকমার্সভিত্তিক অনলাইন মার্কেটপ্লেস ইভ্যালি। করোনা পরিস্থিতির মাঝেও বাংলাদেশ পুলিশ পরিচালিত সেবা কেন্দ্রটিতে দায়িত্ব পালনরত সদস্যদের ব্যক্তিগত স্বাস্থ্য সুরক্ষায় এসব সামগ্রী দেওয়া হয়।



বৃহস্পতিবার রাজধানীতে ‘৯৯৯’র প্রধান কার্যালয়ে আনুষ্ঠানিকভাবে ৪৯০ প্যাকেট স্বাস্থ্য সুরক্ষা সামগ্রী তুলে দেওয়া হয়। ইভ্যালির পক্ষ থেকে প্রতিষ্ঠানটির পরিচালক আতিকুর রহমান ‘৯৯৯’র অতিরিক্ত ডিআইজি তবারক উল্লাহর কাছে নিরাপত্তা সামগ্রীগুলো হস্তান্তর করেন।নিরাপত্তা সামগ্রীর প্রতিটি প্যাকেটে আছে একটি করে পার্সোনাল প্রটেকটিভ ইকুইপমেন্ট (পিপিই), হ্যান্ড স্যানিটাইজার, আই প্রটেক্টিভ গ্লাস এবং তিনটি সার্জিক্যাল ফেস মাস্ক। এছাড়া ৯৯৯ কার্যালয়ের জন্য তিনটি থার্মোমিটারও দেওয়া হয়।এসময় বাহন এক্সপ্রেসের চেয়ারম্যান কাজী নাসিম উদ্দিনসহ ‘৯৯৯’ বিভাগের ঊর্ধ্বতন কর্মকর্তারা উপস্থিত ছিলেন।",22/9/2020,technology
করোনায় দুস্থদের সহায়তায় আসছে ‘হ্যালো ছাত্রলীগ’ অ্যাপ,"করোনা মহামারীতে কৃষকের ধান কাটা ও দরিদ্রদের মাঝে ত্রাণ বিতরণের পর এবার ঘরে ঘরে সেবা পৌঁছাতে ছাত্রলীগের নতুন উদ্যোগ ‘হ্যালো বিএসএল’।



দেশের নিম্নবিত্ত, মধ্যবিত্ত, খেটে খাওয়া দিনমজুর, শ্রমিক, দুস্থ অসহায় মানুষের কথা চিন্তা করে তাদের ঘরে ঘরে সেবা পৌঁছাতেই ‘হ্যালো বিএসএল’ অ্যাপ চালু করা হচ্ছে বলে জানিয়েছেন সংগঠনের নেতারা।জানা যায়, এই আপ্লিকেশন গুগুল প্লে স্টোর থেকে দেশের যে কোনো প্রান্ত থেকে অ্যান্ড্রয়েড ভার্সন ৫.০ বা তার উপরের ভার্সনে যে কেউ ডাউনলোড করে লগইন করতে পারবে। এতে রাখা হয়েছে ছাত্রলীগের স্বাস্থ্যবিষয়ক সেল। এই সেলের কাছে যে কেউ পরামর্শ নিতে পারবেন।খাদ্য সহায়তার জন্যে দেয়া থাকবে সাংগঠনিক ইউনিট ও তার অন্তর্ভুক্ত ইউনিটের শীর্ষ নেতাদের নাম ও ফোন নম্বর। তাদের সঙ্গে যোগাযোগ করে জরুরি খাদ্য সহায়তা, ধান কাটা কর্মসূচি, কৃষকের সার বিতরণ, বীজ ইত্যাদি সহায়তা পাবে এবং খাদ্য বিতরণে কেউ দুর্নীতির আশ্রয় নিলে স্ব স্ব ইউনিটের আইন-শৃঙ্খলা রক্ষাকারী বাহিনীর সহায়তা নেবে এবং স্ব স্ব ইউনিটের কমিটি মনিটরিং করবে। এছাড়া বিভিন্ন এলাকায় করোনাভাইরাসে আক্রান্তদের জন্য নির্দিষ্ট হাসপাতালসমূহ ও যোগাযোগের ব্যবস্থা করবে।অ্যাপটিতে দেয়া থাকবে হটলাইন। করোনাভাইরাস মোকাবেলায় সরকারি জরুরি সেবার নম্বরও দেয়া থাকবে। শিগগিরই ছাত্রলীগের একটি হটলাইন নম্বর চালু করা হবে।এছাড়া এই অ্যাপে থাকবে লাইভ চ্যাট। এতে সরাসরি টেক্সট দেয়ার সুযোগ রয়েছে। সংশ্লিষ্ট এলাকায় যে কারো সহায়তা প্রয়োজন হলে নির্দিষ্ট ঠিকানায় ছাত্রলীগের কর্মীদের মাধ্যমে পৌঁছে দেয়া হবে।এ বিষয়ে ছাত্রলীগের সভাপতি আল নাহিয়ান খান জয় বলেন, করোনাভাইরাসের সংক্রমণ রোধে জনগণকে অপ্রয়োজনে ঘর থেকে বের হতে নিষেধ করেছেন মাননীয় প্রধানমন্ত্রী। এই সময়ে কর্মহীন হয়ে পরা অসহায় মানুষের পাশে দাঁড়াতে সবাইকে আহ্বান জানিয়েছে সরকার। সেই আহ্বানে সাড়া দিয়ে ছাত্রলীগ ইতিহাসে যেমন মানুষের পাশে দাঁড়িয়েছে তেমনি এবারেও মানুষের পাশে দাঁড়িয়েছে।তিনি বলেন, এই সহযোগিতাকে সবার দ্বারে দ্বারে পৌঁছে দিতে ছাত্রলীগ সারা দেশে হটলাইন ও অ্যাপ চালু করেছে। এই অ্যাপ ব্যবহার করে আমাদেরকে জানালেই সারা দেশে আমাদের নেতাকর্মীরা তাদের প্রয়োজনে ছুটে যাবে।এ বিষয়ে ছাত্রলীগের সাধারণ সম্পাদক লেখক ভট্টাচার্য বলেন, ছাত্রলীগ দেশের যে কোনো দুর্যোগে মানুষের ঘরে ঘরে পৌঁছে সহায়তার হাত বাড়িয়ে দিয়েছে। সেই ধারাবাহিকতায় এবারও সারা দেশের নেতাকর্মীরা মানুষের পাশে দাঁড়াচ্ছে। এই কার্যক্রমকে সবার কাছে পৌঁছে দিতে সংগঠনের পক্ষ থেকে একটি অ্যাপ চালু করা হয়েছে। অ্যাপের মাধ্যমে আমাদের সঙ্গে যেভাবেই যেখান থেকে সহযোগিতা চাওয়া হবে আমাদের নেতাকর্মীরা সেখানে পৌঁছে যাবে।এ সময় তিনি সারা দেশের নেতাকর্মীদেরকে আপামর মানুষের বিপদের দিনে পাশে দাঁড়ানোর আহ্বান জানান।",22/9/2020,technology
এআই বা সফটওয়্যার দিয়ে কি করোনা সনাক্ত সম্ভব?,"জ্বি হ্যাঁ। এআই (আর্টিফিশিয়াল ইন্টেলিজেন্স) বা সফটওয়্যার দিয়ে কি করোনা সনাক্ত সম্ভব। ডিপ-লার্নিং, টেন্সরফ্লো, বড় আকারের ডাটাশীট দিয়ে করোনাভাইরাস সনাক্ত করা সম্ভব। সিটি স্ক্যান অথবা বুকের রেডিওগ্রাফির ইমেজ, এক্স-রে নিয়ে এআই নিজের তথ্য ভাণ্ডার থেকে যাচাই করে সনাক্ত করবে করোনাভাইরাস।



এই প্রযুক্তি নিয়ে কারা কাজ করছে?কানাডা ভিত্তিক প্রতিষ্ঠান ডারউইন এআই নিয় কাজ করছে ফটোটাইপের। তাহলে কানাডা এই প্রযুক্তি দিয়ে করোনা সনাক্ত শুরু করছে না কেন?কারণ আর্টিফিশিয়াল ইন্টেলিজেন্সকে প্রথমে ট্রেইন করতে হবে, হাজার হাজার রোগীর এক্স-রে ইনপুট করতে হবে তাদের প্রোগ্রামে। একজন আক্রান্ত রোগীর প্রাথমিক স্টেজ টু লাস্ট স্টেজ পর্যন্ত শ্বাস যন্ত্রে যেসব ক্ষতি সাধন হয় তার স্টেপ বাই স্টেপ ইমেজ লাগবে, যাতে পরবর্তীতে যেকোন স্টেজের ইমেজ দেখে এআই বুঝতে পারে করোনা আক্রান্ত কিনা। এখানে সমস্যা কোথায়?সমস্যার মধ্যে একটি হলো অনেক মানুষেরই শ্বাসযন্ত্রে নানা ধরনের রোগ থাকতে পারে। তাই সন্দেহভাজন রোগী আগে ঠিক করে তার রোগের ইতিহাস জেনে এক্স-রে করলে সঠিক ফলাফল পাওয়া যাবে।

যেহেতু করোনাভাইরাস এখন পর্যন্ত নানা-রূপ পাল্টেছে তাই ক্রিটিক্যাল ইনফেকশনসগুলোর ইমেজ দিয়ে এই প্রোগ্রামকে আরো বেশি স্বয়ংক্রিয় করতে হবে।

আবার অনেক রোগীর মধ্যে কোন প্রকার শারীরিক লক্ষণ ছাড়াও করোনায় আক্রান্ত হবার খবর শোনা গেছে। তাই এক্স-রে ইমেজে বোঝা কঠিন হয়ে যাবে রোগী করোনা পজিটিভ কিনা। এআই-এর সুবিধা কি তাহলে?সবচেয়ে বড় সমস্যা হলো বর্তমানে কেমিক্যাল, কীট, স্বাস্থ্যকর্মীর পেষাক সংকট। তাই এআই ব্যবহারে স্বল্প সময়ে অধিক মানুষকে পরীক্ষা করা সম্ভব হবে। এই প্রযুক্তি/সোর্স কি শুধু কানাডা পাবে?না। কানাডার ওই স্টার্টআপ কোম্পানি এই প্রযুক্তির সোর্স কোড (কোভিড-নেট সিস্টেম) উন্মুক্ত করছে এবং এ পর্যন্ত সারাবিশ্বের ডাটা সাইন্টিস্ট, মেডিকেল প্রফেশনালরা মিলে প্রায় ১৭ হাজার এক্স-রে ইমেজের ডাটা শীট তৈরি করেছে। সেখানে প্রায় ১৪ হাজার রোগী থেকে বুকের স্ক্যান করা ইমেজ সংগ্রহ করা হয়েছে। আমেরিকা কি বলছে বা করছে এআই দিয়ে?আমেরিকার সেন্ট্রাল ফর ডিজিস (সিডিসি) বলছে, এক্স-রে দিয়ে রোগীর ইমেজ নেওয়া খুব ঝুঁকির কাজ। এতে করে ভাইরাস ইমেজিং যন্ত্রাংশের মাধ্যমে ছড়িয়ে যেতে পারে। তবে কীট স্বল্পতার কারণে হয়তো ব্যবহার করতে পারেন তারাও। তবে কি এই প্রযুক্তি দিয়েই করোনা মোকাবেলা বা সনাক্ত হবে?না। এটি একটি সাপোর্টিং টুলস। পুরোপুরি সঠিক পদ্ধতি নয়। নানান সীমাবদ্ধতার ক্ষেত্রে এই প্রযুক্তি সাপোর্টিং টুলস হিসেবে কাজে লাগবে। লেখক: আনোয়ার হোসেন রানা, কম্পিউটার প্রকৌশলী",22/9/2020,technology
সোনারগাঁও ইউনিভার্সিটির উদ্ভাবন: ‘রোবট সেবক’ সহায়তা দেবে করোনা আক্রান্তদের,"হাসপাতালে চিকিৎসাধীন করোনাভাইরাসে আক্রান্ত রোগীর সেবা করবে রোবট। রোগীর সমস্যা শুনে তা ডাক্তারের কাছে পাঠানো, সময়মতো ওষুধ খাওয়ানো, বাথরুমে নেয়াসহ প্রয়োজনীয় কাজ করবে এই রোবট।



হাসপাতালে স্বাস্থ্যসেবায় চিকিৎসা-সহকারী হিসেবে ব্যবহারের জন্য এই রোবট তৈরি করেছে বেসরকারি সোনারগাঁও ইউনিভার্সিটির একটি গবেষক দল। রোবটটির নাম দেয়া হয়েছে ‘সেবক’। সরকার চাইলে এটি উৎপাদন করে হাসপাতালে সরবরাহ করা সম্ভব বলে জানিয়েছেন রোবটটির নির্মাতারা।সংশ্লিষ্টরা বলছেন, ইতালিসহ বিভিন্ন দেশে করোনা রোগীদের সেবা দিতে গিয়ে চিকিৎসক ও নার্সরা আক্রান্ত হয়েছেন। এ কারণে বাংলাদেশসহ বিভিন্ন দেশে ডাক্তারদের মধ্যে আতঙ্ক কাজ করছে। ঝুঁকি বিবেচনায় অনেকেই সেবা দিতে গিয়ে শঙ্কায় থাকেন।তবে সেবক নামের এই রোবটের মাধ্যমে চিকিৎসক তার রুমে বসেই সেবা দিতে পারবেন রোগীকে। এমনকি তিনি যদি হাসপাতালের বাইরে থাকেন তাহলে তার পক্ষে রোগীর জন্য প্রয়োজনীয় পরামর্শ দেয়া সম্ভব হবে। এতে কমবে ডাক্তার ও নার্সের শঙ্কা ও আক্রান্ত হওয়ার ঝুঁকি।এ রোবট তৈরি টিমের সদস্য, প্রভাষক মাহবুবুল হাসান যুগান্তরকে বলেন, রোবটটি স্বয়ংক্রিয়ভাবে একটি হাসপাতালের সব পেশেন্টের মেডিকেল অ্যাসিস্ট্যান্ট বা চিকিৎসা সহকারী হিসেবে কাজ করতে সক্ষম। আমাদের এ রোবটটি একটা ওয়ার্ডে ১০০ রোগীর চিকিৎসাসেবা দিতে পারবে।চাহিদা অনুযায়ী সেবার ধরনের ওপর বিভিন্ন রকমের ফিচার এতে যুক্ত করা সম্ভব। জানা গেছে, ইউনিভার্সিটি মেকানিক্যাল ইঞ্জিনিয়ারিং এবং ইলেকট্রিক্যাল অ্যান্ড ইলেকট্রনিক্স ইঞ্জিনিয়ারিং (ইইই) বিভাগের ৬ শিক্ষক-শিক্ষার্থীর একটি রিসার্চ টিম এই সেবক নামের রোবটটি তৈরি করেছে। তারা বিশ্ববিদ্যালয়টির গবেষণা ইন্সটিটিউটের সদস্য। ইন্সটিটিউটে প্রায় ৫০ জন সদস্য আছেন। শিল্পপ্রতিষ্ঠান, রেস্টুরেন্টসহ বিভিন্ন ক্ষেত্রে মানুষের বিকল্প হিসেবে সেবার কাজে ব্যবহারের জন্য রোবটটি তৈরি করা হয়েছে।ইউনিভার্সিটির রিসার্চ টিমের দলনেতা ও শিক্ষক মাইনুল হাসান জানান, এ রোবট ব্যবহার করে একটি কন্ট্রোল স্টেশনে বসে রোগীর সংস্পর্শে না গিয়ে প্রত্যেককে সেবা দেয়া সম্ভব হবে। এতে ডাক্তার ও নার্স সুরক্ষিত থাকতে পারবেন।গবেষকরা জানিয়েছেন, একটি হাসপাতালে কোনো ওয়ার্ডে একজন রোগী যখন ভর্তি হয়, তখন প্রথমে ডাক্তারকে দেখাতে হয়। ডাক্তার তাকে একটা প্রেসক্রিপশন দেন। প্রেসক্রিপশনটি স্বয়ংক্রিয়ভাবে একটি অনলাইন সফটওয়্যারে ইন্সটল হবে। অনলাইনে সফটওয়্যারে রোগীর তথ্য ও প্রেসক্রিপশন ইন্সটল হওয়ার সঙ্গে সঙ্গে সেই রোগীর জন্য একটি মেডিকেল বক্স তৈরি হবে। এভাবে একটা ওয়ার্ডে ১০০ জন রোগী থাকলে ১০০টি বক্স তৈরি হবে। এই রোবটটি বক্স অনুযায়ী রোগীর সেবার রুটিন অনুসরণ করবে। যে সময় যে ওষুধ খাওয়ানো দরকার স্বয়ংক্রিয়ভাবে সেই ওষুধ নিয়ে সেবক নির্দিষ্ট রোগীর সামনে হাজির হবে।সেবকের নির্মাতারা আরও বলেন, ওষুধ খাওয়ার সময় হলে নির্দিষ্ট রোগীর যে বক্স, সেটি ওপেন হবে এবং সেবক ওষুধ নিয়ে রোগীর সামনে যাবে। কোনো রোগী যদি ওষুধ খেতে অক্ষম হয় তাহলে এই মেডিকেল অ্যাসিস্ট্যান্ট রোবটটি স্বয়ংক্রিয় রোবটিক্স হ্যান্ডের মাধ্যমে ব্যক্তিকে ওষুধ খাওয়ানোর ব্যবস্থা করবে। সঙ্গে পানি খাওয়ানোর ব্যবস্থা করবে। যদি কোনো রোগী ট্যাবলেট জাতীয় মেডিসিন নিতে অক্ষম হয়, তাহলে এই মেডিকেল অ্যাসিস্ট্যান্ট রোবটটি সেই ট্যাবলেটটিকে পাউডার বানিয়ে পানির সঙ্গে মিশিয়ে খাওয়াতে সক্ষম।তিনি আরও বলেন, এই রোবট তৈরিতে বিভিন্ন রকমের খরচ আছে। হাসপাতালে একটি ওয়ার্ডের সব ধরনের সেবা নিশ্চিত করতে চাইলে নানা ধরনের ফিচার যুক্ত করতে হবে। এতে একটি রোবট তৈরিতে খরচ হবে প্রায় ৫০ হাজার টাকা। এ ধরনের একটি রোবট বানাতে ৫ থেকে ৬ দিন লাগবে।সোনারগাঁও ইউনিভার্সিটি বোর্ড অব ট্রাস্টিজের সদস্য প্রকৌশলী আবদুল আজিজ যুগান্তরকে বলেন, আমাদের প্রতিষ্ঠানে এই রিসার্চ টিমে ৫০ জন সদস্য আছেন। সরকার চাইলে ও কাঁচামাল সহায়তা পেলে আমরা দেড় থেকে ২০০ রোবট তৈরি করে দিতে পারব ইনশাআল্লাহ।",22/9/2020,technology
ঘরে বসেই পরীক্ষা করুন আপনি করোনা ঝুঁকিতে কি না,"ঘরে বসে অনলাইনের মাধ্যমে করোনাভাইরাসের ঝুঁকি পরীক্ষার জন্য একটি ওয়েবসাইট তৈরি করেছে সরকারের তথ্য ও যোগাযোগ প্রযুক্তি বিভাগ। এ ওয়েবসাইটের মাধ্যমে কিছু প্রশ্নের জবাব দিয়ে জানতে পারবেন আপনি করোনাভাইরাসে আক্রান্ত হওয়ার মতো ঝুঁকিতে আছেন কি না। যদি ঝুঁকিতে থাকেন তাহলে পরামর্শও পাওয়া যাবে।



সোমবার দুপুরে এক অনলাইন সংবাদ সম্মেলনে তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক এমপি এ সব তথ্য জানান।প্রতিমন্ত্রী বলেন, ‘ঘরে বসেই করোনাভাইরাসের ঝুঁকি পরীক্ষা করুন। রোগতত্ত্ব, রোগনিয়ন্ত্রণ ও গবেষণা প্রতিষ্ঠানে (আইইডিসিআর) প্রতিদিন লাখ লাখ কল আসছে। অনেকে খুব সাধারণ বিষয়েও প্রশ্ন করছেন। এতে কাঙ্ক্ষিত সেবা দিতে নানান সংকট তৈরি হচ্ছে। একসঙ্গে লাখ লাখ মানুষকে সেবা দিতে কৃত্রিম বুদ্ধিমত্তা বা আর্টিফিশিয়াল ইনটেলিজেন্সের (এআই) ব্যবহার করে একটি ওয়েবসাইট তৈরি করা হয়েছে। এই ওয়েবসাইটে গিয়ে কিছু প্রশ্নের উত্তর দিলেই জানা যাবে করোনাভাইরাসে আক্রান্ত কি না’।পরীক্ষামূলকভাবে চালু হওয়া এই সফটওয়্যারের সাহায্যে জানা যাবে আপনি কোভিড-১৯ বা করোনাভাইরাস দ্বারা আক্রান্তের ঝুঁকিতে রয়েছেন কিনা। তা নিজেই মূল্যায়ন করতে পারবেন। জানতে পারবেন আপনার ঝুঁকির মাত্রা ও করণীয় সম্পর্কেও।ব্যবহারকারীদের স্বপ্রণোদিত তথ্য প্রদান, ভবিষ্যৎ করোনাভাইরাস সংক্রান্ত তথ্য-উপাত্ত বিশ্লেষণ, বিগ ডাটা ও কৃত্রিম বুদ্ধিমত্তাবিষয়ক প্রযুক্তিতে ব্যবহার করা হবে।এই সফটওয়্যার থেকে প্রাপ্ত ফলাফলকে অভিজ্ঞ ডাক্তার কর্তৃক স্বাস্থ্য পরামর্শ হিসেবে বিবেচনা করা যাবে না।সফটওয়্যারে আপনার শেয়ার করা তথ্যের গোপনীয়তা বজায় রাখা হবে। এই সফটওয়্যারটি তথ্য ও যোগাযোগ প্রযুক্তি বিভাগের উদ্যোগে স্বাস্থ্য ও পরিবার কল্যাণ মন্ত্রণালয়াধীন স্বাস্থ্য অধিদফতরের বিশেষজ্ঞদের সহায়তায় তৈরি করা হয়েছে। ",22/9/2020,technology
কম্পিউটারের কাট-কপি-পেস্টের জনকের মৃত্যু,"কম্পিউটারের কাট-কপি-পেস্টের ধারনা দেয়া বিজ্ঞানী ল্যারি টেসলার সোমবার মারা গেছেন। এসময় তার বয়স হয়েছিল ৭৪ বছর।



১৯৪৫ সালে নিউইয়র্কের ব্রোনেক্সে জন্মে নেয়া টেসলার পড়াশুনা করেছেন ক্যালিফোর্নিয়ার স্ট্যানফোর্ড বিশ্ববিদ্যালয়ে কম্পিউটার বিজ্ঞানে। স্নাতকে ডিগ্রির পর ল্যারি ‘ইউজার ইন্টারফেস ডিজাইন’ নিয়ে কাজ শুরু করেন। যাতে কম্পিউটার পরিচালন আরও ব্যবহার উপযোগী হয়।কৃত্রিম বুদ্ধিমত্তা নিয়ে গবেষণার কাজ করার পর তিনি জেরোক্স’স পালো অ্যালটো গবেষণা কেন্দ্রে (পারস) যোগ দেন ১৯৭৩ সালে।সেখানেই প্রথম এই কাট-কপি-পেস্ট ধারনাটি তৈরি করেছেন তিনি। পরে তা কম্পিউটার পরিচালন ব্যবস্থায় একটি অপরিহার্য বিষয়ে পরিণত হয়েছে।অ্যাপলেও তিনি কাজ করেছেন ১৭ বছর। এরপর এডুকেশন সেটআপ, অ্যামাজন ও ইয়াহুতে অবদান রাখেন ল্যারি।জেরোক্স জানায়, কাট-কপি-পেস্ট, ফাইন্ড, রিপ্লেসসহ বিভিন্ন ধরনের কম্পিউটারের ধারনা আবিষ্কারে অবদান রেখেছেন টেললার। তার বিপ্লবী ধারনাগুলোর কারণেই আজ কর্মস্থলে আমরা সহজে কাজ করতে পারছি।",22/9/2020,technology
সিনটের কাছ থেকে প্রমোদতরী কিনছেন না বিল গেটস,"নকশাকারী প্রতিষ্ঠান সিনটের কাছ থেকে মাইক্রোসফটের প্রতিষ্ঠাতা বিলিয়নিয়ার বিল গেটস কোনো হাইড্রোজেনচালিত প্রমোদতরী কিনছেন না।



৬৪ কোটি ৪০ লাখ ডলার খরচ করে অ্যাকোয়া নামে বিলাসবহুল ওই প্রমোদতরী কেনার খবর বেশ কিছু দিন থেকেই বিভিন্ন গণমাধ্যমে প্রকাশিত হচ্ছে। খবর বিবিসির।২০১৯ সালে ফ্রান্সের মোনাকোতে প্রমোদতরীটি প্রদর্শন করা হয়েছিল। সেই থেকে ধারণা করা হচ্ছে, বিল গেটস এটি কিনছেন।এর নকশাকারী প্রতিষ্ঠান সিনট জানিয়েছে, বিল গেটসের সঙ্গে ওই প্রমোদতরী নিয়ে তাদের কোনো কথা হয়নি। তাদের সঙ্গে বিল গেটসের কোনো ব্যবসায়িক সম্পর্ক নেই।সিনটের একজন মুখপাত্র জানান, ওই ইয়টটি কেনার ব্যাপারে বিল গেটস নিজে কোনো আগ্রহ দেখাননি।এখনও অ্যাকোয়ার উন্নয়নকাজ চলছে। মোনাকোতে এটি প্রদর্শনের অর্থ ছিল উন্নত ভবিষ্যৎ নির্মাণের পাশাপাশি গ্রাহক ও শিল্পকে অনুপ্রেরণা দেয়া।প্রমোদতরী কেনার বিষয়ে এখনও বিল গেটসের পক্ষ থেকে কোনো মন্তব্য পাওয়া যায়নি। ১১২ মিটারের এ প্রমোদতরী হবে বিশ্বের প্রথম হাইড্রোজেনচালিত ইয়ট। এতে থাকবে সুইমিংপুল, হেলিপ্যাড, স্পা ও জিম।এখন পর্যন্ত কেবল দুই মিটার মডেলের ওই প্রমোদতরী তৈরি করা হয়েছে। এটি ১৫ নট গতিতে চলতে সক্ষম হবে। এটি পরিবেশবান্ধব জ্বালানি হাইড্রোজেনে চলবে।",22/9/2020,technology
সূর্যের জন্মের আগের রহস্যজনক পদার্থের সন্ধান,"পৃথিবীতে হদিশ মিলেছে সূর্যের জন্মের আগের আদিমতম কঠিন পদার্থের। সাড়ে ৫০০ কোটি বছর আগে ওই পদার্থ প্রচণ্ড তাপে গলে বা বাষ্পীভূত হয়ে যাওয়ার কথা থাকলেও পদার্থটি গলেনি। এখনও তা কঠিনই রয়েছে।



৫১ বছর আগে উত্তর মেক্সিকোতে আছড়ে পড়া একটি উল্কাপিণ্ড থেকে সেই বিরল পদার্থটির হদিশ মিলেছে। উল্কাপিণ্ডটির নাম ‘অ্যালেন্দে’। ১৯৬৯-র ফেব্রুয়ারিতে অ্যালেন্দে আছড়ে পড়ে পৃথিবীর বুকে। ব্রহ্মাণ্ডের আদিমতম ওই কঠিন পদার্থকে বলা হয়, ‘প্রি-সোলার গ্রেইনস’।উল্কাপিণ্ডটির খাঁজেই ছিল ঝাপসাটে সাদা পদার্থটি। কিন্তু সেটি কী দিয়ে তৈরি, তা জানা সম্ভব হয়নি। আর তাই ওই পদার্থটির নাম দেয়া হয়েছিল ‘কিউরিয়াস মারি’। দু’-দু’বার নোবেল পুরস্কারজয়ী রসায়নবিদ মারি ক্যুরির স্মরণে।জানা যায়, অ্যালেন্দের খাঁজে থাকা পদার্থটি আসলে ক্যালসিয়াম ও অ্যালুমিনিয়াম ধাতুর একটি যৌগ। আর তার মধ্যে রয়েছে সিলিকন ও কার্বনের একটি যৌগ- সিলিকন কার্বাইড। যা রয়েছে আদ্যোপান্ত কঠিন অবস্থায়। ব্রহ্মাণ্ডে যার সৃষ্টি হয়েছিল সূর্যেরও জন্মের আগে। আজ থেকে অন্তত ৫০০/৫৫০ কোটি বছর আগে।সেন্ট লুইয়ে ওয়াশিংটন বিশ্ববিদ্যালয়ের একটি গবেষণা এই খবর দিয়েছে। গবেষণাপত্রটি প্রকাশিত হয়েছে আন্তর্জাতিক বিজ্ঞান-জার্নাল ‘নেচার-অ্যাস্ট্রোনমি’তে।৫১ বছর আগে পৃথিবীর বুকে আছড়ে পড়া অ্যালেন্দে উল্কাপিণ্ডটি রাখা আছে শিকাগো ফিল্ড মিউজিয়ামের ‘প্রিৎজকার সেন্টার ফর মেটিওরিটিক্স অ্যান্ড পোলার স্টাডিজ’-এ। মূল গবেষক প্রাভদিভ্‌তসেভার বলেন, আমাদের সূর্যের জন্মের আগে নেবুলার কোনও কোনও জায়গায় হয়তো এমন তাপমাত্রা ছিল, যাতে সিলিকন কার্বাইডের মতো কঠিন পদার্থ সৃষ্টির পর তা কয়েকশো কোটি বছর ধরে স্থায়ী হতে পারে। এর মানে, সূর্যের জন্মের আগে যে কঠিন পদার্থগুলির জন্ম হয়েছিল, তাদের সকলেই প্রচণ্ড তাপমাত্রায় গলে বা বাষ্পীভূত হয়ে যায়নি।",22/9/2020,technology
ক্যান্সার নিরাময়ে নতুন সম্ভাবনা,"ক্যান্সার চিকিৎসায় একটি নতুন সম্ভাবনার দ্বার উন্মোচন করেছেন বিজ্ঞানীরা। আমাদের শরীরের প্রতিরোধ ব্যবস্থার নতুন একটি অংশের সন্ধান পাওয়া গেছে, যা সব ধরনের ক্যান্সারের চিকিৎসায় কাজে লাগতে পারে।



যুক্তরাজ্যের কার্ডিফ বিশ্ববিদ্যালয়ের একদল গবেষক প্রোস্টেট, স্তন, ফুসফুসসহ অন্যান্য ক্যান্সার নিরাময়ের ওই পদ্ধতি উদ্ভাবন করেছেন। অবশ্য গবেষকদের কার্যক্রম এখনও পরীক্ষাগারেই সীমাবদ্ধ। বিবিসির খবর।গবেষণাসংক্রান্ত নিবন্ধ প্রকাশিত হয়েছে ‘চার ইমিউনোলজি’ সাময়িকীতে। গবেষকেরা বলছেন, তাদের উদ্ভাবিত পদ্ধতি এখনও কোনো রোগীর ক্ষেত্রে প্রয়োগ করা না হলেও এর ব্যাপক সম্ভাবনা রয়েছে। বিশেষজ্ঞরা বলছেন, ওই গবেষণা এখনও প্রাথমিক পর্যায়ে থাকলেও এটা কম কিছু নয়।মূলত আমাদের দেহের রোগপ্রতিরোধ ক্ষমতা শরীরের স্বাভাবিক রক্ষাকবচ হিসেবে কাজ করার পাশাপাশি ক্যান্সার কোষকেও আক্রমণ করে। গবেষকেরা অপ্রচলিত উপায়ে ক্যান্সার কোষকে আক্রমণের ওই উপায় নিয়ে গবেষণা করছিলেন।তারা দেখেন মানুষের রক্তকোষে থাকা টি-সেল শরীরে থাকা ক্ষতিকর কোষ খুঁজে বের করে। এ কোষের বিশেষত্ব হল, এটি বিভিন্ন ধরনের ক্যান্সারে আঘাত হানতে পারে। গবেষক অ্যান্ড্রু সেওয়েল বলেন, ওই কোষ আবিষ্কারের ফলে এখন সব ধরনের ক্যান্সার রোগীকে চিকিৎসা দেয়া যাবে।কার্ডিফের গবেষক দল ওই টি-সেল ও তার গ্রহীতা অংশ খুঁজে পেয়েছে, যা পরীক্ষাগারে ফুসফুস, ত্বক, রক্ত, কোলন, স্তন, হাড়, প্রোস্টেট, ওভারিয়ান, কিডনি, সার্ভিক্যালসহ সব ধরনের ক্যান্সার কোষ খুঁজে বের করে তা ধ্বংস করে ফেলে। এ চিকিৎসায় সাধারণ কোষের কোনো ক্ষতি হয় না। ",22/9/2020,technology
ধর্ষণ প্রতিরোধ করবে ‘নিরাপদ জুতা’!,"বর্তমান সময়ে নারী স্বাধীনতার দুয়ার অনেকাংশে খুললেও নিরাপত্তার দিক থেকে উদ্বিগ্ন পরিস্থিতি বিরাজ করছে।



বিশ্বজুড়েই নারী নিপীড়নের মাত্রা বেড়েছে। বিশেষ করে পার্শ্ববর্তী দেশ ভারতে নারীদের ওপর যৌন হেনস্তার মাত্রা চরমে পৌঁছেছে। এমন পরিস্থিতিতে দেশটির নারীদের সুরক্ষায় এক ‘অভিনব জুতা’ উদ্ভাবন করলেন বাপ্পা রায় নামে ভারতের রায়গঞ্জ বিশ্ববিদ্যালয়ের এক কর্মী। খবর: ইন্ডিয়ান এক্সপ্রেসেরওই জুতা পরলে যে কোনো বিপদ থেকে নিজেকে সুরক্ষা করতে পারবেন নারীরা। হঠাৎআক্রমণকারীকে প্রতিহতও করতে পারবেন।
উদ্ভাবক রায়গঞ্জ বিশ্ববিদ্যালয়ের পদার্থবিদ্যা বিভাগের কর্মী বাপ্পা রায়ের দাবি, এ জুতা পরলে ইভটিজিং, অপহরণ আর আক্রমণের মতো বিপদ থেকে নিজেকে রক্ষা করতে পারবেন নারীরা। অপহৃত হয়ে যাওয়ার মুহূর্তে স্থানীয় নিরাপত্তা রক্ষা বাহিনীকে তথ্য সরবরাহ করতে পারবে। বৈদ্যুতিক শখ দিয়ে আক্রমণকারীকে ধাক্কা দিতে পারবে।বাপ্পা রায় এ জুতার নাম দিয়েছেন - ‘সেফটি সু’। তিনি বলেন, এই সেফটি সুতে রয়েছে বিশেষ কিছু টেকনোলজি। এখানে জিপিএস সিস্টেম জুড়ে দেয়া হয়েছে। এর মাধ্যমে সহজেই লোকেশন ট্র্যাকিং করা যাবে। এতে থাকবে ৬০০ ভোল্টের এসি কারেন্ট। এই বৈদ্যুতিক ক্ষমতা দিয়ে অনায়াসে আক্রমণকারীকে কুপোকাত করা যাবে। এ ছাড়া জুতায় এক ধরনের সেন্সর লাগানো থাকবে, যা রাস্তায় চলার সময় কোনো বাধাবিপত্তি থাকলে বিশেষ সিগন্যাল দেবে।এ সেফটি জুতা খুব শিগরির ভারতের বাজারে আসছে বলে জানিয়েছেন বাপ্পা রায়। সংবাদমাধ্যম ইন্ডিয়ান টাইমসকে তিনি বলেন, সমসাময়িক পরিস্থিতিতে নারীদের জন্য এটি খুবই কার্যকরী জুতা। এর দামও হাতের নাগালেই থাকবে।তিনি বলেন, এর ভেতরে যে সার্কিটটি রয়েছে তা তৈরিতে খরচ হয়েছে মাত্র ১৪০ টাকা। সার্কিটের ভেতরে রয়েছে ডায়োড, ট্রানজিস্টর, ট্রান্সফরমার ইত্যাদি। এর ভেতরের লিথিয়াম ব্যাটারি চার্জের জন্য আলাদা সময় নিতে হবে না। হাঁটতে হাঁটতেই ব্যাটারি চার্জ হবে।সাড়া ফেললে পরে এই সেফটি সুতে চাহিদা অনুযায়ী নতুন নতুন ফিচার যোগ করার পরিকল্পনা রয়েছে বলেও জানান আবিষ্কারক বাপ্পা রায়।জানা গেছে, শিগগিরই যাদবপুর বিশ্ববিদ্যালয়ের ডিআরডিও সেন্টারে এই অভিনব জুতার মোড়ক উন্মোচন করা হবে। ",22/9/2020,technology
"১০ বছরে সূর্য কতটা বদলেছে, দেখুন নাসার বিস্ময়কর ভিডিও","গত এক দশকে পৃথিবীর জীবনযাত্রায় অনেক পরিবর্তন হয়েছে। বদলেছে জলবায়ু ও প্রাণীকুলের জীবনযাপন। তেমনই থেমে থাকেনি মহাবিশ্বও।



এই সময়ে সৌরজগতের প্রধান অভিভাবক ‘সূর্যের’ কতটা পরিবর্তন হয়েছে, তার একটি ক্ষণিক মুহূর্ত তুলে ধরেছে মার্কিন মহাকাশ গবেষণা সংস্থা নাসা।গত ১০ বছর ধরে নাসার সোলার ডাইনামিকস অবজার্ভেটরি সূর্যের ৪২.৫০ কোটি উচ্চ রেজুলেশনের ছবি সংগ্রহ করেছে। সেসব ছবির সময়কে ত্বরাণ্বিত করে (টাইম ল্যাপ্স) মাত্র এক ঘণ্টায় সূর্যের এক দশকের ভিডিওচিত্র তুলে ধরা হয়েছে। ‘আ ডিকেড অব সান’ শিরোনামে ভিডিওটি আপলোডের কয়েক মুহূর্তেই ৬ লাখ ভিউ হয়েছে। নাসার এই গবেষণা নয়া দিগন্ত খুলে দেবে বলে মনে করেছেন গবেষকরা। সূর্যের পুঙ্খানুপুঙ্খ আচরণ গবেষণায় নতুন মাত্রা যোগ দেবে এই টাইম ল্যাপ্স ভিডিও ও সাড়ে ৪২ কোটি ছবি। ফলে আরও সহজ হলো সূর্যের চৌম্বক ক্ষেত্র, সুমেরু ও কুমেরুর এবং সৌরজগতের ওপর প্রভাব নিয়ে গবেষণা।এছাড়া নাসার এই ভিডিও দেখে বিজ্ঞানীরা ধারণা করতে পারবেন, ১১ বছরের সৌরচক্রে কীভাবে ওঠানামা ঘটে সূর্যের। পাশাপাশি নিকটবর্তী নক্ষত্রগুলো কীভাবে সৌরজগতকে প্রভাবিত করে। বিজ্ঞানীদের মতে, সূর্যের চৌম্বকক্ষেত্র একটা চক্র পরিভ্রমণ করে। তাকেই সৌরচক্র বলে।প্রতি ১১ বছর অন্তর সূর্যের চৌম্বকক্ষেত্র স্থান পরিবর্তন করে। আর এর উত্তর ও দক্ষিণ মেরু জায়গা বদল করে। সেই চক্রে দেখা গেছে, ৬১ মিনিটের মধ্যে একটা দশকের কাজ সেরে ফেলেছে সূর্য। সূত্র: জিনিউজ, এনডিটিভি।",22/9/2020,technology
এবার করোনার জিন রহস্য নির্ণয় করল এনআইবি,"করোনাভাইরাসের সম্পূর্ণ জীবন রহস্য নির্ণয় করেছে ন্যাশনাল ইনস্টিটিউট অব বায়োটেকনোলজি (এনআইবি)।



বৈজ্ঞানিক ভাষায় যাকে জিনোম সিকোয়েন্স নির্ণয় বলা হয়।স্যাঙ্গার পদ্ধতিতে করোনার জিনোম সিকোয়েন্স নির্ণয় করা হয়েছে বলে জানিয়েছেন এনআইবির মহাপরিচালক ড. মো. সলিমুল্লাহ।দেশের তৃতীয় প্রতিষ্ঠান হিসেবে এই জিনোম সিকোয়েন্স নির্ণয় করল প্রতিষ্ঠানটি।মঙ্গলবার রাতে বিজ্ঞান ও প্রযুক্তি মন্ত্রণালয় থেকে পাঠানো এক প্রেস বিজ্ঞপ্তিতে করোনার জীবন রহস্য নির্ণইয়ে এনআইবির সাফল্যের বিষয়টি নিশ্চিত করা হয়েছে। মঙ্গলবার ন্যাশনাল ইনস্টিটিউট অব বায়োটেকনোলজির মহাপরিচালক ড. মো. সলিমুল্লাহ এক প্রেস ব্রিফিংয়ে বলেন, এনআইবির উন্মোচিত জিনোম সিকোয়েন্স গোল্ডেন স্ট্যান্ডার্ড ম্যাথড স্যাঙ্গার ডাইডিওক্সি পদ্ধতিতে করা হয়েছে। এ পদ্ধতিতে নির্ণীত জিনোম সিকোয়েন্স প্রায় শতভাগ নির্ভুল।১টি নমুনার জিনোম সিকোয়েন্স সম্পন্ন করা হয়েছে এবং আরও ৭টি নমুনার জিনোম সিকোয়েন্স নির্ণয়ের কাজ প্রক্রিয়াধীন রয়েছে বলে জানান তিনি।ড. মো. সলিমুল্লাহ তথ্য দেন, এনআইবির সিকোয়েন্স করা জিনোম যুক্তরাষ্ট্র, স্পেন ও ইতালির সঙ্গে সামঞ্জস্যপূর্ণ। এ সিকোয়েন্সে কিছু পরিবর্তন পরিলক্ষিত হয়েছে এবং অধিকতর এনালাইসিসের মাধ্যমে বিষয়টি নিশ্চিত হওয়া সম্ভব হবে।কম খরচে করোনার নমুনা পরীক্ষার জন্য পিসিআর নির্ভর কিট উদ্ভাবনে এনআইবির গবেষকদল কাজ করছেন বলে জানান ড. মো. সলিমুল্লাহ।তিনি বলে, এ পর্যায়ে পরীক্ষাকৃত ৭টি নমুনায় আমাদের উদ্ভাবিত কিটের শতভাগ সাফল্য পাওয়া গেছে।উল্লেখ্য, এর আগে ১২ মে চাইল্ড হেলথ রিসার্চ ফাউন্ডেশন (সিএইচআরএফ) দেশে প্রথমবারের মতো করোনার জিনোম সিকোয়েন্স নির্ণয় করে। এরপর ১৭ মে আর্ন্তজাতিক জিন ডাটা ব্যাংক- জিআইএসএআইডি করোনার পাঁচটি জিনোম সিকোয়েন্স জমা দেয় বাংলাদেশের ডিএনএ সল্যুশন।করোনা মহামারীর কার্যকর মোকাবেলার অংশ হিসেবে দেশে ভাইরাসের জিনোম সিকোয়েন্স নির্ণয় অত্যন্ত জরুরি বলে জানিয়েছেন বিজ্ঞানীরা। ",22/9/2020,technology
পৃথিবীর মতো নতুন গ্রহের সন্ধান,"বিশাল বিশ্বব্রহ্মাণ্ডে পৃথিবীর মতো গ্রহ সন্ধানের তোড়জোড় বিজ্ঞানীদের নতুন কিছু নয়। এবার সেই সন্ধানে বড়সড় সাফল্য এসেছে। পৃথিবীর মতোই নতুন গ্রহের সন্ধান পেয়েছেন বিজ্ঞানীরা। এর নক্ষত্র আমাদের সূর্যের থেকে ছোট। গ্রহটি সম্ভবত ৬১৭ দিনে তার সূর্যকে প্রদক্ষিণ করে। খবর ইন্ডিপেনডেন্ট ইউকে, জি নিউজের।



অবিকল পৃথিবীর মতো গ্রহটির সন্ধান পেয়েছেন নিউজিল্যান্ডের মহাকাশ বিজ্ঞানীরা। তারা জানান, আবহাওয়া থেকে শুরু করে গ্রহটির সব কিছু পৃথিবীরই মতো। গ্রহটি নিয়ে গবেষণা চালিয়ে তারা দেখেছেন, এতে ৬১৭ দিনে বছর হয়। এর নাম দেয়া হয়েছে- ওজিএলই-২০১৮-বিএলজি-০৬৭৭।চিলি থেকে টেলিস্কোপে প্রথমে গ্রহটি আবিষ্কার করেন বিজ্ঞানীরা। এরপর তিনটি আইডেন্টিক্যাল টেলিস্কোপ দিয়ে তারা চিলি, অস্ট্রেলিয়া ও দক্ষিণ আফ্রিকা থেকে দেখেন। এরপর বিস্তর গবেষণা শুরু হয়। তারা বলেন, পৃথিবী ও নেপচুনের মধ্যবর্তী কোনো একটি জায়গায় গ্রহটি অবস্থান করছে। এর নক্ষত্র আমাদের সূর্যের থেকে ছোট।গ্রহটি সম্ভবত ৬১৭ দিনে তার সূর্যকে প্রদক্ষিণ করে। গবেষক দলের প্রধান হেরেরা মার্টিন বলেন, আমরা পৃথিবীর বিভিন্ন প্রান্তে টেলিস্কোপ দিয়ে গ্রহটি দেখছি। নজরে রাখছি গ্রহটির দিনরাত কীভাবে হচ্ছে। গ্রহটির সিস্টেমের বৈশিষ্ট্যগুলো জানতে আমরা কাজ করছি।",22/9/2020,technology
পৃথিবীর দিকে ধেয়ে আসছে এভারেস্টের সমান গ্রহাণু!,"পৃথিবীর দিকে ধেয়ে আসছে এভারেস্টের সমান গ্রহাণু! ২.৫ মাইল চওড়া গ্রহাণুটি ঘণ্টায় ১৯ হাজার ৪৬১ মাইল বেগে পৃথিবীর দিকে ধেয়ে আসছে।



আজ (২৯ এপ্রিল) ভোর ৫টা ৫৬ নাগাদ পৃথিবীর গা ঘেঁষে বেরিয়ে যাবে এটি। এ গ্রহাণুর নাম দেয়া হয়েছে ২০১২এক্সএ১৩৩ । এনডিটিভি ও ইন্ডিয়া টাইমস।নাসা সূত্রে জানা গেছে, গ্রহাণুটির আয়তন প্রায় মাউন্ট এভারেস্টের সমান। আকারে বৃহৎ এ গ্রহাণুর সামনের অংশে উঁচু রেখার মতো রয়েছে, যা দূর থেকে ‘মাস্কের মতো’ দেখতে। গ্রহাণুটির কোড নাম ৫২৭৬৮ এবং এটি শেষবার ১৯৯৮ সালে দেখা গিয়েছিল।পৃথিবী ঘেঁষে উড়ে যাওয়ার সময় পৃথিবী থেকে গ্রহাণুর দূরত্ব হবে ৩৯ লাখ কিলোমিটার। পৃথিবীর সঙ্গে এ গ্রহাণুর সংঘর্ষের আশঙ্কা নেই বলে জানিয়েছে মার্কিন মহাকাশ গবেষণা সংস্থা (নাসা)। নাসার মহাকাশবিজ্ঞানীরা জানিয়েছেন, পৃথিবী স্পর্শ করবে না এ উল্কাপিণ্ড।তবে নিজেদের ‘এনইএটি’ (নেয়ার-আর্থ অ্যাস্টরয়েড ট্রাকিং) সিস্টেমের মাধ্যমে উল্কাপিণ্ডের গতিবিধির ওপর নজর রাখছে নাসা। এনইএটির প্রিন্সিপাল ইনভেস্টিগেটর এলেনর হেলিন জানিয়েছেন, বিপজ্জনক হতে পারে, এমন সব গ্রহাণু ও উল্কা সম্পর্কে তথ্য নিতে আমরা এনইএটি ব্যবহার করে থাকি। নাসা ছাড়াও ইউরোপিয়ান মহাকাশ গবেষণা সংস্থাও (ইসা) এই গ্রহাণুটিকে কড়া পর্যবেক্ষণে রাখছেন।আর তাদের মতে, এই গ্রহাণু থেকে পৃথিবীর কোনো ধরনের ক্ষতিসাধন হওয়ার আশঙ্কা কম। তাহলে এই গ্রহাণুকে সম্ভাব্য ক্ষতিকর বলা হচ্ছে কেন?এ সম্পর্কে নাসা বলছে, শেষ মুহূর্তে যদি কোনো কারণে এর গতিপথ পরিবর্তন হয়ে যায়, সেজন্যই সম্ভাব্য ক্ষতিকর বলা হচ্ছে, তবে এই সম্ভাবনা তেমন একটা নেই বললেই চলে। তবে যেহেতু এটা মহাকাশের দূরত্ব হিসেবে পৃথিবীর বেশ কাছাকাছি অবস্থান দিয়েই পার হতে যাচ্ছে, তাই যথাসম্ভব সতর্ক থাকার ব্যাপারে নাসা পদক্ষেপ নিচ্ছে।অতীতে এমন আরও বেশকিছু গ্রহাণু পৃথিবীর কোলঘেঁষে অতিক্রম করেছে এবং পৃথিবীর নিকটবর্তী বিভিন্ন বস্তুর সঙ্গে সংঘর্ষ ঘটেছে। তাই ভবিষ্যতে এমন আরেকটি গ্রহাণু যে পৃথিবীর ওপর আঘাত হানবে না, সেটা খুব ফলাও করে বলা যাচ্ছে না। এ কারণে নাসাসহ অন্যান্য মহাকাশ গবেষণা সংস্থাগুলো নিয়মিত এসব ধেয়ে আসা গ্রহাণুগুলোর দিকে কড়া নজর রাখছে।",22/9/2020,technology
করোনার মধ্যেই নাসার পক্ষ থেকে এলো নতুন দুঃসংবাদ,"সারা পৃথিবীতে মানুষ আজ করোনা ভাইরাসের প্রভাবে আতঙ্কিত। কোনও ধরণের অস্ত্র নয়; কিংবা কোনও ধরণের পারমাণবিক বোমা নয়; ক্ষুদ্র সামান্য কয়েক ন্যানো মিটারের একটি অণুজীবের কাছে সারা পৃথিবীর মানুষ আজ অসহায়।



সারা পৃথিবীতে প্রতিনিয়ত এ করোনা ভাইরাসের প্রভাবে আক্রান্ত কেউ না কেউ মৃত্যুবরণ করছেন এবং শুধুমাত্র ২০ মার্চ শুধু ইতালিতেই একদিনে ৬২৭ জনের প্রাণহানি ঘটেছে। বিশ্বের বিভিন্ন গণমাধ্যমে প্রকাশিত তথ্য অনুযায়ী সারা পৃথিবীতে সব মিলিয়ে এ পর্যন্ত ২,৭৬,৪৬২ জন কোভিড-১৯ খ্যাত নোভেল করোনা ভাইরাস দ্বারা সংক্রমিত হয়েছেন, যাদের মধ্যে ১১,৪১৭ জনের মৃত্যু ঘটেছে। আমরা কেউই বলতে পারি না এ পরিস্থিতি আরও কত দিন অব্যাহত থাকবে।এমন একটি ক্রান্তিকালীন মুহূর্তে মার্কিন গবেষণা সংস্থা নাসার পক্ষ থেকে দেওয়া হলো একটি দুঃসংবাদ। আসন্ন ২৯ এপ্রিল পৃথিবীর কক্ষপথের কাছ থেকে প্রবাহিত হয়ে যাবে একটি শক্তিশালী গ্রহাণুর। নাসার পক্ষ থেকে এ গ্রহাণুটির নাম দেওয়া হয়েছে Asteroid 52768 বা 1998OR2. যদিও এ গ্রহাণুটি সরাসরি পৃথিবীর ওপর কোনও ধরণের আঘাত হানবে না এবং পৃথিবীর কক্ষপথ থেকে এ গ্রহাণুর দূরত্ব হবে আনুমানিক চার লক্ষ মাইলের মতো। যা পৃথিবীর থেকে চাঁদের দূরত্বের ১৬ গুণেরও বেশি। যদিও পৃথিবীর কক্ষপথের থেকে ৩.৯ লক্ষ মাইলের অভ্যন্তরে এ গ্রহাণুটি আসবে না কিন্তু এ গ্রহাণুটির বিশাল আকৃতির জন্য কিছুটা হলেও শঙ্কা থেকে যায়। আনুমানিক ১.১ থেকে ২.৫ মাইল ব্যাস বিশিষ্ট এ গ্রহাণুটি ঘণ্টায় বিশ হাজার মাইল বেগে পৃথিবীর কক্ষপথের কাছ দিয়ে প্রবাহিত হয়ে যাবে, যার প্রভাবে পৃথিবীর চৌম্বকক্ষেত্রে একটি পরিবর্তন আসতে পারে বলে কোনও কোনও বিজ্ঞানী মনে করছেন।একই সঙ্গে এ গ্রহাণুর প্রভাবে পৃথিবীর অনেক জায়গা সাময়িক সময়ের জন্য সূর্যের আলো থেকে বঞ্চিত হতে পারে এবং একই সঙ্গে সৃষ্ট অ্যাসিড বৃষ্টির প্রভাবে পৃথিবীর এ সকল অঞ্চলে চাষাবাদের ক্ষেত্রেও একটি বিশাল বিপর্যয় নেমে আসতে পারে বলে অনেক বিজ্ঞানী মনে করছেন।যদিও নাসার পক্ষ থেকে এখন পর্যন্ত সরাসরি এ বিষয়ে নিশ্চিত করে কোনও কিছু বলা হয়নি। বিভিন্ন কারণে একটি গ্রহাণু তার গতিপথের পরিবর্তন করতে পারে। যেমন: চলার পথে কোনও একটি নির্দিষ্ট গ্রহের কিংবা বৃহৎ উল্কাপিণ্ডের মাধ্যাকর্ষণ শক্তির প্ৰভাবে একটি গ্রহাণু তার গতিপথ পরিবর্তিত করতে পারে। আবার ইয়ারকোভজি ইফেক্টের কথাও আমরা অনেকে শুনেছি। অভ্যন্তরীণ কিংবা বাহ্যিক কোনো তেজস্ক্রিয় পদার্থের প্রভাবে একটি গ্রহাণুর তাপমাত্রার পরিবর্তন ঘটতে পারে। এর ফলে গ্রহাণুটি ঘুরে যেতে পারে, এমনকি কক্ষপথেরও পরিবর্তন করতে পারে।

অর্থাৎ ইয়ারকোভজি ইফেক্ট। হয়তোবা সাময়িকভাবে মনে হচ্ছে যে ৪০,০০০ মাইল বিশাল একটি দূরত্ব কিন্তু যে কোনও সময়ের গতিপথের পরিবর্তন কিংবা তেজস্ক্রিয় বিকিরণ বিশেষ করে পৃথিবীর পৃষ্ঠের ওপর একটি প্রভাব ফেলতে পারে। আজকের থেকে আনুমানিক ৬৬ লক্ষ বছর পূর্বে পৃথিবীর পৃষ্ঠে এ রকম একটি শক্তিশালী গ্রহাণুর আঘাতে পৃথিবী থেকে ডাইনোসরের বিলুপ্তি ঘটেছিল। আসলে শুধু ডাইনোসরই নয়, ধারণা করা হয় এ গ্রহাণুর প্রভাবে সে সময় পৃথিবীর বিভিন্ন স্থানে বসবাস করা প্রাণীকুলের শতকরা ৭০ ভাগ প্রজাতি নিশ্চিহ্ন হয়ে গিয়েছিল। ""ডাইনোসর কিলার অ্যাস্টোরয়েড"" খ্যাত এ গ্রহাণুর আঘাতে মেক্সিকোর ইয়োকাটোন দ্বীপের কাছে একটি বিশাল গর্তের সৃষ্টি হয়েছে যার ব্যাস স্থানভেদে ৬.৮ মাইল থেকে ৫০.৩ মাইল এবং ধারণা করা হয় এ গ্রহাণুর আঘাতের প্রভাবে পৃথিবীর সামগ্রিক জলবায়ুর এক বিশাল পরিবর্তন সূচিত হয়েছিল।যদিও Asteroid 52768 সরাসরি পৃথিবীর বুকে আঘাত হানছে না এবং পৃথিবীর কক্ষপথ থেকে এর নিকটতম দূরত্ব হবে প্রায় চার লক্ষ মাইলের মতো। তবুও এর বিশাল আকৃতির জন্য এবং একই সঙ্গে এর উচ্চ গতিবেগ ও বিভিন্ন তেজস্ক্রিয় পদার্থের উপস্থিতির কারণে কারণে কিছুটা হলেও শঙ্কা থেকেই যাচ্ছে আমাদের সকলের জন্য।রাকিব হাসান, শিক্ষার্থী, দ্বিতীয় বর্ষ, ব্যাচেলর অব সায়েন্স ইন ফিজিক্স অ্যান্ড অ্যাস্ট্রোফিজিক্স, ইউনিভার্সিটি অব নোভা গোরিছা, স্লোভেনিয়া।",22/9/2020,technology
"চেয়ারম্যান নিয়োগ চ্যালেঞ্জ করে রিট, পরমাণু শক্তি কমিশনের কার্যক্রমে স্থবিরতা!","বাংলাদেশ পরমাণু শক্তি কমিশনের কার্যক্রম প্রায় স্থবির হয়ে পড়েছে বলে অভিযোগ সংশ্লিষ্টদের। তারা জানান, দুই মাস ধরে বন্ধ রয়েছে কমিশন সভা। আগে প্রতি মাসে ৩ থেকে ৪টি সভা অনুষ্ঠিত হতো। কখনও কখনও সপ্তাহে একাধিক সভাও হতো। কিন্তু এই প্রথম এর ব্যত্যয় ঘটে। জ্যেষ্ঠতা লঙ্ঘন করে চেয়ারম্যান নিয়োগ এবং একের পর এক বদলি আতঙ্কে সৃষ্টি হয়েছে এমন পরিস্থিতির। এতে দেশের সবচেয়ে বড় মেগা প্রকল্প রূপপুর পারমাণবিক বিদ্যুৎ কেন্দ্রের কার্যক্রমে বড় ধরনের ব্যাঘাত সৃষ্টি হচ্ছে।



এদিকে চেয়ারম্যান নিয়োগকে চ্যালেঞ্জ করে হাইকোর্টে একটি রিট দায়ের হয়েছে। জ্যেষ্ঠতা লংঘন করে কমিশনের চেয়ারম্যান নিয়োগ দেয়ায় বঞ্চিত সিনিয়র বিজ্ঞানীদের মধ্যে ড. মো. আজিজুল হক হাইকোর্টে রিট করেন। শুনানি শেষে ১১ ফেব্রুয়ারি ৪ সপ্তাহের মধ্যে চেয়ারম্যান নিয়োগের আদেশ কেন অবৈধ ঘোষণা করা হবে না- এ মর্মে ব্যাখ্যা তলব করে সরকারকে রুল দিয়েছেন আদালত। একই সঙ্গে ১ মাসের মধ্যে আবেদনকারীর আবেদন নিষ্পন্ন করে সিনিয়রিটির ভিত্তিতে চেয়ারম্যান নিয়োগ দিয়ে কোর্টকে জানাতে বলেছেন। মামলায় বিজ্ঞান ও প্রযুক্তি মন্ত্রণালয়ের সচিব এবং বাংলাদেশ পরমাণু শক্তি কমিশনের চেয়ারম্যানকে বিবাদী করা হয়েছে।এ প্রসঙ্গে মামলার বাদী ড. আজিজুল হক যুগান্তরকে বলেন, পরমাণু শক্তি কমিশনের বর্তমান চেয়ারম্যান জ্যেষ্ঠতার দিক থেকে বর্তমানে ১০ নম্বরে রয়েছেন। তার আগে আরও ৯ জন সিনিয়র বৈজ্ঞানিক রয়েছেন। তিনি আরও বলেন, এর আগে একজন বৈজ্ঞানিকের আবেদনের ভিত্তিতে সরকার কমিশনকে জ্যেষ্ঠতার তালিকা তৈরি করে দিতে বলেছিল। সে অনুযায়ী কমিশন সভা করে জ্যেষ্ঠতার তালিকা তৈরি করে সরকারের কাছে হস্তান্তর করা হয়। কিন্তু সে তালিকা থেকে সিনিয়রিটি অনুযায়ী চেয়ারম্যান নিয়োগ দেয়া হয়নি। এ কারণে কমিশনজুড়ে অচলাবস্থা বিরাজ করছে।এ প্রসঙ্গে জানতে শনিবার সন্ধ্যায় কমিশন চেয়ারম্যান ডা. সানোয়ার হোসাইনের সঙ্গে যোগাযোগ করতে তার সেলফোনে একাধিকবার কল করা হলেও তিনি তা রিসিভ করেননি। নাম প্রকাশ না করার শর্তে একজন সিনিয়র বৈজ্ঞানিক যুগান্তরকে বলেন, অচলাবস্থার কারণে দুই মাস ধরে কোনো কমিশন সভা করা সম্ভব হয়নি। সভায় কোনো সদস্য যোগদান করবেন না- এমন আশঙ্কায় এতদিন সভা আহবান করা হয়নি। আগামী সপ্তাহে কমিশনের সভা আহবানের কথা রয়েছে। কিন্তু জানা গেছে, অচলাবস্থা নিরসন না হলে ওই সভায় কমিশনের কোনো সদস্য যোগদান করবেন না। ওই কর্মকর্তা আরও বলেন, দেশের সবচেয়ে বড় মেগা প্রকল্প রূপপুর পারমাণবিক বিদ্যুৎ কেন্দ্র প্রকল্পের অনেক গুরুত্বপূর্ণ সিদ্ধান্ত কমিশনের সভায় পাস করতে হয়। কিন্তু দুই মাস ধরে সভা না হওয়ায় এই প্রকল্পের অনেক গুরুত্বপূর্ণ সিদ্ধান্ত বাস্তবায়ন করা যাচ্ছে না।নিয়ম অনুযায়ী বাংলাদেশ পরমাণু শক্তি কমিশনের কমরত বিজ্ঞানীদের মধ্য থেকে জ্যেষ্ঠতার ভিত্তিতে ৪ জন সদস্য ও ১ জন চেয়ারম্যানের সমন্বয়ে ‘কমিশন’ গঠিত হয়ে থাকে। চেয়ারম্যান কমিশনের প্রধান নির্বাহী হিসেবে নিয়োজিত থাকেন। কমিশনে কর্মরত বিজ্ঞানীদের মধ্য থেকে সরকার কর্তৃক চেয়ারম্যান নিযুক্ত হন।জানা গেছে, ৩১ ডিসেম্বরের বিজ্ঞান মন্ত্রণালয়ের আদেশে দেশের অন্যতম বিজ্ঞানী ডা. মো. সানোয়ার হোসেনকে চেয়ারম্যান নিয়োগ দেয়া হয়। মামলার আবেদনে বলা হয়েছে, সানোয়ার হোসেন কমিশনের বিজ্ঞানীদের জ্যেষ্ঠতাক্রমে ১০ নম্বরে। কিন্তু তারপরও তাকে ১ জানুয়ারি থেকে কমিশনের চেয়ারম্যান হিসেবে চলতি দায়িত্ব নিয়োগ দেয়া হয়। এ অবস্থায় কমিশনে কর্মরত অন্য সদস্যরা কমিশনের সভায় যোগদান করছেন না।সংশ্লিষ্টরা আরও বলেছেন, শুধু এই নিয়োগই নয়, ইতিমধ্যে কমিশনে আরও বেশ কয়েকটি পদে বদলির আদেশ জারি এবং একজন প্রধান বৈজ্ঞানিক কর্মকর্তাকে ১ মাসের মধ্যে চারবার বদলি করার অভিযোগ উঠেছে। রি-অ্যাক্টর ফিজিক্সে পিএইচডি ডিগ্রিধারী এই বিজ্ঞানী তার শারীরিক অসুস্থতার কারণে সাভারের এইআরই থেকে ঢাকার কমিশনের প্রধান কার্যালয়ে নিউক্লিয়ার সেফটি সিকিউরিটি অ্যান্ড সেফগার্ডস (এনএসএসএস) বিভাগে বদলির অনুরোধ জানিয়ে আগের চেয়ারম্যান বরাবর আবেদন করেছিলেন। ওই আবেদনের পরিপ্রেক্ষিতে ডিসেম্বরের শেষ সপ্তাহে তাকে এনএসএসএস বিভাগে বদলি করেন। কিন্তু রহস্যজনক কারণে ৭ জানুয়ারি ওই বদলির আদেশ বাতিল করে তাকে আবার সাভারে ফেরত পাঠানো হয়। ১২ জানুয়ারি আবার তাকে ঢাকার শাহাবাগ পরমাণু শক্তি কেন্দ্রের ইলেকট্রনিক্স বিভাগে বদলি করা হয়। ওই আদেশ বাতিল করে ১৩ জানুয়ারি তাকে আবারও প্রধান কার্যালয়ে বদলি করা হয়। তবে ওই বদলিতে তাকে তার কাজের সঙ্গে সম্পর্কযুক্ত এনএসএসএস বিভাগে বদলি না করে বৈজ্ঞানিক তথ্য বিভাগে বদলি করা হয়।জানা গেছে, ১৩ ফেব্রুয়ারি আরেকটি বড় ধরনের বদলির আদেশ হয়। সেখানে দু’জন বৈজ্ঞানিককে প্রধান কার্যালয়ে বদলি করা হয় এবং অপর একজন বৈজ্ঞানিককে কিউএমডি থেকে আন্তর্জাতিক বিষয়ক বিভাগে বদলি করা হয়। এছাড়া একজন সিনিয়র বৈজ্ঞানিককে আন্তর্জাতিকবিষয়ক বিভাগ (আবিবি) থেকে এনএসএসএস বিভাগে বদলি করা হয়। ১৩ ফেব্রুয়ারি এসব বদলিতে ৩ বার আদেশ জারি করা হয়। আবিবি’র একজন শীর্ষ কর্মকর্তার পরামর্শ ও চাহিদা মোতাবেক বিভাগের কিছু জরুরি কাজ সম্পাদনের লক্ষ্যে ৩ মাস আগে একজনকে বদলি করে আবিবিতে আনা হয়। ওই বৈজ্ঞানিক আরও কিছুদিন আবিবিতে থাকতে আবেদন করলে তাকে এক চিঠিতে ২৩ ফেব্রুয়ারির মধ্যে বদলিকৃত কর্মস্থলে যোগ দিতে বলা হয়। কিন্তু ২৩-২৪ তারিখে ওই বৈজ্ঞানিক নৈমিত্তিক ছুটিতে থাকায় ২৫ ফেব্রুয়ারি সকালে তিনি বদলিকৃত কর্মস্থলে যোগদানে বাধ্য হন। এছাড়া আরও বেশ কয়েকজন সিনিয়র বৈজ্ঞানিকের নামও তালিকাভুক্ত করা হয়েছে, যাদের শিগগির অন্যত্র বদলি করা হবে বলে গুঞ্জন রয়েছে।অভিযোগ উঠেছে, নতুন কমিশন গঠনের পর এরই মধ্যে আগের কমিশনের নেয়া বেশ কয়েকটি গুরুত্বপূর্ণ ও আন্তর্জাতিক সিদ্ধান্ত বাতিল করা হয়েছে। এতে কমিশন আন্তর্জাতিক অঙ্গনেও হেয়প্রতিপন্ন হয়েছে বলে অভিযোগ একাধিক বিজ্ঞানীর।",22/9/2020,technology
মদ খেলেই চলবে না যে ইলেকট্রিক সাইকেল,"সড়ক দুঘর্টনায় যেসব বিষয়কে দায়ী করা হয়, তাদের মধ্যে অন্যতম হচ্ছে- চালক মদ্যপ ছিলেন।



নেশাগ্রস্ত হয়ে গাড়ি চালানোর কারণে প্রতিনিয়তই দুর্ঘটনা ঘটাচ্ছেন চালকরা।এ সমস্যার সমাধানে সচেষ্ট হয়েছেন ভারতের উত্তরপ্রদেশের যোগীরাজ্যের প্রয়াগরাজ এলাকার মোতি লাল নেহেরু ইঞ্জিনিয়ারিং কলেজের ১৩ ছাত্র।অদ্ভুত এক আবিষ্কার করলেন তারা। ওই বিদ্যাপীঠের ছাত্ররা এমন এক ইলেকট্রিক সাইকেল তৈরি করে ফেলেছেন, যা কিনা মদ্যপ অবস্থায় চালানো যাবে না।অর্থাৎ মদ খেয়ে ওই সাইকেলে চড়লেই ধরা পড়বে চালক মদ্যপ কিনা।এমন আবিষ্কারে ইতিমধ্যে সাড়া ফেলে দিয়েছেন ওই কলেজের ছাত্ররা।বিশেষ এই সাইকেলের নাম রাখা হয়েছে হাইব্রিড ইলেকট্রিক গারুন। এতে একটি বিশেষ সেন্সর যুক্ত করা হয়েছে। সেন্সরটির নাম দেয়া হয়েছে অ্যাকোহল সেন্সর।এ বিষয়ে মোতি লাল নেহেরু ইঞ্জিনিয়ারিং কলেজের ডিজাইন এবং ইনোভেশন সেন্টারের কোঅর্ডিনেটর শিভেশ শর্মা বলেন, ‘সাইকেলটিতে দারুণ এক অ্যাকোহল সেন্সর লাগানো হয়েছে। এতে ওঠা মাত্রই সেন্সরটি বুঝে যাবে চালক মদ্যপ কিনা। সেন্সরে পজিটিভ ধরা পড়লে অর্থাৎ চালক মদ্যপ হলে মোটরসাইকেলটি সয়ংক্রিয়ভাবে এর স্টার্ট সিস্টেমটি ডিজেবল করে দেবে। চালক শতচেষ্টা করলেও সাইকেলটি স্টার্ট নেবে না। এই বিশেষত্বের কারণে সাইকেলটি অত্যন্ত নিরাপদ ও ‘স্পেশাল’ হয়ে উঠেছে।’চালক একজন আরোহীকে নিয়ে সাইকেলটি চালাতে পারবে বলে জানান তিনি।সূত্র: কলকাতা২৪",22/9/2020,technology
"কলাপাতা থেকে বিদ্যুৎ উৎপাদন শিক্ষার্থীর, ডাক পড়ল নাসায়","ভারতের ভাগলপুরে কলাপাতা থেকে বিদ্যুৎ উৎপাদন করে রীতিমতো তাক লাগিয়ে দিয়েছেন এক শিক্ষার্থী। এখন তার ডাক পড়েছে নাসায়।



গোপাল নামের এই শিক্ষার্থী দশম শ্রেণিতে পড়ে। ফেলে দেয়া কলাপাতা কিংবা কলাগাছের কাণ্ড থেকে বিদ্যুৎ তৈরি করতে পারে গোপাল। জ্বালাতে পারে আলো। তার এসব আবিষ্কারের গল্প দেশ ছাড়িয়ে এখন বিদেশের মাটিতেও ছড়িয়ে পড়েছে। তবে দেশের জন্য কাজ করতে চায় গোপাল। 
গোপাল শুধু একজন গবেষক হিসেবেই পরিচিত নয়, বিভিন্ন জায়গায় উৎসাহমূলক বক্তৃতা দেয়ার জন্যও নিয়ে যাওয়া হয়। তার হাতে দুটি আবিষ্কারের পেটেন্টও রয়েছে। স্কুলে থাকতেই তার এসব আবিষ্কার তাক লাগিয়ে দিয়েছিল অনেককে। ভাগলপুরের প্রত্যন্ত এলাকার ছেলে গোপাল। বাবা পেশায় কৃষক। চার ভাইবোনকে নিয়ে সংসার। সরকারি স্কুলেই পড়াশোনা করেছে। 
কিছু দিন আগেই তাইপেইতে এক এক্সিবিশনে ১০ দেশের স্টার্টআপ সংস্থাকে ডাকা হয়। সেখানে আমন্ত্রণ পেয়েছিলেন গোপাল। ক্লাস টেনে পড়তেই ইন্সপায়ার অ্যাওয়ার্ড (Inspire Award) পায় সে। ২০১৭ সালে প্রধানমন্ত্রী নরেন্দ্র মোদির মুখোমুখি হয় গোপাল। ৫-১০ মিনিট কথা হয় দুজনের। সেখান থেকে তাকে আহমেদাবাদের জাতীয় উদ্ভাবন ফাউন্ডেশনে (National Innovation Foundation) কাজ করার সুযোগ দেয়া হয়। সেখানে ৩-৪ রকমের আবিষ্কারের কাজে হাত লাগান তিনি।এমনকি আমেরিকা থেকেও বিজ্ঞানীরা এসে দেখা করে গেছে এই খুদে বিজ্ঞানীর সঙ্গে। আর সে এখন ডাক পেয়েছে নাসা থেকেও। 
এখন স্কুল পড়ুয়াদের বিজ্ঞানের আবিষ্কারে উৎসাহ দেয়ার জন্য বক্তৃতা দিচ্ছে গোপাল। বি টেক পড়ার পাশাপাশি, আবিষ্কারের কাজও চলছে। ভবিষ্যতে পিএইচডি করার ইচ্ছে আছে তার। তথ্যসূত্র: কলকাতা২৪ ",22/9/2020,technology
মহাকাশে যাচ্ছেন প্রথম যে পর্যটকরা,"১৫ বছর ধরে কেটি মেইসনরুজ অপেক্ষা করছেন এমন এক সফরের যেটি তাকে পৃথিবী থেকে নিয়ে যাবে ভিন্ন এক জগতে। ৬১ বছর বয়সী কেটি মেইসনরুজ একটি বিজনেস স্কুলের প্রফেসর।



২০০৫ সালে আড়াই লাখ ডলার দিয়ে মহাকাশে যাওয়ার জন্য টিকিট কাটেন। খুব অল্প বয়স থেকেই তিনি মহাকাশের স্বপ্ন দেখতেন। এখনও পরিষ্কার মনে করতে পারেন ১৯৬৯ সালে নীল আর্মস্ট্রং এবং বাজ অলড্রিন যখন প্রথম চাঁদে পা রাখেন।ভার্জিন গ্যালাকটিক যখন প্রথম ঘোষণা করল, তারা মহাকাশে সাধারণ পর্যটকদের নিয়ে যাবে, তখন সঙ্গে সঙ্গে তার টিকিট বুক করেন মিসেস মেইসনরুজ। তবে মহাকাশে যাওয়ার টিকিট কাটলেও এ পরিকল্পনা বেশ গোপনই রেখেছিলেন তিনি। কেবল তার পরিবার এবং ঘনিষ্ঠ বন্ধুরাই জানতেন তার মহাকাশে যাওয়ার পরিকল্পনার কথা।ভার্জিন গ্যালাকটিক বলছে, শেষ পর্যন্ত তাদের মহাকাশ ফ্লাইটের উদ্বোধন হবে এ বছরই। সবকিছু ঠিকঠাক চললে ভার্জিন গ্যালাকটিক হবে প্রথম কোনো বেসরকারি কোম্পানি যারা পর্যটকদের মহাকাশে নিয়ে যাবে।এ পর্যন্ত ৬০০ লোক তাদের মহাকাশ ভ্রমণের টিকিট কিনেছেন। এদের মধ্যে জাস্টিন বিবার এবং লিওনার্ডো ডিক্যাপ্রিওর মতো সেলিব্রেটিও আছেন। তবে প্রতিদ্বন্দ্বী কোম্পানিগুলোও পিছিয়ে নেই।আমাজনের প্রতিষ্ঠাতা জেফ বেজোসের কোম্পানি ‘ব্লু অরিজিন’ আশা করছে তাদের মহাকাশ ফ্লাইটও এ বছরই শুরু হবে। আর টেসলার প্রতিষ্ঠাতা ইলন মাস্ক এরই মধ্যে ঘোষণা করেছেন, চাঁদকে প্রদক্ষিণ করতে তাদের স্পেস এক্সের ফ্লাইটের প্রথম যাত্রী হবেন একজন জাপানি ধনকুবের।২০১৯ সালে সুইস ব্যাংক ইউবিএস একটি রিপোর্টে অনুমান করেছিল, আগামী দশ বছরে মহাকাশ পর্যটন ৩০০ কোটি ডলারের ব্যবসায় পরিণত হবে।পর্যটকদের প্রথম যে দলটি মহাকাশে যাবে, ২০১৯ সালের নভেম্বরে তারা প্রথম তাদের ‘স্পেসস্যুট’ পরার সুযোগ পান। এ স্পেসস্যুট ডিজাইন করেছে স্পোর্টসওয়্যার ব্র্যান্ড ‘আন্ডার আর্মার।’এ মহাকাশ পর্যটকরা এরই মধ্যে নিউ মেক্সিকোর মরুভূমিতে ‘স্পেসক্রাফট আমেরিকায়’ ভার্জিন গ্যালাকটিকের টার্মিনাল পরিদর্শন করেছেন। এখান থেকেই পর্যটকরা ভার্জিন গ্যালাকটিকের স্পেসশিপে আরোহণ করবেন। তাদের নিয়ে স্পেসশিপটি ৯০ মিনিট আকাশে থাকবে। এরমধ্যে তারা পৃথিবীর কক্ষপথে থাকবেন মাত্র কয়েক মিনিট।রাশিয়ার সয়ুজ স্পেসফ্লাইটের জন্যও কয়েক মিলিয়ন ডলার খরচ করে টিকিট কেটেছে সাত জন ব্যক্তিগত অভিযাত্রী। মার্কিন মহাকাশ সংস্থাও এরকম পথে যাচ্ছে। তারা স্পেসএক্স এবং বোয়িংয়ের সঙ্গে চুক্তি করেছে তাদের নভোচারীদের মহাকাশে নিয়ে যাওয়ার জন্য।",22/9/2020,technology
সূর্যের জন্মের আগের রহস্যজনক পদার্থের সন্ধান,"পৃথিবীতে হদিশ মিলেছে সূর্যের জন্মের আগের আদিমতম কঠিন পদার্থের। সাড়ে ৫০০ কোটি বছর আগে ওই পদার্থ প্রচণ্ড তাপে গলে বা বাষ্পীভূত হয়ে যাওয়ার কথা থাকলেও পদার্থটি গলেনি। এখনও তা কঠিনই রয়েছে।



৫১ বছর আগে উত্তর মেক্সিকোতে আছড়ে পড়া একটি উল্কাপিণ্ড থেকে সেই বিরল পদার্থটির হদিশ মিলেছে। উল্কাপিণ্ডটির নাম ‘অ্যালেন্দে’। ১৯৬৯-র ফেব্রুয়ারিতে অ্যালেন্দে আছড়ে পড়ে পৃথিবীর বুকে। ব্রহ্মাণ্ডের আদিমতম ওই কঠিন পদার্থকে বলা হয়, ‘প্রি-সোলার গ্রেইনস’।উল্কাপিণ্ডটির খাঁজেই ছিল ঝাপসাটে সাদা পদার্থটি। কিন্তু সেটি কী দিয়ে তৈরি, তা জানা সম্ভব হয়নি। আর তাই ওই পদার্থটির নাম দেয়া হয়েছিল ‘কিউরিয়াস মারি’। দু’-দু’বার নোবেল পুরস্কারজয়ী রসায়নবিদ মারি ক্যুরির স্মরণে।জানা যায়, অ্যালেন্দের খাঁজে থাকা পদার্থটি আসলে ক্যালসিয়াম ও অ্যালুমিনিয়াম ধাতুর একটি যৌগ। আর তার মধ্যে রয়েছে সিলিকন ও কার্বনের একটি যৌগ- সিলিকন কার্বাইড। যা রয়েছে আদ্যোপান্ত কঠিন অবস্থায়। ব্রহ্মাণ্ডে যার সৃষ্টি হয়েছিল সূর্যেরও জন্মের আগে। আজ থেকে অন্তত ৫০০/৫৫০ কোটি বছর আগে।সেন্ট লুইয়ে ওয়াশিংটন বিশ্ববিদ্যালয়ের একটি গবেষণা এই খবর দিয়েছে। গবেষণাপত্রটি প্রকাশিত হয়েছে আন্তর্জাতিক বিজ্ঞান-জার্নাল ‘নেচার-অ্যাস্ট্রোনমি’তে।৫১ বছর আগে পৃথিবীর বুকে আছড়ে পড়া অ্যালেন্দে উল্কাপিণ্ডটি রাখা আছে শিকাগো ফিল্ড মিউজিয়ামের ‘প্রিৎজকার সেন্টার ফর মেটিওরিটিক্স অ্যান্ড পোলার স্টাডিজ’-এ। মূল গবেষক প্রাভদিভ্‌তসেভার বলেন, আমাদের সূর্যের জন্মের আগে নেবুলার কোনও কোনও জায়গায় হয়তো এমন তাপমাত্রা ছিল, যাতে সিলিকন কার্বাইডের মতো কঠিন পদার্থ সৃষ্টির পর তা কয়েকশো কোটি বছর ধরে স্থায়ী হতে পারে। এর মানে, সূর্যের জন্মের আগে যে কঠিন পদার্থগুলির জন্ম হয়েছিল, তাদের সকলেই প্রচণ্ড তাপমাত্রায় গলে বা বাষ্পীভূত হয়ে যায়নি।",22/9/2020,technology
বিস্ফোরিত হবে উজ্জ্বল তারকা,"বিশ্বজুড়ে জ্যোতির্বিদরা তা সে অ্যামেচার কিংবা পেশাদার যেই হোন না কেন, আকাশের দিকে নজর রেখেছেন ‘জীবনে একবার আসে এমন একটি মুহূর্তের’ সাক্ষী হওয়ার জন্য।



তারা ধারণা করছেন, বেটেলজাস যেটি কিনা পৃথিবী থেকে দেখা যায় এমন উজ্জ্বলতম নক্ষত্রগুলোর একটি হয়তো সুপারনোভায় পরিণত হতে যাচ্ছে, আর এটা হতে যাচ্ছে ধারণা করা সময়ের চেয়ে অনেক আগেই।সহজ ভাষায় বলতে গেলে : বিস্ফোরিত হতে যাচ্ছে। যদিও জ্যোতির্বিদরা জানেন যে, বেটেলজাস ধীরে ধীরে ‘বিস্ফোরিত’ হবে, কিন্তু সম্প্রতি হওয়া কিছু পরিবর্তন তাদের মনে প্রশ্নের উদ্রেক করেছে। বেটেলজাসকে এরইমধ্যে ‘ধ্বংসের মুখে থাকা নক্ষত্র’ সিসেবে শ্রেণিবদ্ধ করা হয়েছে, যার বিস্ফোরণ এখন সময়ের ব্যাপার মাত্র।আমাদের সূর্য যা প্রায় ৪ দশমিক ৫ বিলিয়ন বছর বয়সী-তার তুলনায় এই তারাটির বয়স ৮০ লাখ থেকে এক কোটি বছর। কিন্তু এটি এর পারমাণবিক জ্বালানি দ্রুত মাত্রায় ব্যয় করে ফেলেছে। এটি হচ্ছে লাল একটি সুপার জায়ান্ট, একটি তার যার আয়ু প্রায় শেষের পথে, কিন্তু এর আকার যথেষ্ট প্রসারিত হয়েছে।বেটেলজাস একটি বিশালাকার স্পন্দিত নক্ষত্র অর্থাৎ এটি একইসঙ্গে প্রসারিত এবং সংকুচিত হয়- এই ‘প্রতিবেশী’র পরিসীমা সূর্যের চেয়ে ৫৫০ থেকে ৯২০ গুণ বেশি হতে পারে।‘এর সম্পর্কে যা জানা যায় তা হচ্ছে এটির সুপারনোভায় পরিণত হওয়ার সম্ভাবনা রয়েছে,’ বিবিসিকে এ কথা বলেন নটিংহাম ট্রেন্ট ইউনিভার্সিটির সহকারী অধ্যাপক ড্যানিয়েল ব্রাউন। ‘এর বর্তমান অবস্থা থেকে এটা বোঝা যায় যে, জ্যোতির্বিজ্ঞানের সময়ের হিসাবে এটি যেকোনো সময় ঘটতে পারে।’ ‘কিন্তু এটার অর্থ হচ্ছে এটা আগামী এক লাখ বছরেও হতে পারে,’ ব্রাউন বলেন। তার মানে এটি শিগগিরই সুপারনোভায় পরিণত হচ্ছে না?গদ কয়েক মাসে জ্যোতির্বিদরা লক্ষ্য করেছেন যে, ব্রেটেলজাস ধীরে ধীরে অনুজ্জ্বল তারায় পরিণত হচ্ছে- যুক্তরাষ্ট্রের ভিলানোভা ইউনিভার্সিটির গবেষকরা গত ডিসেম্বর দাবি করেছেন যে, তারাটি ৫০ বছর ধরে পর্যবেক্ষণ সময়ের মধ্যে সবচেয়ে অনুজ্জ্বল পর্যায়ে পৌঁছেছে। উল্লেখযোগ্য হারে উজ্জ্বলতা হারানো থেকে ধারণা করা হচ্ছে যে, এই রেড জায়ান্টটি ‘বিস্ফোরিত হতে যাচ্ছে।’‘আয়ুষ্কাল শেয় হয়ে এলে বিশালাকার নক্ষত্রও তাদের ব্যাপক হারে ভরশূন্য হয়ে পড়ে’ টুইটারে এমনটা লেখেন ক্যালিফোর্নিয়া বিশ্ববিদ্যালয়ের জ্যোতির্বিদ এবং বেটেলজাসের গবেষক সারাফিনা ন্যান্স।সূত্র : বিবিসি। ",22/9/2020,technology
বইয়ের পাতায় ফ্রিল্যান্সার সুমনের সফলতার গল্প,"নরসিংদীর আলীনগর গ্রামে ছোট্ট একটা মিষ্টির দোকান ছিল সুমনের বাবার। কত লোক আসত সেই দোকানে! সুখবরের সঙ্গে মিষ্টির যে একটা সুসম্পর্ক আছে— সেটা সুমন সেই সময় থেকেই খুব কাছ থেকে দেখেছেন। কিন্তু বন্ধু–স্বজনদের ডেকে মিষ্টি খাওয়ানোর মতো সুদিন তার জীবনে এসেছে কদাচিৎ। বাড়িতে অর্থনৈতিক টানাপড়েন ছিল। কম্পিউটার বিজ্ঞানের ছাত্র ছিলেন, কিন্তু একটা কম্পিউটার কেনার মতো সামর্থ্য তার ছিল না।



ফ্রিল্যান্সিং করে এই তরুণের মাসিক আয় এখন সাড়ে ৫ লাখ টাকার বেশি! জীবনে অনেক সংগ্রাম করেছেন। এখন নরসিংদীর সুমনের গল্প নিশ্চয়ই সারা দেশের মানুষের জন্য অনুপ্রেরণা হতে পারে। সত্য ঘটনা অবলম্বনে লেখা হয়েছে উপন্যাস— ‘ফ্রিল্যান্সার সুমনের দিনরাত’। ১৫ জুলাই বিশ্ব যুব দক্ষতা দিবস (ডব্লিউওয়াইএসডি)। জাতিসংঘ ঘোষিত এই দিবসের মূল উদ্দেশ্য বিশ্বের তরুণদের বিভিন্ন দক্ষতায় দক্ষ হয়ে ওঠার আহ্বান জানানো এবং ভবিষ্যতের বৈশ্বিক চ্যালেঞ্জ মোকাবিলায় দক্ষ যুবকদের গুরুত্বপূর্ণ ভূমিকা তুলে ধরা। এমনি একজন দক্ষ যুবক সুমন সাহার সঙ্গে কথা বলেছে যুগান্তর। যুগান্তর: আপনার গ্রাম, পরিবার ও লেখাপড়ার বিষয়টি নিয়ে কিছু বলুন। 
সুমন সাহা: নরসিংদী জেলার শিবপুর থানার আলীনগর গ্রামে। স্নেহময় পিতা হরিপদ চন্দ্র সাহা ও মাতা পুষ্প রানী সাহার ছায়ায় বেড়ে ওঠা। শিক্ষা- চরসিন্দুর সরকারি উচ্চ বিদ্যালয়, তারপর নারায়ণগঞ্জের সরকারি তোলারাম কলেজ হতে বিজ্ঞান বিভাগে ইন্টারমিডিয়েট পাশ করে টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয় হতে কম্পিউটার বিজ্ঞান এবং প্রকৌশল বিভাগ থেকে বিএসসি ডিগ্রী অর্জন।যুগান্তর: প্রথমেই জানতে চাই, এই করোনার সময়ে আপনার কাজের অবস্থা কী? 
সুমন সাহা: আইটি ফ্রিল্যান্সিং করার সুবিধার্থে বিশ্বের প্রায় ২০টি দেশেরও বেশি মানুষের সঙ্গে প্রতিনিয়ত আমার কথা হয়। কাজের ফাঁকে ফাঁকে প্রায়ই তাদের সঙ্গে করোনার ভয়াবহতা নিয়ে কথা বলি। সকলেই অনেক উদ্বিগ্ন। কিন্তু তাই বলে সব কাজ তো আর থেমে থাকবে না। করোনায় প্রাদুর্ভাব আমাদের ফ্রিল্যান্সিংয়ে পড়েছে, তবে সবক্ষেত্রে নয়। যেমন সোশ্যাল মিডিয়া রিলেটেড কাজ, ই-কমার্স, মোবাইল অ্যাপ্লিকেশন ডেভেলপমেন্ট ইত্যাদি কাজের চাহিদা বেড়েছে অনেক। অর্থাৎ এই বন্দীদশায় থেকেও যে কাজগুলো চালিয়ে নেওয়া যাচ্ছে সেইসব ক্যাটাগরি কাজের চাহিদা অনেক।

যুগান্তর: এই কাজ করার অনুপ্রেরণা পেলেন কীভাবে?
সুমন সাহা: পড়াশুনা শেষ করে আমাকে কিছু একটা করতে হবে এবং আমাকে নিজে নিজে আত্মনির্ভরশীল হতে হবে। মূলত এই চিন্তা থেকে আউটসোর্সিংয়ে আসা। এক্ষেত্রে সবচেয়ে বেশি অনুপ্রেরণা দিয়েছে আমার স্ত্রী সন্ধ্যা রায়। ২০১০ সালে বিশ্ববিদ্যালয় জীবনের শেষের দিকে একটি জাতীয় দৈনিকে পড়ে জানতে পারি, বাংলাদেশ কম্পিউটার কাউন্সিলে সফটওয়্যার প্রতিষ্ঠানগুলোর একটি চাকরি মেলা হবে। সেখানে একটা সফটওয়্যার প্রতিষ্ঠানে শিক্ষানবিশি হিসাবে কাজ করার জন্য সুযোগ পেলাম। এই প্রতিষ্ঠানের মাধ্যমে আউটসোর্সিং সম্পর্কে আরও জানতে পারি। ‘নিজে নিজেই ওডেস্কে (বর্তমানে আপওয়ার্ক) অ্যাকাউন্ট খুলি। কিছু বুঝি না, ইন্টারনেট ঘেঁটে ঘেঁটে শিখতে লাগলাম। এবার বিড করা শুরু করলাম। কিন্তু কোনো কাজ পাইনি। একটু হতাশ হয়ে গেলাম। ভাবলাম এভাবে হবে না। আগে স্থানীয় বাজারে কাজ করতে হবে। পরে বাইরে। যেখানে শিক্ষানবিশ করতাম, সেখানে চাকরিও হয়ে গেল। ২০১২ সালে আবার মার্কেটপ্লেসে কাজ শুরু করি। ৫ ডলারের একটি সফটওয়্যার টেস্টিংয়ের কাজও পেলাম। কাজটি ভালোভাবে করে দেওয়ায় বাইরে খুশি হয়ে আরও কয়েকটি কাজ দেয় একটু বেশি মূল্যে। এভাবেই চলতে থাকে। ২০১৩ সালের শুরুতে আইপ্যাড অ্যাপ্লিকেশন টেস্টিং কাজের জন্য সারা বিশ্ব থেকে ৫২ জনের মধ্যে ২ জনকে নিয়োগ দেওয়া হয়। সেখানে বাংলাদেশ থেকে সুযোগ পাই আমি। এরপর আর আমার পেছন ফিরে তাকাতে হয়নি।যুগান্তর: আপনি মূলত কোন ধরণের কাজ করে থাকেন?
সুমন সাহা: আমি মূলত এখন দুই ধরনের কাজ করি। ওয়েব ও মোবাইল অ্যাপ্লিকেশন ডেভেলপমেন্ট এবং এর কারিগরি সেবা নিয়ে কাজ করছি। আউটসোর্সিং (মার্কেটপ্লেস) আপওয়ার্কে কাজ করি সফটওয়্যারের মান নিয়ন্ত্রণ, কারিগরি সেবা এবং মোবাইল অ্যাপস ডেভেলপমেন্ট নিয়ে। যুগান্তর: বর্তমানে আপনি এখন কী করছেন?
সুমন সাহা: এখন আমি একটি কোম্পানির সফটওয়্যার রিলিজ ম্যানেজার হিসাবে স্থায়ীভাবে কর্মরত আছি। অ্যান্ড্রয়েড ও আইফোনের বিভিন্ন অ্যাপ্লিকেশন আছে এবং সেখান প্রতিটি ভার্সনের পুঙ্খানুপুঙ্খ বিশ্লেষণ করে সেটা আমাকে ক্লায়েন্টের কাছে পাঠাতে হয়। তাছাড়াও আমার আরও কয়েকটি খণ্ডকালীন ক্লায়েন্ট রয়েছে এবং নানোসফটবিডি একটি স্টার্ট আপ রয়েছে। যুগান্তর: এই কাজ করতে গিয়ে জীবনের কোন মজার বা স্মরণীয় ঘটনা যদি থাকে?
সুমন সাহা: একবার একটি কাজের ইন্টারভিউয়ের সময় ক্লায়েন্ট কিছুই জানে না এমন ভাব ধরে এবং আমাকে প্রশ্ন করতে থাকে। সে আসলে একজন সফটওয়্যার আর্কিটেক্ট, যেটা পরে আমি তার সঙ্গে কাজ করার সময় জানি। দলগতভাবে কাজ করতে গিয়েও অনেকে মজার ঘটনা ঘটে থাকে। যুগান্তর: আপনার এ সাফল্যের রহস্য কী?
সুমন সাহা: যদি বলতে হয় তাহলে এর উত্তর আমার কাছে ধৈর্য এবং ধৈর্য। ফ্রিল্যান্সিং এমন একটা ক্ষেত্র, এখানে আপনাকে ধৈর্য নিয়ে লেগে থাকতে হবে এবং আপনার শিখার ও জানার আগ্রহ থাকতে হবে। আমাদের দেশে যারা একবারে নতুন ফ্রিল্যান্সার, আমি মনে করি তাদের ধৈর্য অনেক কম। এই আউটসোর্সিং ক্ষেত্রে আপনাকে ক্লায়েন্টের কাজ সময়ানুযায়ী শেষ করতে হবে। তবেই সাফল্য ধরা দেবে। যুগান্তর: ফ্রিল্যান্সিং লাইফে আপনার জীবনের সবচেয়ে বড় প্রাপ্তি কোনটি? 
সুমন সাহা: একটি জাতীয় দৈনিকের তথ্যপ্রযুক্তি সাংবাদিক রাহিতুল ইসলাম প্রথম ইন্টারভিউয়ে আমাকে যখন বললেন, আপনার উঠে আসার গল্পটি এবং হৃদয়ছোঁয়া কষ্টের ইতিহাস একটি বইয়ে বাঁধানো যায়। তখন আমি খুব অবাক হয়েছি। ভেবেছি আমাকে নিয়ে লিখতে লিখতেই হয়তো একটা মজা করেছে। আমাকে নিয়ে একটি গ্রন্থ রচনা করেছেন যার নাম ‘ফ্রিল্যান্সার সুমনের দিনরাত’। সত্যিই এটি আমার জীবনের এক চমকপ্রদ এবং অনেক বড় পাওয়া। আমি আরও কৃতজ্ঞতা প্রকাশ করছি আপওয়ার্কের প্রতি। এক আপওয়ার্ক আমাকে যা দিয়েছে বা আপওয়ার্ক থেকে যা যা অর্জন করেছি তা আমার জীবনের ইতিহাসে স্বর্ণাক্ষরে লেখা থাকবে।যুগান্তর: আপনার সাফল্যের পেছনে কার অবদান সবচেয়ে বেশি বলে মনে করেন?
সুমন সাহা: জীবনে যতটুকু অর্জন করেছি তার সব মহান ঈশ্বরের কৃপায়, মা-বাবার ও শিক্ষকদের ভালোবাসায়, বন্ধুদের সহযোগিতা, দাদা অনন্ত কুমার সাহার ছায়াতলে আর স্ত্রীর অনুপ্রেরণায়। আমি একজন অতি সাধারণ মানুষ আর এভাবেই থাকতে ভালবাসি।যুগান্তর: ফ্রিল্যান্সিং কাজ করতে গিয়ে আপনি কী ধরণের চ্যালেঞ্জের মুখোমুখি হয়েছেন?
সুমন সাহা: প্রথমত নিরবচ্ছিন্ন ইন্টারনেট এবং নিরবচ্ছিন্ন বিদ্যুৎ। আসলে আমাদের দেশে সবকিছু নিয়েই ভয় এবং ইন্টারনেট নিয়েও এক ধরণের ভয় ছিল। এক সময় জানতাম, ইন্টারনেটের মাধ্যমে বাংলাদেশের সব তথ্য পাচার হয়ে যাবে। ঢাকায় ইন্টারনেটের গতি ভালো হলেও ঢাকার বাইরে গেলেই তেমন নেটওয়ার্ক পাওয়া যায় না। আপলোডের ক্ষেত্রে এই গতি আরও কমে যাচ্ছে। ইন্টারনেটের গতি কম হলে আমরা বেশ অসুবিধায় পরি। পেপ্যাল হলে খুব সহজেই দেশে টাকা আনা যেত। সেটা এখনও অধরাই রয়ে গেল। যুগান্তর: দেশের ফ্রিল্যান্সিং নিয়ে আপনার ভবিষ্যৎ পরিকল্পনা কী?
সুমন সাহা: আমি নতুনদের ফ্রিল্যান্সিং সম্পর্কে যথাযথ দিকনির্দেশনা দেওয়ার জন্য যথাসাধ্য সর্বোচ্চ চেষ্টা করে যাচ্ছি। কারণ নতুনদের অনেকেই শুরুতে অনেক ভুল-ত্রুটি করে থাকে। ক্লায়েন্টের মনে বাংলাদেশ সম্পর্কে বাজে ধারণাও তৈরি হয় যা আমাদের ফ্রিল্যান্সিং জগতে কিছুটা হলেও এর প্রভাব পরে। আর এজন্য আমি https://www.sumansaha.me/ নামে একটি ব্লগ তৈরি করেছি। ভবিষ্যতে আমার ইচ্ছা তথ্যপ্রযুক্তি নির্ভর গবেষণা কেন্দ্র স্থাপনের। আমি স্বপ্ন দেখি আগামীতে খুব ভালো প্রযুক্তিবিশ্লেষক তৈরি হবে এবং আমাদের এই দেশকে প্রযুক্তিখাতে উন্নতির শিখরে তুলে ধরবে। ১৫ জুলাই বিশ্ব যুব দক্ষতা দিবস উপলক্ষে রকমারি ডটকমের আয়োজনে রয়েছে ফ্রিল্যান্সার সুমনের দিনরাত উপন্যাসটি। আজকের এই দিনে বইটিতে রকমারি দিচ্ছে ২৫ শতাংশ ছাড়ের সঙ্গে আরও অতিরিক্ত ৫ শতাংশ ছাড়।",22/9/2020,technology
তরুণদের জন্য ফ্রিল্যান্সিংয়ে ক্যারিয়ার গড়ার বই,"অনলাইনে নতুন নতুন কাজের সুযোগ করে দিচ্ছে ফ্রিল্যান্সিং। স্বভাবতই তরুণেরা এ বিষয়ে আগ্রহী হয়ে উঠছে, ক্যারিয়ার গড়তে চাইছে। এই তরুণদের জন্য কীভাবে গড়বেন ফ্রিল্যান্সিং ক্যারিয়ার নামের বই লিখেছেন রাহিতুল ইসলাম।



এবারের অমর একুশে গ্রন্থমেলায় বইটি প্রকাশ করেছে সমগ্র প্রকাশন, স্টল নং ৬২০–৬২১। দাম ২৪০ টাকা। পৃষ্ঠাসংখ্যা ১১২। বইমেলা ছাড়াও অনলাইনে প্রথমা, রকমারি ও বইবাজার ডটকমে মূল্যছাড়ে বইটি পাওয়া যাবে।বইটিতে ফ্রিল্যান্সিং-আউটসোর্সিংয়ের আদ্যোপান্ত, বিশেষ করে এ খাতে ক্যারিয়ার গড়ার জন্য যা যা প্রয়োজন এবং দেশীয় সফল ফ্রিল্যান্সারদের কথা রয়েছে। বিষয়বস্তুর মধ্যে রয়েছে ফ্রিল্যান্সিং ক্যারিয়ার সম্পর্কে ধারণা, বাংলাদেশের তরুণদের জন্য ফ্রিল্যান্সিং ক্যারিয়ার, ফ্রিল্যান্সিং ক্যারিয়ারের জন্য প্রস্তুতি, বিষয় নির্ধারণের কৌশল, পেশাগত দক্ষতায় নিজেকে প্রস্তুত করার কৌশল, কোন কোন মার্কেটপ্লেসে কাজ করতে হবে, কীভাবে ও কোথায় ফ্রিল্যান্সিং শিখবেন ইত্যাদি।লেখকের ভাষায়, ‘আমার কাছে সব সময় প্রশ্ন আসে, আমিও ফ্রিল্যান্সার হতে চাই। এখন কীভাবে কী করব? কোথায় যাব? দিকনির্দেশনা কোথায় পাব? যারা তরুণ, যারা নতুন, যারা ফ্রিল্যান্সিং সম্পর্কে জানতে চায়-শিখতে চায়, তাদের জন্য বইটি উপযোগী। বইটিকে ফ্রিল্যান্সিংয়ের অ-আ-ক-খ বলা যেতে পারে।’",22/9/2020,technology
ই-কমার্স খাত ও একজন সিইও মোহাম্মদ রাসেল,"যুগান্তর : বিশ্বব্যাপী ই-কমার্স এখন অত্যন্ত জনপ্রিয় প্লাটফর্ম, এ খাতের অগ্রগতি কেমন?



রাসেল : বিশ্বব্যাপী ই-কমার্স খাত অনেকটা এগিয়েছে এবং বিশ্ব অর্থনীতির নানাবিধ উন্নয়নে ই-কমার্স অগ্রণী ভূমিকা রাখছে। আমাদের পার্শ্ববর্তী দেশ ভারতের দিকে তাকালেই দেখা যায় সেখানে পৃথিবীর সবচেয়ে জনপ্রিয় প্লাটফর্ম অ্যামাজন ব্যবসা করছে। এ ছাড়া আরও একটি বড় কোম্পানি ওয়ালমার্টও ভারতের ফ্লিপকার্টের মাধ্যমে ব্যবসা পরিচালনা করে আসছে। ই-কমার্সের গ্লোবাল রিকোয়ারমেন্ট খুবই প্রুভেন একটি মডেল।চায়নাতে আলিবাবা তাদের অর্থনীতিতে যে ভূমিকা রেখেছে তা সবার নজরে এসেছে। ঠিক তেমনি আমেরিকার ইকোনমিতে অ্যামাজনের কন্ট্রিবিউশনও আমরা দেখেছি।যুগান্তর : ই-কমার্স কীভাবে ব্যবসা করে বা গ্রাহকের প্রতি এর দায়বদ্ধতা কী?রাসেল : ই-কমার্স মূলত দুটি কাজ করে। প্রথমত ই-কমার্স ডিস্ট্রিবিউশন খরচ কমায়। যেমন- একটা পণ্যকে কারখানা থেকে গ্রাহকের কাছে পৌঁছতে অনেকগুলো চ্যানেল পার হতে হয়, পণ্যটি ফ্যাক্টরি থেকে ডিলারের কাছে যায়, ডিলার সেটাকে শোরুমে পাঠায় তারপর শোরুম থেকে পণ্যটি পৌঁছায় গ্রাহকের হাতে। এ ক্ষেত্রে দেখা যায় নির্দিষ্ট ওই প্রডাক্টটির দাম অনেক বেড়ে যায়। অপরদিকে ই-কমার্স কারখানা থেকে সরাসরি পণ্যটি গ্রাহকের হাতে পৌঁছে দেয় যে কারণে বাজারমূল্যের চেয়ে কম দামে গ্রাহক ই-কমার্স থেকে পণ্য ক্রয় করতে পারে।আরেকটি হচ্ছে ইনভেন্টরি। ই-কমার্সে কোনো পণ্য ডিসপ্লে­ করতে হয় না এমনকি গুদামজাতও করার প্রয়োজন পড়ে না। অন্যদিকে প্রচলিত নিয়মে আমরা দেখতে পাই একটা কোম্পানি তার পণ্য বিক্রির জন্য দেশের ৬৪ জেলায় শোরুম দিতে হয়, সেখানে পণ্য ডিসপ্লে­ করতে হয়। এ বিষয়গুলো ই-কমার্সের দরকার হয় না বলে ই-কমার্স চাইলে পণ্যের দাম কমিয়ে ছাড় দিয়ে ব্যবসা করতে পারে। ই-কমার্স নির্দিষ্ট পণ্যের অর্ডার গ্রহণ করার পর সে অর্ডারটি ম্যানুফ্যাকচারারকে দেয় তার পর সরাসরি গ্রাহকের হাতে পণ্যটি পৌঁছে দেয়। তাই ই-কমার্সের ইনভেন্টরিতে পণ্য দিনের পর দিন রেখে দিতে হয় না।




যুগান্তর : বাংলাদেশে ই-কমার্সের ভবিষ্যৎ কেমন?রাসেল : দেখুন আমাদের পার্শ্ববর্তী দেশ ভারতে একটি কোম্পানি দিনে ৮ হাজার থেকে ১০ হাজার কোটি টাকার অর্ডার গ্রহণ করে। ফ্লিপকার্ট বিলিয়ন ডে পালন করে। যদি পাশের দেশ হিসেবে চিন্তা করি আমাদের অন্তত তাদের ৪০ ভাগের এক ভাগ হওয়া উচিত অর্থাৎ ভারতে যদি একটা কোম্পানি ১০ থেকে ১২ হাজার কোটি সেল করে তাহলে আমাদের অন্তত ৫০০ কোটি হওয়া উচিত। আমরা এখনও সেখানটায় পৌঁছাতে পারিনি, তবে আশা করছি আমরাও সে জায়গায় পৌঁছাব।যুগান্তর : ই-কমার্স খাতে কী কী চ্যালেঞ্জ রয়েছে বলে মনে করেন?রাসেল : আসলে এখানে অনেক ধরনের চ্যালেঞ্জ রয়েছে তবে সবচেয়ে বড় চ্যালেঞ্জ হচ্ছে প্রসেসিংটা।যেমন, আমরা যখন কোনো ম্যানুফ্যাকচারার কোম্পানির সঙ্গে ড্রিল করতে যাই বেশিরভাগ ক্ষেত্রেই দেখা যায় তারা এটার সঙ্গে অভ্যস্ত নয়। হয়তো তারা ভাবে ই-কমার্সে কম মূল্যে পণ্য বিক্রি করতে গিয়ে তাদের অন্য সেলিং চ্যানেলগুলোর ব্যবসা ড্রপ করতে পারে। তারা বেশিরভাগ সময়ই বিভ্রান্তির মধ্যে পড়ে যায় যেহেতু এভাবে পণ্য বিক্রি করে অভ্যস্ত ছিলেন না। এ ক্ষেত্রে দেখা যায় কোনো একটা কোম্পানির সঙ্গে ড্রিল করার পরও এ চ্যানেলটি পুরোপুরি সক্রিয় হতে বেশ সময় লেগে যায়। এমনকি ই-কমার্স যে পরিমাণ অর্ডার প্রসেস করে অল্প সময়ের মধ্যে সে পরিমাণ পণ্য ডেলিভারি দিতে ম্যানুফ্যাকচারার কিছুটা চ্যালেঞ্জের মধ্যে পড়ে যায়।যদিও এটা একদিকে যেমন চ্যালেঞ্জিং অন্যদিকে ন্যাচারালই বলব। কেননা এখনও আমরা ক্রমবর্ধমান অবস্থার মধ্য দিয়ে যাচ্ছি সুতরাং কিছুটা বিচ্যুতি ঘটবে এটাও স্বাভাবিক।যুগান্তর : সম্প্রতি দ্রুত বর্ধনশীল কোম্পানি হিসেবে ইভ্যালি এশিয়া ওয়ানের অ্যাওয়ার্ড পেয়েছে এ ব্যাপারে কিছু বলুন।রাসেল : আসলে এ অ্যাওয়ার্ড অর্জন আমার বা ইভ্যালির জন্য হয়নি বরং আমি মনে করি আমাদের কাস্টমার গ্রুপের ভালোবাসার জন্যই আমরা এ অ্যাওয়ার্ড পেয়েছি। আমাদের সোশ্যাল মিডিয়া গ্রুপও এখন অনেক বড়। আমাদের সবচেয়ে বড় শক্তির জায়গাই এ ক্রেতারা। সুতরাং এ অ্যাওয়ার্ডটি আমি তরুণদের উৎসর্গ করতে চাই।আর এশিয়া ওয়ান একটি জরিপ করে এ অ্যাওয়ার্ড দিয়েছে। আমরা ছাড়াও বাংলাদেশে অন্য পাঁচটি কোম্পানি অন্যান্য ক্যাটাগরিতে অ্যাওয়ার্ড পেয়েছে। আমরা দ্রুত বর্ধনশীল হিসেবে পেয়েছি এটা ঠিক, তবে এ সেক্টরটাই এখন দ্রুত এগিয়ে যাওয়ার সেক্ষেত্রে আমার মনে হয় না যে, খুব দ্রুত এগোতে পেরেছি। তবে এর চেয়ে দ্রুত এগোনো সম্ভব এবং আশা করছি আমরা এগিয়ে যাব আরও দ্রুত এবং আমাদের দেশে ই-কমার্স খাতকে আরও দ্রুত এগিয়ে নিয়ে যাব।",22/9/2020,technology
অ্যান্ড্রয়েড ব্যবহারকারীদের জন্য সুসংবাদ,"অ্যান্ড্রয়েড সমস্যার সমাধান জানতে ‘ডিরেক্ট মেসেজ’ অপশনেও এখন আর যেতে হবে না। এবার অ্যান্ড্রয়েড ব্যবহারকারীদের সব সমস্যার সমাধান জানাবে টুইটারের মাধ্যমে গুগল।



আনুষ্ঠানিক এক ঘোষণায় সম্প্রতি বিষয়টি সম্পর্কে নিশ্চিত করেছে গুগল। খবর প্রযুক্তিবিষয়ক সাইট এনগ্যাজেটের।কী করবেন সব সমস্যার সমাধান পেতে শুধু নির্দিষ্ট একটি হ্যাশট্যাগ ব্যবহার করে টুইট করলেই হবে। #AndroidHelp নামের ওই হ্যাশট্যাগসংবলিত টুইট পাওয়ার পর সমাধান জানাবে সার্চ জায়ান্টখ্যাত মার্কিন প্রতিষ্ঠানটি। নিজেদের অফিশিয়াল টুইটার অ্যাকাউন্ট ‘অ্যান্ড্রয়েড’ থেকে সমস্যার সমাধান জানিয়ে ফিরতি টুইট করা হবে বলেও জানিয়েছে প্রতিষ্ঠানটি। গুগলের দেয়া তথ্য অনুযায়ী, সাধারণ ‘ট্রাবলস শুটিং’, ‘আইডেন্টিটি’ এবং ‘অথেনটিকেশন’, ‘অ্যাক্সেসেবিলিটি’ এবং নিরাপত্তাসংশ্লিষ্ট অ্যান্ড্রয়েড সমস্যার সমাধান জানাতেই উদ্যোগটি নেয়া হয়েছে।ঠিক কেন ‘ডিরেক্ট মেসেজের’ পরিবর্তে টুইটার ফিডে এভাবে সমস্যা সমাধানের সিদ্ধান্ত নেয়া হয়েছে, তা পরিষ্কার করে জানায়নি গুগল। ",22/9/2020,technology
ই-কমার্সের মতো উদীয়মান সেক্টরকে ধ্বংস করছে কারা?,"ই-কমার্স বর্তমানে একটি উদীয়মান ব্যবসায়িক সেক্টর। এর মাধ্যমে ক্রেতা যেমন স্বাচ্ছন্দ্যে পণ্য সংগ্রহ করতে পারে, তেমনি বিক্রেতাও খুব সহজে বেশি পরিমাণ পণ্য বিক্রি করতে পারে।



বর্তমানে বিশ্বে অধিকাংশ পণ্য ডেলিভারি ই-কমার্সের মাধ্যমে হওয়ার অন্যতম প্রমাণ হল, অ্যামাজনের মালিকের ২০ হাজার কোটি ডলারের সম্পদের ক্লাবে প্রবেশ। অত্যাধুনিক এ সভ্যতার মানুষ এখন আর হাতে ব্যাগ নিয়ে বাজারে গিয়ে দরদাম করে পণ্য কেনার মতো মানসিকতার অনেকটাই পরিবর্তন করতে পেরেছে। যদিও এর অন্যতম কারণ ‘সময়’।মানুষের হাতে এখন আর আগের মতো অঢেল সময় থাকে না বাজার করা কিংবা পণ্য সংগ্রহ করার। মানুষ ঘরে বসে তার চাহিদামতো পণ্য পেলে বাইরে বের হওয়ার ইচ্ছাটা অবশ্যই কমিয়ে ফেলতে পারে। বাংলাদেশে যতগুলো ই-কমার্স প্রতিষ্ঠান রয়েছে, তাদের প্রায় সবার বিরুদ্ধেই রয়েছে বিস্তর অভিযোগ।কয়েকদিন আগে দেখলাম- একটি প্রতিষ্ঠানের শাখা থেকে টাকাসহ কয়েকজনকে প্রতারণার অভিযোগে গ্রেফতার করা হয়েছে। এটি সত্যিই লজ্জা ও উদ্বেগের বিষয়। একটি উদীয়মান সেক্টর, যার হাত ধরে আমার ‘সোনার বাংলা’র মানুষের জীবন ও জীবিকার চেহারা পরিবর্তন হওয়ার কথা; সেই সেক্টরই কিনা খাদের কিনারায়! বিষয়টি আমি ব্যক্তিগতভাবে কোনোভাবেই মেনে নিতে পারছি না।অনলাইন প্লাটফরমের বিরুদ্ধে অন্য কোনো দেশে হয়তো বাংলাদেশের মতো এত অভিযোগ নেই (থাকলেও আমার জানা নেই)। এবার আসা যাক বাস্তব অভিজ্ঞতার কথায়। কয়েক বছর আগে বাংলাদেশের একটি স্বনামধন্য বই বিক্রয়কারী অনলাইন প্রতিষ্ঠানের কাছে একটি বইয়ের অর্ডার করেছিলাম। টাকাটাও পেমেন্ট করেছিলাম তাদের প্রদত্ত মার্চেন্ট নাম্বারে বিকাশের মাধ্যমে। কিছুদিন কেটে গেলেও কাঙ্ক্ষিত বইটি হাতে পাচ্ছিলাম না। অগত্যা তাদের হেল্পলাইনে ফোন দিলাম। তারা আমার বিস্তারিত তথ্য নিল। এমন কী বিকাশের ট্রানজেকশন নাম্বার/আইডি পর্যন্ত নিয়েছিল। পরবর্তী সময়ে বিষয়টি তারা আমাকে জানাবে বলে কথা দিয়েছিল। কিন্তু তারা তাদের কথা রাখেননি। আমি আবারও আমার মোবাইলের টাকা খরচ করে তাদের ফোন দেই। তৎক্ষণাৎ ওই কাস্টমার কেয়ার প্রতিনিধি আমাকে জানান যে, তার কাছে আমার ট্রানজেকশনের কোনো তথ্য নেই। তিনি আমাকে বিকাশের সঙ্গে যোগাযোগ করতে পরামর্শ দিলেন। আমি বিকাশের নাম্বারে ফোন দিয়েও কোনো প্রতিকার পাইনি।বইয়ের দামের সমপরিমাণ অর্থ বিভিন্ন কাস্টমার কেয়ারের প্রতিনিধির সঙ্গে কথা বলে শেষ করে অবশেষে ক্ষান্ত হলাম। চিন্তা করলাম, প্রতিকার চাওয়ার চেয়ে যদি চুপ করে থেকে খরচ কম হয়, তাই শ্রেয়। প্রশ্ন হল, বিকাশের মাধ্যমে পেমেন্টের টাকাটা গেল কোথায়? পরবর্তীকালে আমি দৃঢ়চিত্তে পণ করলাম- স্বজ্ঞানে কোনো অনলাইন প্লাটফর্মে অর্ডার করব না। তাহলে আমার মতো একজন ক্রেতা হারানোর পেছনে কে বা কারা দায়ী?হয়তো আমার মতো একজন কাস্টমার তাদের কাছে কিছুই না, কিন্তু সামগ্রিক অনলাইন মার্কেটের জন্য এটা কম ক্ষতিকর নয়। কারণ আমি যদি আমার জীবনের প্রথম অর্ডারটা ঠিকমতো পেতাম, তাহলে হয়তো আরও অনেক পণ্যই এতদিনে কিনতাম। এ আস্থাহীনতা কে বা কারা তৈরি করল? তাদের চিহ্নিত করে ব্যবস্থা না নিলে এ দেশে হয়তো অনলাইন প্লাটফর্মগুলোকে মাথা তুলে দাঁড়ানো অনেক কষ্টকর হবে।আমার জানা আরেকটি ঘটনা বলছি- পাশের বাসার এক ছোট ভাই অনলাইন প্লাটফর্মে একটি চেয়ার অর্ডার দিয়ে সেটি হাতে পাওয়ার পর অবাক। সে নিজে বসার জন্য চেয়ার অর্ডার দিলেও পেয়েছে প্লাস্টিকের খেলনা চেয়ার। দাম কিন্তু নিয়েছে বেশ ভলোই।যদিও এ দোষটা সম্পূর্ণ অর্ডার প্রদানকারীরই বলা যায়। সে হয়তো না দেখে অর্ডার দিয়েছে, কিন্তু এ ক্ষেত্রে অনলাইন প্লাটফর্মগুলোকে আরও বেশি সতর্ক হয়ে পণ্য প্রদর্শন করা উচিত, যেন ক্রেতা পণ্য সম্পর্কে খুঁটিনাটি জানতে পারে।এবার আসা যাক ভিন্ন অভিজ্ঞতায়। আমি ২০২০ সালের শুরুর দিকে ভারত গিয়েছিলাম চিকিৎসার জন্য। চিকিৎসাজনিত কারণে সেখানে আমাকে প্রায় ১৫ দিন অবস্থান করতে হয়। আমার এক বড় ভাই (সহকর্মী) ফোনে আমার হোটেলের অবস্থান জেনে নিয়ে আমার ঠিকানায় অনলাইনে একটি পণ্য অর্ডার করেন। পণ্যটির মূল্য ৭৫০ রুপি মাত্র। যথাসময়ে পণ্যটি নিয়ে ডেলিভারি বয় আমার হোটেলে পৌঁছায়। আমি তখন ঘুমিয়েছিলাম।সে আমার ফোনে চারবার কল দিয়ে আমাকে না পেয়ে হোটেলের ওয়েটিং রুমে প্রায় ১ ঘণ্টা বসেছিল। পরে ঘুম থেকে জাগার সঙ্গে সঙ্গে তাকে আমি ফোন দিই এবং সে জানায় যে, সে হোটেলের ওয়েটিং রুমে আছে। আমি গিয়ে প্রথমে তার কাছে দুঃখ প্রকাশ করি। তাকে বলি, ওষুধ সেবনের কারণে আমার শরীরটা দুর্বল হয়ে যাওয়ায় আমি ঘুমিয়ে পড়েছিলাম। সেও যথারীতি আমাকে বারবার ফোন দেয়ার কারণে স্যরি বলল।আমি পণ্যটি গ্রহণ করি এবং কৌতূহলী হয়ে তার কাছে জানতে চাই- দীর্ঘ সময় বসে না থেকে তিনি তো চলেও যেতে পারতেন; কিন্তু কেন গেলেন না? সে মুচকি হেসে বলল, ‘আমি হয়তো এখন চলে যেতে পারতাম।এতে হয়তো আমার সময় কিছুটা বাঁচত; কিন্তু আপনি যদি অনলাইনে এ বিষয়ে রিপোর্ট করতেন, তাহলে আমাকে জবাবদিহি করতে হতো এবং সর্বোপরি এভাবে আমরা আপনার মতো একজন সম্মানিত কাস্টমার হারাতাম’ (যদিও আমি সম্মানিত কোনো ব্যক্তি নই)। আমি অবাক হলাম। তারা সামান্য কিছু টাকার একটা অর্ডারটাকে এতটা সিরিয়াসলি নিয়েছে দেখে!এ জন্যই হয়তো ভারতের সর্বত্রই অনলাইন মার্কেটগুলোর চাহিদা এত দ্রুত বৃদ্ধি পাচ্ছে। শুধু তাদের দায়িত্ববোধ যাচাই করার জন্য পরবর্তী সময়ে আমি সেখানে বসেই ১৮৫ রুপি মূল্যের একটি বই অর্ডার দেই। কিন্তু অবাক করার বিষয় হল, নির্দিষ্ট সময়ের আগেই তারা আমাকে বইটি পৌঁছে দেয়। বিষয়টি সত্যিই আমার কাছে দারুণ লেগেছে। আগামীতে চিকিৎসার জন্য হয়তো আবারও আমাকে ভারত যেতে হবে এবং আমি ইতোমধ্যে আরও বেশি পরিমাণ পণ্য অনলাইনে কেনার মানসিকতা তৈরি করে রেখেছি।ভারতের প্রত্যন্ত অঞ্চলেও এখন অনলাইনে পণ্য কেনা সম্ভব। এগুলো তৈরি করেছে ভারতের অনলাইন প্লাটফর্মগুলো- এগুলো আমার ব্যক্তিগত মতামত, যা আমি প্রত্যক্ষ করেছি। এখানে তাদের গুণগান বা গুণকীর্তন করার কোনো কারণ নেই এবং এজন্য আমার বিন্দুমাত্র লাভবান হওয়ার সম্ভাবনা নেই।দেশের অনলাইন মার্কেটগুলোর জন্য কিছু করণীয়, যা পালন করলে হয়তো আমার মতো কাস্টমার পুনরায় আস্থা ফিরে পাবে। যেমন-১. প্রতিটি লেনদেনকে আলাদা আলাদা গুরুত্ব দিতে হবে। প্রথমে তাদের লাভের থেকে কাস্টমার সন্তুষ্টির প্রতি নজর দিতে হবে। কাস্টমার সন্তুষ্ট থাকলে পণ্যের বিক্রি বাড়বে।২. অনলাইনে পণ্য প্রদর্শনের সময় অতিরঞ্জিত না করা। সঠিক কালার, সঠিক সাইজ ও গুণগত মান সম্পর্কে খুঁটিনাটি তথ্য প্রদর্শন করতে হবে।৩. পেমেন্ট গ্রহণের ক্ষেত্রে অনলাইন ট্রানজেকশনগুলোর প্রতি বিশেষ নজর দিতে হবে। কাস্টমার যেন কোনোভাবেই হয়রানির শিকার না হয়। এ ক্ষেত্রে বিকাশ, রকেট বা অন্য প্রতিষ্ঠানের সঙ্গে নিয়মিত যোগাযোগ রাখতে হবে। কোনো ট্রানজেকশন ফেইল করলে সঙ্গে সঙ্গে কাস্টমারকে অবহিত করতে হবে এবং তার অর্থ সুরক্ষার নিশ্চয়তা প্রদান করতে হবে।৪. প্রতিটি অনলাইন প্লাটফর্মকে টোল ফ্রি নাম্বার চালু করতে হবে- কাস্টমার যেন তাদের ছোটখাটো অভিযোগও জানাতে পারে। প্রাপ্ত অভিযোগগুলো দ্রুত সময়ে নিষ্পত্তি করতে হবে এবং অভিযোগকারীকে অবহিত করতে হবে। এতে কাস্টমারের সঙ্গে অনলাইন প্লাটফর্মগুলোর সুসম্পর্ক তৈরি হবে। এর ফলে পরোক্ষভাবে অনলাইন মার্কেটগুলোই লাভবান হবে।৫. সততা, স্বচ্ছতা, জবাবদিহিতা, গোপনীয়তা ও দ্রুততা- পণ্য সরবরাহের ক্ষেত্রে এসব নীতির সঠিক প্রয়োগ হলে বাংলাদেশে অনলাইন মার্কেটগুলো খুব দ্রুত এগিয়ে যাবে বলে আশা করি।দেশের অনলাইন মার্কেটের কাস্টমারের জন্য কিছু করণীয়-১. অনলাইন মার্কেটের জন্য যেসব সংবাদ নেতিবাচক, তা যাচাই-বাছাই করে যোগাযোগ মাধ্যমে শেয়ার করা। নেতিবাচক খবরের ফলে মানুষের মধ্যে এ মার্কেট সম্পর্কে আস্থাহীনতা তৈরি হয়। ফলে সামগ্রিকভাবে মার্কেটগুলো তাদের পণ্যের অর্ডার কম পায় এবং ধীরে ধীরে মার্কেটগুলো ধ্বংসের দিকে এগিয়ে যায়।২. পণ্য সম্পর্কে সম্পূর্ণ ধারণা নিয়ে অর্ডার করা। পণ্যের সাইজ, কালার, ওজন এবং এর মান সম্পর্কে জেনে তারপর অর্ডার করা। কোনো পণ্যের অর্ডারের সময় তাড়াহুড়া না করে ঠাণ্ডা মাথায় ভেবে অর্ডার করুন।৩. নিজে ভালো পণ্যের অর্ডার দিন এবং বন্ধুবান্ধবকে কিনতে উৎসাহ দিন।৪. প্রতিষ্ঠিত অনলাইন প্লাটফর্ম থেকে পণ্য সংগ্রহ করুন। পণ্য সংগ্রহের আগে পণ্যপ্রাপ্তির পদ্ধতি যাচাই করুন। কোনো ধরনের সন্দেহ হলে দ্বিতীয়বার যাচাই করুন।৫. পজিটিভ ভাবনার গুরুত্ব দিন, নেগেটিভ চিন্তাকে বারবার পরখ করুন। এ দেশে নেগেটিভ ভাবনা আসাটাই স্বাভাবিক; তবে সবাই প্রতারক নয়- এটাও মাথায় রাখতে হবে। অনলাইন মার্কেটগুলো নিয়ে উপরোক্ত মতামতগুলো সম্পূর্ণ আমার ব্যক্তিগত। কোনো মার্কেটের প্রতি আমার বিদ্বেষ বা বিশেষ টান নেই। তবে আমি চাই, এ দেশে ব্যাপকভাবে ছড়িয়ে পড়ুক অনলাইন মার্কেটের কার্যক্রম। পরিশেষে সব অনলাইন মার্কেটের উত্তরোত্তর ব্যবসায়িক সাফল্য ও সেবামানের উন্নয়ন কামনা করছি।সরকারি চাকরিজীবী, কেওড়াবুনিয়া, আশাখালী, বরগুনা",22/9/2020,technology
বিনোদনের জন্য ড্রোন ওড়াতে অনুমতি লাগবে না,"বিনোদন বা খেলার জন্য দেশের আকাশে ড্রোন ওড়াতে অনুমতির প্রয়োজন নেই। তবে ওই ড্রোনের ওজন অবশ্যই ৫ কেজির মধ্যে হতে হবে। এছাড়াও খেলনা বা বিনোদনের জন্য ব্যবহৃত ড্রোন ৫শ ফুটের বেশি যেতে পারবে না। বাকিগুলোকে অনুমতি নিতে হবে।



এছাড়াও সামরিক বা রাষ্ট্রীয় প্রয়োজনে পাঁচ কেজি বেশি ওজনের ড্রোন ওড়াতেও অনুমতি লাগবে না। এ বিষয়ে বাধ্যবাধকতা রেখে ‘ড্রোন নিবন্ধন ও উড্ডয়ন নীতিমালা-২০২০’ এর খসড়ার অনুমোদন দিয়েছে মন্ত্রিসভা।এসব তথ্য নিশ্চিত করে মন্ত্রিপরিষদ সচিব খন্দকার আনোয়ারুল ইসলাম জানান, বিনোদন বা খেলার জন্য এবং সামরিক বা রাষ্ট্রীয় প্রয়োজনে ড্রোন ব্যবহারে অনুমতি লাগবে না। সিভিল অ্যাভিশেয়ন কর্তৃপক্ষ নির্দিষ্ট করে দেবে কার কাছ থেকে অনুমতি নিতে হবে।প্রধানমন্ত্রী শেখ হাসিনার সভাপতিত্বে সোমবার (১৪ সেপ্টেম্বর) ভার্চুয়াল মন্ত্রিসভার বৈঠকে এ নীতিমালার অনুমোদন দেওয়া হয়েছে। গণভবন থেকে প্রধানমন্ত্রী ও সচিবালয় থেকে মন্ত্রিসভার সদস্যরা এতে অংশ নেন।বৈঠক শেষে সচিবালয়ে ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম বলেন, বেশ কিছুদিন ধরে আলোচনা চলছিল ড্রোন কি সবাই তার ইচ্ছামতো পরিচালনা করতে পারবে, না এগুলোর জন্য কোনো রেগুলেশন প্রয়োজন আছে। এটা নিয়ে ৭/৮ মাস ধরে আলোচনা ও মিটিং করে বিশেষজ্ঞসহ সবার মতামত নিয়ে চারটা শ্রেণি করে দেওয়া হয়েছে। বিনোদনের জন্য ‘ক’ শ্রেণি করা হয়েছে জানিয়ে মন্ত্রিপরিষদ সচিব বলেন, ছেলেমেয়েরা খেলনা হিসেবে ব্যবহার করবে। এটার ওজন অবশ্যই পাঁচ কেজির নিচে হতে হবে। পাঁচ কেজির বেশি হলে এটা আর বিনোদনের মধ্যে পড়বে না।অবাণিজ্যিক ‘খ’ শ্রেণি জানিয়ে আনোয়ারুল ইসলাম বলেন, অবাণিজ্যিক কাজের জন্য কেউ যদি পাঁচ কেজির বেশি ড্রোন ওড়াতে চায়, তবে কোনো বাণিজ্যিক ভিউ থাকতে পারবে না। অনেকে বিভিন্ন জিনিস দেখে, যেমন বনের সার্ভে করে, গবেষণা বা বই লেখার মতো নিজের কাজের জন্য ব্যবহার করে। বাণিজ্যিক কাজের জন্য ‘গ’ শ্রেণি জানিয়ে মন্ত্রিপরিষদ সচিব খন্দকার আনোয়ারুল ইসলাম জানান, এর ওজন পাঁচ কেজির ওপর। যেমন কোথাও সার্ভে করবে জমিজমা বা ফসলের ওপর। কোনো প্রসেসিং ইন্ডাস্ট্রি করবে, যেমন- কেউ যদি আনারসের জেলি করার জন্য ইন্ডাস্ট্রি করতে চান, তিনি হয়তো হিল ট্রাকসে একটা সার্ভে করতে পারেন কী পরিমাণ প্রোডাকশন আসতে পারে, কারা কনট্রাক্ট ফার্মার হতে পারেন- এটা বাণিজ্যিক উদ্দেশ্য।‘ঘ’ শ্রেণি রাষ্ট্রীয় বা সামরিক কাজের জন্য ব্যবহার হয় জানিয়ে মন্ত্রিপরিষদ সচিব বলেন, রাষ্ট্রীয় কাজ যেমন- পদ্মায় যে ড্রোন ব্যবহার করা হয়েছে। বর্ষাকালে দেখেন আমাদের চারটি স্প্যান রেডি আছে কিন্তু বসাতে পারছে না। পানির গতির জন্য কাজ করতে পারে না, তাহলে পদ্মাসেতু করতে ২০ বছর লাগতো। আমরা গত চার বছর ধরেই ড্রোন ব্যবহার করছি। ড্রোন দিয়ে সার্ভে করে যা যা দরকার করছি। মাতারবাড়িতে ড্রেজিং করতে হবে, কোথায় পানির কত উচ্চতা, তাহলে তো বড় জাহাজ আসতে পারবে না। আবার যেমন- মহেশখালিতে কিছু করলো। এগুলোর জন্য মডার্ন টেকনোলজি হলো ড্রোন। এগুলোর জন্য বা আর্মির যে ড্রোন- এটা চতুর্থ (ঘ) শ্রেণির। এগুলোর জন্য অনুমতি লাগবে না।অনুমতির পদ্ধতি নিয়ে মন্ত্রিপরিষদ সচিব বলেন, অথরিটি এটি নির্ধারণ করবে যাতে সবার জন্য সুবিধা হয়। যেমন পঞ্চগড় থেকে যদি কেউ বাণিজ্যিকভাবে ড্রোন ব্যবহার করতে চায় তখন কী হবে- এটা অথরিটি ডিফাইন করে দেবে বা অনলাইনে ব্যবস্থা থাকবে।যেসব এলাকায় ড্রোন ওড়ানো যাবে নাড্রোন কোথায় ওড়ানো যাবে বা যাবে না- প্রশ্নে মন্ত্রিপরিষদ সচিব বলেন, গ্রিন, রেড ও ইয়োলো জোন করে দেওয়া হয়েছে। খেলনা বা বিনোদনের জন্য ৫শ ফুটের বেশি যেতে পারবে না। বাকিগুলোকে অনুমতি নিতে হবে।তিনি বলেন, রেড জোন টোটালি রেস্ট্রিকটেড জোন যেমন এয়ারপোর্ট, ক্যান্টনমেন্টের ভিতরে, পদ্মাসেতুতে কাউকে ড্রোন ওড়াতে দেবে না। কারণ কি পারফরম্যান্স ইন্ডিকেটরের (কেপিআই) ভিতরে ড্রোন ওড়াতে পারবে না। এখানে শুধু সিভিল অ্যাভিয়েশন দিলেই হবে না, কেপিআই অথরিটির কাছ থেকেও অনুমতি নিতে হবে। আন্তর্জাতিক কোনো সংস্থা পদ্মার ওপর একটা ডকুমেন্টারি করবে, তখন সিভিল অ্যাভিয়েশন অনুমতি দিলেই হবে না, কেপিআই অথরিটি থেকেও অনুমতি লাগবে।
",22/9/2020,technology
৫ কেজির বেশি ড্রোন ওড়াতে অনুমতি লাগবে,"সামরিক বা রাষ্ট্রীয় প্রয়োজন ছাড়া পাঁচ কেজির বেশি ওজনের ড্রোন ওড়াতে অনুমতি লাগবে। এ বিষয়ে বাধ্যবাধকতা রেখে ‘ড্রোন নিবন্ধন ও উড্ডয়ন নীতিমালা-২০২০’ এর খসড়ার অনুমোদন দিয়েছে মন্ত্রিসভা।



প্রধানমন্ত্রী শেখ হাসিনার সভাপতিত্বে সোমবার (১৪ সেপ্টেম্বর) ভার্চ্যুয়াল মন্ত্রিসভার বৈঠকে এ নীতিমালার অনুমোদন দেওয়া হয়েছে।গণভবন থেকে প্রধানমন্ত্রী ও সচিবালয় থেকে মন্ত্রিসভার সদস্যরা এতে অংশ নেন।বৈঠক শেষে সচিবালয়ে ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম বলেন, বেশ কিছুদিন ধরে আলোচনা চলছিল ড্রোন কি সবাই তার ইচ্ছামতো পরিচালনা করতে পারবে, না এগুলোর জন্য কোনো রেগুলেশন প্রয়োজন আছে। এটা নিয়ে ৭/৮ মাস ধরে আলোচনা ও মিটিং করে বিশেষজ্ঞসহ সবার মতামত নিয়ে চারটা শ্রেণি করে দেওয়া হয়েছে। মন্ত্রিপরিষদ সচিব জানান, বিনোদন বা খেলার জন্য এবং সামরিক বা রাষ্ট্রীয় প্রয়োজনে ড্রোন ব্যবহারে অনুমতি লাগবে না। সিভিল অ্যাভিশেয়ন কর্তৃপক্ষ নির্দিষ্ট করে দেবে কার কাছ থেকে অনুমতি নিতে হবে।বিনোদনের জন্য ‘ক’ শ্রেণি করা হয়েছে জানিয়ে মন্ত্রিপরিষদ সচিব বলেন, ছেলেমেয়েরা খেলনা হিসেবে ব্যবহার করবে। এটার ওজন অবশ্যই পাঁচ কেজির নিচে হতে হবে। পাঁচ কেজির বেশি হলে এটা আর বিনোদনের মধ্যে পড়বে না।অবাণিজ্যিক ‘খ’ শ্রেণি জানিয়ে আনোয়ারুল ইসলাম বলেন, অবাণিজ্যিক কাজের জন্য কেউ যদি পাঁচ কেজির বেশি ড্রোন ওড়াতে চায়, তবে কোনো বাণিজ্যিক ভিউ থাকতে পারবে না। অনেকে বিভিন্ন জিনিস দেখে, যেমন বনের সার্ভে করে, গবেষণা বা বই লেখার মতো নিজের কাজের জন্য ব্যবহার করে। বাণিজ্যিক কাজের জন্য ‘গ’ শ্রেণি জানিয়ে মন্ত্রিপরিষদ সচিব খন্দকার আনোয়ারুল ইসলাম জানান, এর ওজন পাঁচ কেজির ওপর। যেমন কোথাও সার্ভে করবে জমিজমা বা ফসলের ওপর। কোনো প্রসেসিং ইন্ডাস্ট্রি করবে, যেমন- কেউ যদি আনারসের জেলি করার জন্য ইন্ডাস্ট্রি করতে চান, তিনি হয়তো হিল ট্রাকসে একটা সার্ভে করতে পারেন কী পরিমাণ প্রোডাকশন আসতে পারে, কারা কনট্রাক্ট ফার্মার হতে পারেন- এটা বাণিজ্যিক উদ্দেশ্য।‘ঘ’ শ্রেণি রাষ্ট্রীয় বা সামরিক কাজের জন্য ব্যবহার হয় জানিয়ে মন্ত্রিপরিষদ সচিব বলেন, রাষ্ট্রীয় কাজ যেমন- পদ্মায় যে ড্রোন ব্যবহার করা হয়েছে। বর্ষাকালে দেখেন আমাদের চারটি স্প্যান রেডি আছে কিন্তু বসাতে পারছে না। পানির গতির জন্য কাজ করতে পারে না, তাহলে পদ্মাসেতু করতে ২০ বছর লাগতো। আমরা গত চার বছর ধরেই ড্রোন ব্যবহার করছি। ড্রোন দিয়ে সার্ভে করে যা যা দরকার করছি। মাতারবাড়িতে ড্রেজিং করতে হবে, কোথায় পানির কত উচ্চতা, তাহলে তো বড় জাহাজ আসতে পারবে না। আবার যেমন- মহেশখালিতে কিছু করলো। এগুলোর জন্য মডার্ন টেকনোলজি হলো ড্রোন। এগুলোর জন্য বা আর্মির যে ড্রোন- এটা চতুর্থ (ঘ) শ্রেণির। এগুলোর জন্য অনুমতি লাগবে না।অনুমতির পদ্ধতি নিয়ে মন্ত্রিপরিষদ সচিব বলেন, অথরিটি এটি নির্ধারণ করবে যাতে সবার জন্য সুবিধা হয়। যেমন পঞ্চগড় থেকে যদি কেউ বাণিজ্যিকভাবে ড্রোন ব্যবহার করতে চায় তখন কী হবে- এটা অথরিটি ডিফাইন করে দেবে বা অনলাইনে ব্যবস্থা থাকবে।ড্রোন কোথায় ওড়ানো যাবে বা যাবে না- প্রশ্নে মন্ত্রিপরিষদ সচিব বলেন, গ্রিন, রেড ও ইয়োলো জোন করে দেওয়া হয়েছে। খেলনা বা বিনোদনের জন্য ৫শ ফুটের বেশি যেতে পারবে না। বাকিগুলোকে অনুমতি নিতে হবে।তিনি বলেন, রেড জোন টোটালি রেস্ট্রিকটেড জোন যেমন এয়ারপোর্ট, ক্যান্টনমেন্টের ভিতরে, পদ্মাসেতুতে কাউকে ড্রোন ওড়াতে দেবে না। কারণ কি পারফরম্যান্স ইন্ডিকেটরের (কেপিআই) ভিতরে ড্রোন ওড়াতে পারবে না। এখানে শুধু সিভিল অ্যাভিয়েশন দিলেই হবে না, কেপিআই অথরিটির কাছ থেকেও অনুমতি নিতে হবে। আন্তর্জাতিক কোনো সংস্থা পদ্মার ওপর একটা ডকুমেন্টারি করবে, তখন সিভিল অ্যাভিয়েশন অনুমতি দিলেই হবে না, কেপিআই অথরিটি থেকেও অনুমতি লাগবে।",22/9/2020,technology
মাস্ক পরতে বলছে রোবট,"কোভিড-১৯ মহামারীর চলমান পরিস্থিতিতে নিজের এবং আশপাশের মানুষের সুরক্ষার জন্য মাস্ক পরা বাধ্যতামূলক করেছে প্রায় দেশের স্বাস্থ্য সংস্থা।



এ সময়ে সমাবেশ এবং প্রদর্শনীতে ঘুরতে আসা ব্যক্তিদের কেউ মাস্ক না পরলে তা শনাক্ত করতে পারবে এমন একটি রোবট বানিয়েছেন প্রকৌশলীরা।জানা যায়, মানুষকে বিনয়ের সঙ্গে মাস্ক পরার বিষয়টি মনে করিয়ে দেবে রোবটটি।সফটব্যাংক রোবটিকস পিপার নামের ১২০ সেন্টিমিটার উচ্চতার রোবটটি বানিয়েছে। ইতোমধ্যে কয়েকটি দেশে দোকানে, প্রদর্শনী এবং জনসমাবেশে রোবটটি ব্যবহার করা হচ্ছে বলে জানা গেছে।মানুষের মুখ স্ক্যান করতে পারে পিপার। যদি এটি শনাক্ত করতে পারে যে কোনো ব্যক্তির মুখের নিচের অংশ খোলা তবে রোবটটি বলছে, ‘আপনাকে সব সময় সঠিকভাবে মাস্ক পরতে হবে।’ এরপর যদি ওই ব্যক্তি নিজের মাস্ক পরেন তাহলে রোবটটি আবার বলছে, ‘মাস্ক পরার জন্য ধন্যবাদ।’ইউরোপে সফটব্যাংক রোবটিকসের বিক্রয় প্রধান জনাথন বইরিয়া বলেন, মানুষ মাস্ক পরছে কি না, তা নজরদারি করতে রোবট পুলিশ রাখার কোনো ধারণা এটি নয়। বন্ধুসুলভভাবে মাস্ক পরার বিষয়টি মনে করিয়ে দেয়াই এ প্রকল্পের লক্ষ্য।",22/9/2020,technology
অ্যাপলের সাইন ইন থাকছে না ফোর্টনাইটে,"সময়ের তুমুল জনপ্রিয় গেম ফোর্টনাইট নিয়ে নতুন পদক্ষেপের কথা জানিয়েছে এপিক। অ্যাপলের অ্যাপ স্টোর নিয়ে চলমান দ্বন্দ্বের মুখে এ পদক্ষেপ নেয়ার ঘোষণা দিয়েছে।



গেমে ঢুকতে ফোর্টনাইট গেমাররা আর অ্যাপলের সাইন ইন ব্যবস্থা করতে পারবেন না বলে জানিয়েছে নির্মাতা প্রতিষ্ঠান এপিক। শুক্রবার থেকেই এ ব্যবস্থা কার্যকর হবে বলে দাবি করেছে গেম নির্মাতা প্রতিষ্ঠানটি। আগস্ট থেকে আইনি লড়াই চলছে এপিক ও অ্যাপলের।এ লড়াইয়ের সূত্রপাত অ্যাপ স্টোরের ‘ইন-অ্যাপ পারচেস’ নীতিকে ঘিরে। নিজ প্ল্যাটফর্মে সব অ্যাপের ‘ইন-অ্যাপ’ পারচেসের ৩০ শতাংশ নিয়ে নেয় অ্যাপল। এ নিয়ম মানতে রাজি নয় ফোর্টনাইট নির্মাতা এপিক গেমস। সরাসরি এপিক স্টোর থেকে ফোর্টনাইট গেমারদের নানাবিধ গেমিং টুল কেনার সুযোগ করে দিয়েছিল প্রতিষ্ঠানটি।ব্যাপারটি পছন্দ হয়নি অ্যাপলের, এপিকের চ্যালেঞ্জের জবাবে অ্যাপ স্টোর থেকে প্রথমে ফোর্টনাইট এবং পরে এপিক গেমসের অ্যাকাউন্ট সরিয়ে দিয়েছে প্রতিষ্ঠানটি। এপিক নিজেদের সরাসরি ‘পেমেন্ট ফিচার’ সরিয়ে নিলে ফোর্টনাইটকে নিজ প্ল্যাটফর্মে ঠাঁই দেবে বলে জানিয়ে রেখেছে অ্যাপল। কিন্তু এপিক তা করতে রাজি নয়। ",22/9/2020,technology
এবার রেডিওতে প্রাথমিকের পাঠদান সম্প্রচার,"করোনাভাইরাস মহামারীর কারণে শিক্ষাপ্রতিষ্ঠান বন্ধ। তাই পাঠদানের ধারাবাহিকতা রাখতে সংসদ টিভির পাশাপাশি বেতারের মাধ্যমে প্রাথমিকের ক্লাস সম্প্রচার করতে যাচ্ছে সরকার।



আগামী ১২ আগস্ট থেকে বাংলাদেশ বেতারের এএম-৬৯৩ মেগাহার্জে এবং এফএম ব্র্যান্ড ও কমিউনিটি রেডিওতে এই ক্লাসের সম্প্রচার শুরু হবে।রোববার এ বিষয়ে অফিস আদেশ জারি করেছে প্রাথমিক শিক্ষা অধিদফতর।আদেশে বলা হয়, রবি থেকে বৃহস্পতিবার বিকাল ৪টা ৫ মিনিট থেকে বিকাল ৪টা ৫৫ মিনিট পর্যন্ত এই ক্লাস সম্প্রচার করা হবে।নতুন করোনাভাইরাসের বিস্তার ঠেকানোর পদক্ষেপে শিক্ষা প্রতিষ্ঠান টানা বন্ধ থাকায় পাঠদানের ধারাবাহিকতা রাখতে গত ৭ এপ্রিল থেকে প্রাথমিকের ক্লাস সংসদ টিভিতে দেখানো হচ্ছে। সবার বাড়িতে টিভি না থাকা এবং টিভি থাকলেও অনেকের বাড়িতে ডিশ কেবল সংযোগ না থাকায় অনেক শিক্ষার্থী সংসদ টিভির ক্লাস দেখতে পারছিলেন না। এজন্য অনেকে বিটিভিতে ওই ক্লাস চালুর উদ্যোগ নেয়ার দাবি জানিয়েছিলেন।তবে এখন ইউনেস্কোর সহযোগিতায় দূর শিক্ষণ পদ্ধতিতে রেডিওতে ‘ঘরে বসে শিখি’ স্লোগানে ক্লাস সম্প্রচারের ব্যবস্থা করা হয়েছে।আদেশে উল্লেখ করা হয়েছে, সাধারণ মোবাইল হ্যান্ডসেটে হেডফোন সংযোজন করে এফএম রেডিও বাটন অন করে এবং অ্যান্ড্রয়েড সেটে গুগল প্লে স্টোর থেকে এফএম রেডিও অ্যাপস ডাউনলোড করে তার মাধ্যমে নির্ধারিত এলাকার এফএম ব্র্যান্ডে এই অনুষ্ঠান শোনা যাবে।এছাড়া বাংলাদেশ বেতারের ওয়েবসাইট www.betar.gov.bd অথবা গুগল প্লে স্টোর থেকে Bangladeshbetar অ্যাপস ডাউনলোড করে নির্ধারিত এলাকার এফএম ব্র্যান্ডে এই অনুষ্ঠান শোনা যাবে।রেডিওতে ক্লাস সম্প্রচারের বিষয়টি প্রত্যেক উপজেলা থেকে নূন্যতম ৫টি এবং প্রত্যেক বিদ্যালয় থেকে কমপক্ষে একটি ব্যানার তৈরি করে তা উপজেলা প্রশাসন ও প্রাথমিক বিদ্যালয়ের ক্যাচমেন্ট এলাকার যেখানে জনসমাগম বেশি তেমন স্থানে টানানোর নির্দেশনা দেওয়া হয়েছে।প্রসঙ্গত, দেশে করোনাভাইরাসের রোগী শনাক্তের পর গত ১৭ মার্চ থেকে দেশের সব শিক্ষা প্রতিষ্ঠান বন্ধ রাখা হয়েছে। আগামী ৩১ আগস্ট পর্যন্ত শিক্ষা প্রতিষ্ঠানে ছুটি ঘোষণা করা আছে।",22/9/2020,technology
প্রযুক্তির যুগ হয়তো শেষের পথে!,"এত সুন্দর করে বড় বড় নামীদামী শপিং মল তৈরি করা হয়েছে বিশ্বের বিভিন্ন জায়গায়। কী হবে সেগুলোর যখন সবকিছু কেনাবেচা চলছে অনলাইনে। লকডাউনের কারণে আমরা ঘরে বসে অর্ডার দিলেই সব হুড় হুড় করে চলে আসছে দরজার সামনে।



অফিস আদালত বা শিক্ষাপ্রতিষ্ঠানে না গিয়ে আমরা জুমের মাধ্যমে ফোনালাপ, ভিডিওর মাধ্যমে পৃথিবীর এক প্রান্ত থেকে আরেক প্রান্তের সমস্যার সমাধান করছি। সব কিছুই ম্যানেজ হয়ে যাচ্ছে ফিজিক্যাল মুভমেন্ট ছাড়াই। তাহলে এত যুগ ধরে এত কিছু তৈরি করা হলো, সব কিছু কি তাহলে পড়ে থাকবে, নাকি এটাই “নিউ নরমাল”? ২০২০ সালে কোভিড-১৯ এর কারণে পৃথিবী লকডাউন থেকে শুরু করে সাটডাউন হয়েছে। বর্তমানে সবকিছু চলছে স্লোডাউনের ওপর। বাংলাদেশে ঢাকার বাজারগুলোতে আগের মতো ভীড় নেই, কারও তাড়াহুড়ো নেই বাজারে গিয়ে বাজার করার। দরজায় এসে দেশের সেই সাধারণ মানুষগুলোই যার যা দরকার সেগুলো পৌঁছে দিয়ে যাচ্ছে।

এখনও পর্যাপ্ত পরিমাণ পণ্যদ্রব্য মজুদ আছে বিধায় কেনাকাটা করতে শপিং মল, বাজার বা দেশ-বিদেশে যাবার দরকার পড়ছে না। ঘরে বসেই অনলাইনে যা পছন্দের তাই কেনা সম্ভব হচ্ছে। করোনার কারণে এখন বড়লোক লকডাউনে ঘরে বসে সব অর্ডার করছে। অন্যদিকে বিশ্বের সাধারণ মেহনতি মানুষ সেটা দরজায় পৌঁছে দিচ্ছে। এতে করে নতুন চিন্তাভাবনা শুরু হয়েছে সবার মাথায় তা হলো অনলাইন বিজনেস।

কোনো কোনো দেশ যেমন জাপান শুরু করেছে মানুষের পরিবর্তে রোবটের ব্যবহার। কারণ বেচারা গরিবদের যদি করোনায় আক্রমণ করে তাহলে কে পণ্যদ্রব্য বড় লোকদের দরজায় পৌঁছে দিবে? সমস্যা এসেছে আর মানুষ তার সমাধান করছে, দারুণ।

এখন যদি পণ্যদ্রব্য শেষ হয়ে যায় বা মজুদ না থাকে তবে তো তা উৎপাদন করতে হবে। বাংলাদেশ গার্মেন্টস সেক্টর বিশ্বের মানুষের চাহিদানুযায়ী নানা ডিজাইনের পোশাক তৈরি করে আসছে কয়েক যুগ ধরে। এখন অনলাইনে অর্ডার দিয়ে কিনতে হলে তো তা তৈরি করতে হবে। সেটাও না হয় রোবট দিয়ে তৈরি করা সম্ভব হবে। নানা ধরণের পোশাক তৈরি করতে দরকার র ম্যাটেরিয়ালসের এবং তার জন্য কৃষি কাজে লোকের দরকার। তাও অত্যাধুনিক যন্ত্রপাতি এবং রোবট দিয়ে ম্যানেজ করা সম্ভব হচ্ছে। আবার রোবট তৈরি করতে রোবট কাজে লাগছে। এখন প্রশ্ন তাহলে অভাগা মানুষ জাতি, আমাদের হবে কী? আমরা কী করবো? ঘরে শুয়ে বসে সময় কাটাবো আর অনলাইনে সব কিছু অর্ডার দিবো? বাইরে গিয়ে পার্কে ঘুরতে পারবো না। মলে গিয়ে শপিং করতে পারবো না। গাড়িতে করে কোথাও যেতে পারবো না। প্লেনে করে দেশ-বিদেশ ভ্রমণ করে সুন্দর পৃথিবীকে দেখতে পারবো না। সাগরে হই হুল্লোড় করতে পারবো না। স্ত্রী বা বান্ধবীর হাত ধরে ঘুরতে পারবো না। এ কেমন অবিচার? এত সুন্দর পৃথিবী হঠাৎ অনলাইনে ঢুকে গেল? ভাবনার বিষয়!

এদিকে অতীতের মত দুর্নীতিও করা সম্ভব হবে না। কারণ অনলাইনে কার্ড দিয়ে পে করতে হয়, ক্যাশ টাকার ব্যবহার কমতে শুরু করেছে। আমি দুই বছর আগে লিখেছিলাম দুর্নীতিমুক্ত সমাজ পেতে কাগজের টাকা বন্ধ করতে হবে। অনেকেই বিষয়টি পছন্দ করেনি তখন। কিন্তু এখন কী হবে? কী করা যেতে পারে অনলাইন থেকে পৃথিবীকে মুক্ত করতে হলে? বাংলায় একটি প্রবাদবাক্য ছোটবেলায় গ্রামে শুনেছি “ছ্যাপ দিয়ে কাশ ঢাকা।” আমার মনে হচ্ছে আমরা একটি সমস্যাকে আরেকটি সমস্যা দিয়ে ম্যানেজ করে চলছি মাত্র।
এখন লকডাউন বা স্লোডাউনে না থেকে দ্রুতগতিতে বিশ্বের সঙ্গে অ্যাডজাস্ট করে চলতে শুরু করতে হবে।

আকাশে পাখি উড়তে দেখে যেমন একদিন রাইট ব্রাদার্সদের মনে ভাবনা এসেছিল কীভাবে মানুষও আকাশে উড়তে পারে। সেই ভাবনাকে তারা বাস্তবে রূপ দিতে পেরেছিল। কোভিড-১৯ আমাদের চাপ সৃষ্টি করছে নতুন করে ভাবতে। কেন যেন মনে হচ্ছে প্রযুক্তির যুগ হয়তো শেষের পথে এবং নতুন কিছু আবিষ্কারের সময় এসেছে।

প্রযুক্তিগত সমাধান বিশ্বজুড়ে বিভিন্ন উৎপাদনকারী প্রতিষ্ঠানকে বড় ধরনের প্রতিযোগিতামূলক সুবিধা দিচ্ছে, যার মধ্যে রয়েছে পোশাকশিল্পও। সেক্ষেত্রে ব্যবসায়ের সফলতা ধরে রাখার জন্য একটি প্রতিযোগিতামূলক পটভূমি তৈরি অত্যন্ত জরুরি হয়ে পড়েছে। কোভিড-১৯ এ প্রযুক্তি ও উদ্ভাবন হলো দুটি প্রধান শক্তি, যা বাংলাদেশের পোশাক খাতের কাঙ্ক্ষিত প্রবৃদ্ধি অর্জনে সহায়ক ভূমিকা পালন করতে পারে। এতদিন ধরে যে প্রক্রিয়া ও পদ্ধতি অনুযায়ী বাংলাদেশের তৈরি পোশাক খাতকে পরিচালনা করা হয়েছে, ভবিষ্যতে একইভাবে কার্যক্রমগুলো চালিয়ে যাওয়া ঠিক হবে না। এক্ষেত্রে তৈরি পোশাক প্রতিষ্ঠানগুলোকে তাদের ব্যবসায়িক রূপান্তরের ক্ষেত্রে নতুন পন্থার উদ্ভাবন করতে হবে।

উৎপাদন প্রক্রিয়ার উন্নয়ন, উৎপাদনের অচলাবস্থা কাটিয়ে ওঠা, সরবরাহের ক্ষেত্রে বিলম্ব দূর করা, সামগ্রিক ব্যয় হ্রাস এবং গুণগত মান উন্নয়নের দিকে কড়া নজর দিতে হবে।
যেকোনো কোম্পানির দীর্ঘমেয়াদি সাফল্য নির্ভর করে ধারাবাহিকভাবে ক্রেতাদের প্রত্যাশা পূরণের সক্ষমতার ওপর। বাংলাদেশের তৈরি পোশাক খাত মূলত বড় ধরনের রপ্তানিনির্ভর শিল্প। এর গ্রাহকদের একটি বড় অংশই খুচরা বিক্রেতা। এদের বেশির ভাগই ইউরোপ, উত্তর আমেরিকা এবং এশিয়া-প্যাসিফিক অঞ্চলে সীমাবদ্ধ। এর পাশাপাশি লাতিন আমেরিকা এবং অতি সম্প্রতি তৈরি হওয়া বেশ কিছু উদীয়মান বাজারগুলোয় বৃহত্তর রিটেইল চেইনের মাধ্যমে তাদের পণ্য বিক্রি করছে।সেক্ষেত্রে সেরা সব সরঞ্জাম যেমন কাইজেন, লিন, সিক্স সিগমা, টোটাল প্রোডাক্টিভিটি ম্যানেজমেন্ট (টিপিএম), থিওরি অব কনস্ট্রেইন্টস (টিওসি), অ্যাডজাস্ট-ইন-টাইম (এআইটি) পদ্ধতিগুলো ব্যবহারের মাধ্যমে শিল্পকারখানার উৎপাদনের মান আরও উন্নত করা দরকার।

অনেকে বলবে করোনার ভ্যাকসিন এলে সব সমস্যার সমাধান হয়ে যাবে। নতুন করে করোনার চেয়ে ভয়ঙ্কর কিছু যে আসবে না তার কি কোনো নিশ্চয়তা আছে? সমস্যা জীবনে আসবে তার সমাধান এবং তাকে নিয়ন্ত্রণ করতে সু-শিক্ষা, আত্মবিশ্বাস এবং দক্ষতা অর্জন করতে হবে। আমি মনে করি শুধু পোশাকশিল্প, রোবট বা অনলাইন বিজনেস নয়; প্রযুক্তি যেন আরও ভালো তথ্য ব্যবস্থাপনার দিকনির্দেশনা প্রদান করতে পারে তা নিয়ে আমাদের ভাবতে হবে। জাগো বাংলাদেশ জাগো, নতুন করে ভাবো।লেখক: রহমান মৃধা, সাবেক পরিচালক (প্রোডাকশন অ্যান্ড সাপ্লাই চেইন ম্যানেজমেন্ট), ফাইজার, সুইডেন থেকে, [email protected]",22/9/2020,technology
ইন্টারনেট ডাটা ও মোবাইল কল রেট কমানোর দাবি,"ইন্টারনেট ডাটা ও মোবাইল ফোনের কল রেটের দাম কমানো এবং এই খাতে আরোপিত নতুন ভ্যাট প্রত্যাহার দাবি জানিয়েছেন দেশের ৪৪ জন বিশিষ্ট নাগরিক। পাশাপাশি উচ্চগতির ইন্টারনেট সেবা নিশ্চিতের আহ্বান জানিয়েছেন তারা।



একই সঙ্গে অনলাইন শিক্ষা কার্যক্রমের স্বার্থে প্রশিক্ষণসহ শিক্ষকদের জন্য ‘ম্যাসিভ অনলাইন ওপেন কোর্স’ (এমওওসি) চালুর পরামর্শও দিয়েছেন এসব বিশিষ্ট নাগরিকরা।শনিবার এক যুক্ত বিবৃতিতে দেশের এই সিনিয়র নাগরিকরা বলেছেন, বর্তমানে ইন্টারনেট ব্যবহার করে শিক্ষণ-শিখন কার্যক্রম চলছে। করোনা পরবর্তীকালেও এই কার্যক্রম অব্যাহত থাকবে। এ অবস্থায় মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের সম্ভাব্য নেতিবাচক প্রভাব নিয়ে আমরা উদ্বিগ্ন।বিবৃতিতে বলা হয়, আমরা উদ্বেগের সঙ্গে লক্ষ্য করছি যে, ২০২০-২১ অর্থবছরে ইন্টারনেটের ওপর কর কমানোর পরিবর্তে বাড়ানো হয়েছে। বাজেটে দুই ধাপে (ব্যান্ডউইথ পাইকারি কেনা এবং খুচরা বিক্রির জন্য) ১৫% হারে ভ্যাট আরোপ করার ফলে ইন্টারনেট ব্যবহারকারী শিক্ষার্থীদের প্রায় ৩২ দশমিক ২৫ শতাংশ অতিরিক্ত অর্থ ব্যয় করতে হবে। ইন্টারনেট সেবা প্রদানকারী সংগঠনগুলোর দেয়া তথ্য অনুযায়ী যেসব শিক্ষার্থী আগে গড়ে ১ হাজার টাকা মাসিক ইন্টারনেট বিল দিতেন একই সেবা নেয়ার জন্য এখন তাদেরকে ১৩শ’ থেকে ১৪শ’ টাকা গুনতে হবে। এটা অবশ্যই ডিজিটাল বাংলাদেশের লক্ষ্য অর্জনের পরিপন্থি।তারা আরও বলেন, এই পরিস্থিতি চলতে থাকলে তথ্যপ্রযুক্তি ব্যবহারের ক্ষেত্রে শিক্ষা সংশ্লিষ্ট সব খাত ঝুঁকির মধ্যে পড়বে এবং টেকসই উন্নয়ন লক্ষ্য (এসডিজি) অর্জন পিছিয়ে যাবে। এমনকি এ পর্যন্ত শিক্ষাক্ষেত্রে বাংলাদেশের সব অর্জন হোঁচট খাওয়ার আশংকা বৃদ্ধি পাবে। তদুপরি ২০৪১ সালের জাতীয় উন্নয়ন লক্ষ্য অর্জনের কার্যক্রমগুলোও গতি হারাতে পারে। সুবিধাভোগী এবং সুবিধা বঞ্চিতদের মধ্যে বৈষম্য আরও বৃদ্ধি পাওয়ার আলামত এখনই দেখা যাচ্ছে। এটি আমাদের সংবিধান পরিপন্থি। মুজিববর্ষে এমনটি হওয়া কখনই কাম্য নয়।বিবৃতিতে দেশের সব শিক্ষাপ্রতিষ্ঠানে বিনামূল্যে উচ্চগতির ইন্টারনেট সেবা নিশ্চিতের দাবি জানিয়ে বলা হয়, আমরা জানি নিরবচ্ছিন্নভাবে এই সেবা নিশ্চিত করতে বেশ কিছুদিন সময় লাগতে পারে। তাই অন্তর্বর্তীকালে ইন্টারনেট বিলের ওপর আরোপিত অতিরিক্ত ভ্যাট মওকুফ করে এবং মোবাইল ফোনের কল রেটের ওপর মূল্য ছাড় দিয়ে সরকার প্রযুক্তি সেবা সমাজের পিছিয়ে পড়া মানুয়ের কাছে পৌঁছে দেয়ার পথ সুগম করবেন, এটা আমাদের জোর দাবি।তারা আশা প্রকাশ করে বলেন, আমাদের নীতি নির্ধারকরা এই দাবি পূরণের মাধ্যমে তাদের জনবান্ধব রাজনৈতিক অঙ্গিকারের প্রতিফলন ঘটাবেন। তাহলে আমরা নিশ্চয়ই এদেশের আপামর মানুষকে সঙ্গে নিয়ে একটি তথ্যপ্রযুক্তি জনসমৃদ্ধ, বিজ্ঞানমনস্ক, আলোকিত জাতি গঠনে এগিয়ে যেতে পারি।এতে আরও বলা হয়, বর্তমান বিশ্ব ক্রমাগত তথ্যপ্রযুক্তি নির্ভর হয়ে উঠছে। বিশেষ করে করোনা মহামারীর কারণে শিক্ষাও ক্রমশ তথ্যপ্রযুক্তি নির্ভর হচ্ছে। উদ্ভূত পরিস্থিতিতে ডিজিটাল ডিভাইস ও ইন্টারনেট ছাড়া সব ধরনের শিক্ষার্থীর শিক্ষণ-শিখন প্রক্রিয়ায় সক্রিয়ভাবে অংশগ্রহণ করা কঠিন হবে। কোভিড-১৯ পরবর্তী সময়ে বিশ্বের সঙ্গে তাল মিলিয়ে চলতে এবং নতুন প্রজন্মের মেধা ও সম্ভাবনাকে কাজে লাগাতে হলে ডিজিটাল প্রযুক্তির বিকল্প নেই। ঠিক এ সময় সরকার কর্তৃক তথ্যপ্রযুক্তি বিশেষ করে মোবাইল ফোন ও ইন্টারনেটের ওপর আরোপিত অতিরিক্ত কর/ভ্যাটের নেতিবাচক প্রভাব নিয়ে আমরা উদ্বিগ্ন।বিবৃতিতে সরকারকে ধন্যবাদ জানিয়ে বলা হয়, কোভিড-১৯-এর ঝুঁকির কারণে মার্চের মাঝামাঝি শিক্ষাপ্রতিষ্ঠান বন্ধ হওয়ার পর দুই সপ্তাহের মধ্যে শিক্ষার্থীদের শিক্ষণ-শিখন প্রক্রিয়ায় যুক্ত রাখার জন্য সরকার দূর-শিক্ষণ কার্যক্রম, বিশেষ করে সংসদ টেলিভিশন যথাসাধ্য প্রয়াস চালিয়ে যাচ্ছে। এর পাশাপাশি ইন্টারনেট, মোবাইল ফোন ও রেটিভিত্তিক শিক্ষা কর্মসূচি চালিয়ে যাওয়ার প্রয়াস প্রশংসার দাবি রাখে। তবে শিক্ষার্থীদের আধুনিক বিশ্বের সঙ্গে তাল মিলিয়ে সুশিক্ষিত, বিজ্ঞানমনস্ক ও তথ্যপ্রযুক্তিতে দক্ষ মানুষের দেশ হিসেবে বাংলাদেশকে প্রতিষ্ঠা করার লক্ষ্যে ‘রূপকল্প ২০৪১ বাস্তবায়নের জন্য প্রযুক্তিকে অবশ্যই আরও সহজলভ্য করা প্রয়োজন। কোভিড-১৯ পরবর্তীসময়ে শিক্ষা কার্যক্রম এগিয়ে নিতে মূলধারার শিক্ষাপ্রতিষ্ঠানসহ সব শিক্ষাপ্রতিষ্ঠানে নিরবচ্ছিন্ন ইন্টারনেট সংযোগ, প্রয়োজনীয় সংখ্যক ল্যাপটপ, মাল্টিমিডিয়া প্রজেক্টর, ট্যাবলয়েট ও ফোন সরবরাহ নিশ্চিত করা প্রয়োজন। বিবৃতিদাতারা হলেন- অর্থনীতিবীদ ড. কাজী খলিকুজ্জামান আহমদ, অধ্যাপক ড. মোহাম্মদ ফরাসউদ্দিন, সাবেক তত্ত্বাবধায়ক সরকারের উপদেষ্টা অ্যাডভোকেট সুলতানা কামাল, রাশেদা কে চৌধুরী, অধ্যাপক ড. মুহম্মদ জাফর ইকবাল, সেলিনা হোসেন, অর্থনীতি হোসেন জিল্লুর রহমান. অধ্যাপক এমএম আকাশ, সাংস্কৃতিক ব্যক্তিত্ব রামেন্দু মজুমদার, ফেরদৌসী মজুমদার, নাসির উদ্দিন ইউসুফ বাচ্চু, মামুনুর রশিদ, ইলিয়াস কাঞ্চন, শাইখ সিরাজ, রোকেয়া আফজাল রহমান, ড. মোহাম্মদ কায়কোবাদ, অধ্যাপক সৈয়দ মনজুরুল ইসলাম, অধ্যাপক মাহফুজা খানম, হাসিবুল বাশার সুমন, অধ্যাপক নজরুল ইসলাম, অধ্যাপক মেজবাহ কামাল, এনবিআরের সাবেক চেয়ারম্যান এমএ মজিদ, সাবেক সচিব নজরুল ইসলাম খান, কাজী রফিকুল আলম, মিনু হক, ডাক্তার এজাজুল ইসলাম, অধ্যাপক কাজী সালেহ আহমেদ, অধ্যক্ষ কাজী ফারুক আহমেদ, মনসুর আহমেদ চৌধুরী, শাহীন আনাম, ফারাহ কবীর, ড. মোস্তাক রাজা চৌধুরী, ব্রিগেডিয়ার (অব.) সাখাওয়াত হোসেন, ড. মনজুর আহমেদ, আসিফ সালেহ, সঞ্জীব দ্রং, করভি রাকসন্দ, ড. এম এহছানুর রহমান, ইনাম আল হক, ড. তোফায়েল আহমেদ, শরীফ জামিল, এম এ মুহিত, নিশাত মজুমদার ও মাইমুনা আহমেদ।",22/9/2020,technology
করোনা সংকটে ডিজিটাল বাংলাদেশের সুফল পাচ্ছে জনগণ,"প্রাণঘাতী করোনার কবলে পরে বিপর্যস্ত গোটা দেশের অর্থনীতি ও ব্যবসা-বাণিজ্য। এই মহামারি সামাল দিয়ে বিশ্ব অর্থনীতিকে চালু রাখাই এখন বড় চ্যালেঞ্জ। যেসব দেশ তথ্য ও যোগাযোগ প্রযুক্তিতে (আইসিটি) এগিয়ে তারা করোনাকালে বাড়তি সুফল পাচ্ছে। মাননীয় প্রধানমন্ত্রী দেশরত্ন শেখ হাসিনা ২০০৮ সালে ডিজিটাল বাংলাদেশর ঘোষণা দেন যা তথ্য ও যোগাযোগ প্রযুক্তি বিষয়ক উপদেষ্টার নেতৃতে বাস্তবায়িত হচ্ছে। ডিজিটাল বাংলাদেশ বিনির্মাণে বর্তমান সরকারের নেওয়া বিভিন্ন কর্মসূচির কারণে এগিয়ে যাচ্ছে দেশ। গত ১১ বছরে গড়ে ওঠা তথ্যপ্রযুক্তি অবকাঠামোর জন্যই করোনার এই কঠিন পরিস্থিতি সামাল দেওয়া সহজতর হয়েছে।



করোনার এই সংকটকালীন মুহূর্তে সামাজিক দূরত্ব বজায় রাখার পাশাপাশি যখন সবাইকে ঘরে থাকার নির্দেশ দেওয়া হল আমাদের গতানুগতিক জীবনে অনেকটা পরিবর্তন এলো। কিন্তু আমরা বাস করছি চতুর্থ শিল্প-বিপ্লবের যুগে। এই বিপ্লবের মূল উপাদান হল কম্পিউটার আর তথ্যপ্রযুক্তি। তার ফলশ্রুতিতে ঘরে বসেই আমরা অনলাইনে যে ধরনের সেবা পাচ্ছি তা এককথায় বলতে গেলে ডিজিটাল বাংলাদেশরই সুফল। দেশের স্বাস্থ্য ও চিকিৎসা ব্যবস্থা থেকে শুরু করে শিক্ষা, অফিস-আদালত, ব্যাংক, রাজনৈতিক সভা, কনফারেন্স, ইত্যাদি অনলাইনভিত্তিক করার পাশাপাশি আমাদের নিত্য প্রয়োজনীয় দ্রব্যাদি কেনাকাটা আমরা ঘরে বসেই করতে পারছি। এছাড়া করোনাকালীন দুর্যোগ মোকাবেলা করার জন্য করোনাবিষয়ক তথ্যসেবা, টেলিমেডিসিন সেবা, সুবিধাবঞ্চিতদের জন্য জরুরি খাদ্য সহায়তা যুক্ত হচ্ছে। প্রযুক্তির এই সহজলভ্যতার কারণে আমরা বিদ্যুৎ, পানি, গ্যাস, ক্রেডিট কার্ড ইত্যাদির বিল ঘরে বসেই অনলাইনের মাধ্যমে পরিশোধ করতে পারছি। শুধু শহরেই নয়, বরং জেলা-উপজেলা সদর ছাড়িয়ে গ্রাম, এমনকি প্রত্যন্ত ও দুর্গম অঞ্চলেও তথ্যপ্রযুক্তি সেবা পৌঁছে দিয়েছে বর্তমান সরকার। ৯৯৯ ও ৩৩৩ হেল্প লাইনের মাধ্যমে নাগরিকদের মধ্যে জরুরি সেবা দেওয়া হচ্ছে। করোনাভাইরাস থেকে নিজেকে নিরাপদ রাখার প্রধান উপায় হচ্ছে সামাজিক দূরত্ব বজায় রাখা। কোরবানিকে সামনে রেখে অনলাইনে শুরু হয়েছে কোরবানির পশু বেচাকেনা। বিভিন্ন সরকারি ও বেসরকারি অনলাইন ও ই-কমার্স সাইটগুলোর পাশাপাশি সামাজিক যোগাযোগ মাধ্যম ফেসবুকেও বিভিন্ন গ্রুপ এবং পেজ খুলে শুরু হয়েছে কোরবানির পশু বিক্রি। যার মাধ্যমে জনসমাবেশ কিছুটা হলেও নিয়ন্ত্রণে থাকছে। করোনাসংকট মোকাবেলায় আইসিটি প্রতিমন্ত্রী জুনাইদ আহমেদ পলক ফুড ফর নেশন, কল ফর নেশন, করোনা ট্রেসিং অ্যাপ, হোয়াটসঅ্যাপ বটসহ নানাবিধ ডিজিটাল সেবা জনগণের দোরগোড়ায় পৌঁছে দিয়েছেন, যা দেশের সর্বমহলে বেশ প্রশংসিত হয়েছে। তাছাড়া তথ্য ও যোগাযোগ প্রযুক্তি বিষয়ক উপদেষ্টার নেতৃতে ডিজিটাল বাংলাদেশের যে চারটি পিলার চিহ্নিত করা হয়েছে- মানবসম্পদ উন্নয়ন, ইন্টারনেট সংযোগ দেওয়া, ই-গভর্ন্যান্স এবং তথ্যপ্রযুক্তি শিল্পখাত গড়ে তোলা, সেগুলো বাস্তবায়নে অক্লান্ত পরিশ্রম করে যাচ্ছেন জুনাইদ আহমেদ পলক। এছাড়া এই দুর্যোগের সময়ে কর্মসংস্থান বাড়াতে ফ্রিল্যান্সিং ও ই-কমার্স খাতে জোর দিয়েছেন তিনি। ডিজিটাল বাংলাদেশ হচ্ছে সেই সুখী, সমৃদ্ধ, শিক্ষিত জনগোষ্ঠীর বৈষম্য, দুর্নীতি, দারিদ্র্য ও ক্ষুধামুক্ত বাংলাদেশ, যা প্রকৃতপক্ষেই সম্পূর্ণভাবে জনগণের রাষ্ট্র এবং যার মুখ্য চালিকাশক্তি হচ্ছে তথ্যপ্রযুক্তি। এটি বাংলাদেশের জনগণের উন্নত জীবনের প্রত্যাশা, স্বপ্ন ও আকাঙ্ক্ষা। ডিজিটাল বাংলাদেশ বস্তুত জ্ঞানভিত্তিক সমাজ প্রতিষ্ঠার প্রথম সোপান। একাত্তরে মহান মুক্তিযুদ্ধের একটি প্রত্যাশা ছিল বাংলার মানুষের জন্য সুখী, সমৃদ্ধ, উন্নত জীবন প্রতিষ্ঠা করা; ডিজিটাল বাংলাদেশ আমাদের সেই স্বপ্ন পূরণ করবে বলে আশা করছি। জাতির পিতা বঙ্গবন্ধু শেখ মুজিবুর রহমানের সোনার বাংলার স্বপ্ন প্রতিষ্ঠার লক্ষ্যে কাজ করে যাচ্ছেন প্রধানমন্ত্রী দেশরত্ন শেখ হাসিনা। বাংলাদেশের মানুষ যখন করোনাভাইরাস মোকাবিলা নিয়ে উদ্বিগ্ন, তখন আমাদের প্রধানমন্ত্রী এই পরিস্থিতি কাটিয়ে উঠতে নিরলস পরিশ্রম করে যাচ্ছেন। করোনা মোকাবেলায়, উনার দূরদর্শী ও সুযোগ্য নেতৃত্ব বিশ্বব্যাপী প্রশংসিত হয়েছে। আমি উনার সুস্বাস্থ্য ও দীর্ঘায়ু কামনা করি।লেখক: লিয়াকত হোসাইন, প্রধান নির্বাহী, নিউজেন টেকনোলজি লিমিটেড, ব্যাবিলন রিসোর্সেস লিমিটেড, সেক্রেটারি জেনারেল, আমরাই ডিজিটাল বাংলাদেশ ফাউন্ডেশন",22/9/2020,technology
ভার্চুয়াল আদালতে ৬০ হাজার আসামির জামিন,"করোনাভাইরাসে গত ১২ মে থেকে ১৬ জুলাই পর্যন্ত সারা দেশের অধস্তন ভার্চুয়াল আদালতে ১ লাখ ২০ হাজার ৯০৪টি জামিন দরখাস্ত নিষ্পত্তি হয়েছে। এসব আবেদনের প্রেক্ষিতে জামিন হয়েছে ৬০ হাজার ৪০৭জন অভিযুক্ত ব্যক্তির। এর মধ্যে ৬৯৮ জন শিশু রয়েছে।



রোববার সুপ্রিম কোর্টের মুখপাত্র ও হাইকোর্ট বিভাগের স্পেশাল অফিসার সাইফুর রহমান এ তথ্য জানান। তিনি বলেন, গত ১১ মে থেকে ১৬ জুলাই পর্যন্ত মোট ৪৫ কার্যদিবসে সারা দেশে অধস্তন আদালতে ভার্চুয়াল শুনানিতে মোট ১ লাখ ২০হাজার ৯০৪ টি জামিন দরখাস্ত নিষ্পত্তি এবং ৬০ হাজার ৪০৭ জন অভিযুক্ত ব্যক্তির জামিন মঞ্জুর হয়েছে। (শিশু আদালত সহ)।এসময় ভার্চুয়াল শুনানিতে জামিন পেয়েছে ৬৯৮ জন শিশু। এর মধ্যে ৬৮৫ জন শিশুকে তাদের অভিভাবকের কাছে বুঝিয়ে দেয়া হয়েছে। বর্তমানে ৩ টি কেন্দ্রে অবস্থান করছে ৮৪০ জন শিশু। ১২ মে থেকে ১৬ জুলাই পর্যন্ত কেন্দ্রে নতুন এসেছে ৪০৩ জন।এছাড়া ১২ জুলাই থেকে ১৬ জুলাই পর্যন্ত চার কাযদিবসে সারা দেশের অধস্তন আদালতে ৫ হাজার ৩১৯ টি মামলায় আত্নসমর্পণ আবেদন নিস্পত্তি হয়েছে। এবং মোট ১ হাজার ৫৯০ জন অভিযুক্ত ব্যক্তির জামিন মঞ্জুর হয়েছে। ১ হাজার ১৭৪ জন অভিযুক্ত ব্যক্তিকে কারাগারে প্রেরণ করা হয়েছে।গত ৯ মে ভার্চুয়াল কোর্টে শুনানির জন্য অধ্যাদেশ জারি করা হয়। পরদিন ১০ মে উচ্চ আদালতের সব বিচারপতিকে নিয়ে ভিডিও কনফারেন্সে ফুলকোর্ট সভা করেন প্রধান বিচারপতি। ওইদিনই নিম্ন আদালতের ভার্চুয়াল কোর্টে শুধু জামিন শুনানি করতে নির্দেশ দেন সুপ্রিম কোর্ট প্রশাসন। এরপর থেকে নিম্ন আদালতে ভার্চুয়াল কোর্টে জামিন শুনানি শুরু হয়। ১১ মে প্রথমবারের মতো কুমিল্লার আদালতে এক আসামির জামিন হয়।করোনাকালে ২৬ মার্চের পর দফায় দফায় সাধারণ ছুটিরও মেয়াদ বাড়ানো হয়। সর্বশেষ গত ১৬ মে দেওয়া এক বিজ্ঞপ্তিতে সাধারণ ছুটির মেয়াদ ৩০ মে পর্যন্ত বাড়ানো হয়। তবে সরকার ৩০ মে মাসের পর সাধারণ ছুটি আর না বাড়ালেও আদালত অঙ্গণে নিয়মিত কার্যক্রমের পরিবর্তে পরবর্তী নির্দেশ না দেয়া পর্যন্ত ভার্চুয়াল বিচার কাজ অব্যাহত থাকবে বলে বিজ্ঞপ্তি জারি করেন সুপ্রিম কোর্ট প্রশাসন।",22/9/2020,technology
‘শিক্ষার্থীদের ইন্টারনেট ব্যবহারে সুখবর আসছে’,"করোনা মহামারীর এই সংকটকালে শিক্ষার্থীদের জন্য ইন্টারনেট ব্যবহারে শিগগিরই সুখবর আসছে বলে জানিয়েছেন ডাক ও টেলিযোগাযোগমন্ত্রী মোস্তাফা জব্বার।



শনিবার বিকালে নিজের ভেরিফায়েড ফেসবুকের টাইমলাইনে এক স্ট্যাটাসে তিনি এ তথ্য জানান।স্ট্যাটাসে মন্ত্রী লিখেছেন, ছাত্র-ছাত্রীদের ইন্টারনেট ব্যবহারের জন্য কিছু সুখবর আসবে বলে প্রত্যাশা করছি। অনেক বিশ্ববিদ্যালয় ছাত্র-ছাত্রীদেরকে ইন্টারনেট দেয়ার বিষয়টি গুরুত্ব দিয়ে বিবেচনা করছে। তিনি আরও লিখেন, আমরা আমাদের টেলিকম কোম্পানিগুলোকে সর্বনিম্ন হারে ইন্টারনেট দেয়ার জন্য অনুরোধ করছি। একই সঙ্গে অপারেটরদেরকে তাদের বিটিএসগুলোকে ৪জি করারও নির্দেশ দিয়েছি। আমাদের ডিজিটাল বাংলাদেশ গড়ার গতি ত্বরান্বিত হোক এই কামনায়।এর আগে বিনামূল্যে বা নামমাত্র মূল্যে কীভাবে ইন্টারনেট সুবিধা দেয়া যায় সেটা নিয়ে আমরা প্রস্তাব দেয়া হয়েছে বলে জানিয়েছিলেন শিক্ষামন্ত্রী ডা. দীপু মনি।গত ২৭ জুন এডুকেশন রিপোর্টার অ্যাসোসিয়েশন, বাংলাদেশ (ইরাব) আয়োজিত অনলাইন সেমিনারে প্রধান অতিথির বক্তব্যে শিক্ষামন্ত্রী বলেছিলেন, ইন্টারনেটের মূল্য বৃদ্ধির বিষয়ে বাজেটে প্রস্তাবনা থাকলেও শুধুমাত্র শিক্ষাক্ষেত্রকে এর বাইরে রেখে বিনামূল্যে বা নামমাত্র মূল্যে কীভাবে ইন্টারনেট সুবিধা দেয়া যায় সেটা নিয়ে আমরা প্রস্তাব দিয়েছি। এছাড়াও কমিউনিটি রেডিওর মাধ্যমেও শিক্ষার্থীদের কাছে পৌঁছানোর বিষয়ে আমাদের কাজ চলছে। ইউনিয়ন পর্যায়ের তথ্যসেবা কেন্দ্র ও ডিজিটাল সেবা কেন্দ্রগুলোকে শিক্ষার জন্য ব্যবহার করার পরিকল্পনা রয়েছে।",22/9/2020,technology
ভবন থেকে পড়ে এমএসআই  প্রেসিডেন্টের মৃত্যু ,"তাইওয়ানের মাল্টিন্যাশনাল তথ্যপ্রযুক্তি কোম্পানি মাইক্রো-স্টার ইন্টারন্যাশনালের (এমএসআই) প্রধান নির্বাহী কর্মকর্তা (সিইও)ও প্রেসিডেন্ট চার্লস চিয়াং আর নেই। তিনি মঙ্গলবার স্থানীয় সময় বেলা ২ টার দিকে তাইপের নিজস্ব কার্যালয়ের উঁচু ভবন থেকে পড়ে মারা গেছেন।



চার্লসের বয়স হয়েছিল ৫৬। তার এই মৃত্যু মেনে নিতে পারছেন না এমএসআইয়ের কর্মীরা। এই মৃত্যু নিয়ে রহস্যের সৃষ্টি হয়েছে। চার্লস মৃত্যুর আগে কোনো সুইসাইডাল নোটও রেখে যাননি।গেমিং পিসি নির্মাতা হিসেবে পরিচিত এমএসআইয়ের সঙ্গে দুই দশকের বেশি সময় ধরে ছিলেন চার্লস। দীর্ঘদিন ডেস্কটপ প্ল্যাটফর্ম ব্যবসা বিভাগ দেখার পর গত বছরের জানুয়ারিতে তার পদোন্নতি হয়।প্রযুক্তি বিষয়ক ওয়েবসাইট গুরু থ্রিডির তথ্যানুযায়ী, বেলা দুইটার দিকে জোরালো শব্দ শোনার পর এমএসআইয়ের নিরাপত্তাকর্মীরা চার্লসকে নিচে পড়ে থাকতে দেখেন। তাকে দ্রুত হাসপাতালে নেয়া হলেও বাঁচানো সম্ভব হয়নি। এ ঘটনার তদন্ত শুরু করেছে পুলিশ। চীনের টিভিবিএস নিউজের প্রতিবেদনে বলা হয়েছে, চার্লস কোনো সুইসাইড নোট রেখে যাননি, এমনকি তার ঘরে কোনো কিছু ভাঙচুরের চিহ্ন নেই। 
",22/9/2020,technology
ব্রডব্যান্ড ইন্টারনেট বন্ধের হুমকি,"ইন্টারনেট খাতে ভ্যাট জটিলতার সমাধান করতে এক মাসের আলটিমেটাম দিয়েছে ব্রডব্যান্ড ইন্টারনেট সেবাদাতাদের সংগঠন আইএসপিএবি। চলতি জুলাইয়ের মধ্যে যদি এর সমাধান করা না হয়, তাহলে সারা দেশে ব্রডব্যান্ড ইন্টারনেট বন্ধের হুমকি দিয়েছে তারা।



শনিবার এক ভার্চুয়াল সংবাদ সম্মেলনে এ আলটিমেটাম দেয় আইএসপিএবি। করোনার মহামারীর এই সময়ে ভার্চুয়াল যোগাযোগের জন্য ইন্টারনেটে মানুষের নির্ভরতা অনেক বেড়েছে। এ অবস্থায় ব্রডব্যান্ড সেবাদাতারা বন্ধের হুমকি দিল।আইএসপিএবি সভাপতি আমিনুল হাকিম বলেন, ভ্যাট জটিলতার সমাধান না হলে সীমিত আকারে সারা দেশে ইন্টারনেট বন্ধ করার পরিকল্পনা নিয়েছি। তবে কবে তা হবে নির্দিষ্ট করে বলেননি তিনি।তিনি বলেন, জুলাই মাসের মধ্যে দাবি না মানা হলে সুবিধামতো সময়ে সারা দেশে ১-২ ঘণ্টা ইন্টারনেট বন্ধ রাখব। কবে কখন এই কর্মসূচি নেয়া হবে তা সংগঠনের নেতাদের সঙ্গে আলোচনা করে চূড়ান্ত করা হবে। দাবি মানা না হলে ইন্টারনেট বন্ধের এ কর্মসূচি ধাপে ধাপে অর্থাৎ প্রতিমাসে বা সপ্তাহে সপ্তাহে চলমান থাকবে।আমিনুল বলেন, করোনা পরিস্থিতির মধ্যেও কর্মীদের স্বাস্থ্য ঝুঁকি ও বিল আদায় ৪০ থেকে ৫০ শতাংশ কমে গেলেও গ্রাহকদের নিরবচ্ছিন্ন সেবা দেয়া হচ্ছে।তিনি বলেন, ইন্টারনেটে ৫% ভ্যাট এবং ভ্যালু চেইনের অন্যান্য (আইটিসি, আইআইজি, এনটিটিএন) খাতে ১৫% আরোপিত ভ্যাট নিয়ে দীর্ঘদিন ধরে জটিলতা সৃষ্টি হয়েছে। ৫%ভ্যাট ইন্টারনেট গ্রাহক থেকে আদায় করে আইএসপি প্রতিষ্ঠানগুলো আর ১৫% ভ্যাট ভ্যালু চেইনের অন্যান্য খাত আইএসপিগুলো থেকে আদায় করে থাকে। ফলে ৫% ভ্যাট গ্রাহক থেকে আদায় করা হলেও আইটিসি, আইআইজি, এনটিটিএনকে ১৫% হারে ভ্যাট পরিশোধ করতে হচ্ছে। সবমিলে আইএসপিগুলোকে প্রায় ৩৫% ভ্যাট বাবদ খরচ দিতে হচ্ছে।ভার্চুয়াল এই সংবাদ সম্মেলনে ইন্টারনেটে ভ্যাট আরোপ নিয়ে প্রধানমন্ত্রীর কাছে আইএসপিএবির প্রস্তাব তুলে ধরেন সংগঠনটির সভাপতি।একই সঙ্গে ইন্টারনেটের সব ক্ষেত্রে ৫% অথবা ০% হারে ভ্যাট আরোপে প্রয়োজনীয় ব্যবস্থা গ্রহণ করলে (ইন্টারনেট সেবায় ৫% ভ্যাট এবং ভ্যালু চেইনের অন্যান্য ১৫% ভ্যাট) জটিলতা নিরসন হবে বলে জানান আমিনুল।
",22/9/2020,technology
জুম মিটিংয়ে আপনার তথ্য চুরি হচ্ছে না তো?,"করোনাকালীন ও লকডাউনের এই সময় ‘জুম মিটিং’ অ্যাপের সঙ্গে পরিচিত না এমন মানুষ খুব কমই পাওয়া যাবে। নতুন করে স্কুল, কলেজ, ইউনিভার্সিটি থেকে শুরু করে সকল ব্যবসা প্রতিষ্ঠান ও কর্পোরেট কোম্পানিগুলো এই করোনাকালীন সময় জুমের মাধ্যমেই তাদের ক্লাসগুলো ও মিটিংগুলো অনলাইনেই সেরে নিচ্ছে।



কিন্তু কিছুদিন আগে জুমের কিছু সিকিউরিটি ইস্যু সামনে আসে যার জন্য জুম কোম্পানিকে অনেক নিষেধাজ্ঞা, আলোচনা ও সমালোচনার সম্মুখীন হতে হয় বা এখনও হচ্ছে।জুম এতো আলোচিত হলো কীভাবে? জুম আসলে আগে কর্পোরেট বা অফিশিয়াল মিটিং-এর জন্য ব্যবহৃত হত। কিন্তু করোনাভাইরাস কোভিড-১৯ এর কারণে এর জনপ্রিয়তা বেশি বৃদ্ধি পায়। দেশে-বিদেশে বেশির ভাগ ইউনিভার্সিটিগুলো অনলাইনে ক্লাস নেয়া শুরু করে জুমের মাধ্যমে। দেশে-বিদেশে বিভিন্ন ছোট বড় কোম্পানি অনলাইনে জুমের মাধ্যমে মিটিং শুরু করে এমনকি আরও বেড়ে যায় যখন কোম্পানিগুলোতে ওয়ার্ক ফ্রমহোম সিস্টেম চলে আসে। এরপর থেকে সবাই জুম কেন্দ্রিক হয়ে যায়।তবে জুম নিয়ে আগে কেউ মাথা ঘামায়নি। কেন এত কথা জুমকে নিয়ে? কোন এক দেশে একটি স্কুলের ম্যাথ ক্লাস হচ্ছিল। সব স্টুডেন্টরাও ছিল, টিচারও ছিল। ক্লাস ভালোই হচ্ছিল। কিন্তু এর মাঝে ঢুকে যায় এক মোটা বস্ত্রহীন (নুড) মানুষ!! যার ফলে ক্লাসের বা মিটিং-এর পরিবেশ নষ্ট হয় এবং জুমের সিকিউরিটির ওপর আঙ্গুল ওঠে।এখানে এমনও হতে পারে কেউ মিটিং আইডি বা লিংক পেয়ে মজা করেছে বা কেউ ইচ্ছে করেই করেছে। Man In The Middle Attack বা অন্য কোন অ্যাটাক করে অন্তত কেউ নুড হয়ে ঢুকবে না হয়তো। কিন্তু হ্যাঁ, জুমের সিকিউরিটি সিস্টেমে কিছু গ্যাপ রয়েছে।জুমর বিষয়ে ক্রাইম রিসার্চ অ্যান্ড অ্যানালাইসিস ফাউন্ডেশন (ক্র্যাফ)-এর আইটি অ্যানালিস্ট রাইয়ান মালিক বলেন, প্রথম দিকে জুমের ব্যবহার শুধু কর্পোরেট ও ব্যবসা প্রতিষ্ঠানগুলো করত। কিন্তু জুম জনপ্রিয় হয়ে যাওয়ার পর জুম হ্যাকারদের নজরে আসে। জুম যদিও বলেছিল End to End এনক্রিপশনের কথা, কিন্তু জুম এই ঘটনার পর সিকিউরিটি সিস্টেম আপডেট করে। তার আগে জুম ভিডিও মিটিং খুব সিকিউরভাবে এনক্রিপ্টেড ছিল না। জুম যে এনক্রিপশন ব্যবহার করে বা করতো তা মূলত TLS ও AES/AES-256.TLS মূলত ক্লাইন্ট টু সার্ভার কানেকশনের জন্য ব্যবহার হয়। একটি রিসার্চে বলা হয়েছে, জুমের আগের মিটিংগুলো সিকিউর ছিল না, সিকিউরিটি না থাকার কারণে বড় বড় অ্যাটাক যেমন Man In The Middle এর মাধ্যমে হ্যাকাররা মিটিং-এ বিনা অনুমতিতে প্রবেশ করে। এমনকি আপনি যে ডেটা পাঠাচ্ছেন হ্যাকাররা মাঝে থেকে সেটি ম্যানুপুলেট বা এডিট করতে পারবে। এছাড়াও Eavesdropping, Data Exchange, Data Intercept এমন অনেক কিছুই করতে পারবে এবং জুম ক্লাইন্টদের অনেকের ইনফরমেশন ও ডেটা হ্যাকাররা ডার্কওয়েবে লিক করেছে বা পাওয়া গিয়েছে। জুমের ৫.০ আপডেটে জুম GCM Encryption ব্যবহার শুরু করেছে। ‘ইন্ড টু ইন্ড’ এনক্রিপশন কী‘ইন্ড টু ইন্ড’ হচ্ছে এমন একটা এনক্রিপশন টেকনিক যেটার সুবিধা হচ্ছে আপনি যার সঙ্গে যোগাযোগ করছেন সে ছাড়া চাইলেও মাঝে কেউ আপনাদের কথা শুনতে বা দেখতে পারবে না। সেটা কোন কোম্পানি হোক বা সরকার। আপনাদের কোন ডেটা তারা পাবে না। কিন্তু দেশের সরকারের হাতে ক্ষমতা অনেক, চাইলে সেটা প্রয়োগ করে মাঝে ডেটা নিতেই পারে।জুম ব্যবহারের ব্যাপারে ক্রাইম রিসার্চ অ্যান্ড অ্যানালাইসিস ফাউন্ডেশন (ক্র্যাফ)-এর সভাপতি জেনিফার আলম জানান, জুমের সিকিউরিটিতে যেহেতু কিছু ইস্যু রয়েছে, বড় বড় কোম্পানি, অন্যান্য দেশের সরকার জুমের প্রতি নিষেধাজ্ঞা দিয়েছে এবং এফবিআইও জুমের সিকিউরিটির ব্যাপারে সতর্ক করেছে, সেহেতু জুম আমাদের ব্যবহার না করাই ভালো। তিনি আরও বলেন, জুমের অলটারনেটিভ অ্যাপ যেহেতু বাজারে রয়েছে, তারা খুব ভালোভাবে কাজ করছে ও পুরো সিকিউরিটি মেন্টেইন করছে। সেই ক্ষেত্রে জুমের অলটারনেটিভগুলোই আমাদের ব্যবহার করা উচিৎ বলে মনে করি। যদি জুম ব্যবহার করতেই হয় তাহলে অ্যাকাউন্ট ভেরিফাই করতে হবে ও তাদের বর্তমান সিকিউরিটি ফিচারগুলো ব্যবহার করতে হবে।জুমের প্রতি নিষেধাজ্ঞাএরই মধ্যে অনেক দেশের সরকার জুমের মাধ্যমে সরকারি মিটিং বা কনফারেন্স করতে নিষেধ করে দিয়েছে। গুগল, স্পেস-এক্স আরও বড় বড় প্রতিষ্ঠান তাদের কর্মীদের জন্য জুম ব্যবহারে নিষেধাজ্ঞা দিয়েছেন।কেন এই নিষেধাজ্ঞা?জুম যেহেতু ‘ইন্ড টু ইন্ড’ এনক্রিপশন ফলো করে না, সেই ক্ষেত্রে জুম কোম্পানি বা তাদের কর্মীরা চাইলেই গোপন যে কোন বার্তা ফাঁস করে দিতে পারে বা অন্য দেশ বা কোম্পানির কাছে বিক্রয় করে দিতেই পারে।জুমের অলটারনেটিভ কী হতে পারে?জুমের ২ প্রকার ব্যবহার ছিল। ১। পার্সোনাল ও ২। কনফিডেনসিয়াল। (যেমন সরকারি মিটিং বা কনফারেন্স, কোম্পানির মিটিং, ইত্যাদি)। ১/ পার্সোনাল ব্যবহারের জন্য জুমের বিকল্পে Whats App, Google Duo, Skypee ব্যবহার করা যেতে পারে।২/ কোম্পানি মিটিং-এর জন্য Google এর Hangout, Gooogle Meets সঙ্গে পাচ্ছেন গুগলের সিকিউরিটি বা Microsoft Team. এটিতেও ভালো E2E সিকিউরিটি মেন্টেইন করে। (গুগলও আমাদের ডেটা নিচ্ছে কিন্তু তারা বিক্রয় বা তৃতীয় পক্ষের কাছে দিচ্ছে না। তারাই ইউজ করছে অ্যাড দেয়ার জন্য আর ডেভেলপমেন্টের জন্য)। সবশেষে বলাই যায় জুমের অলটারনেটিভ যেহেতু আছে তাহলে জুম ব্যবহার না করাই ভালো।",22/9/2020,technology
মাইক্রোসফট প্রযুক্তি ব্যবহার করে বাড়ি থেকে কাজ করছেন রবির কর্মকর্তারা,"মাইক্রোসফটের ডিজিটাল প্ল্যাটফর্ম ব্যবহার করে দেশের শীর্ষস্থানীয় ডিজিটাল সেবা প্রদানকারী কোম্পানি রবি আজিয়াটা লিমিটেড তার কর্মকর্তাদের বাড়ি থেকে কাজ করার সুযোগ করে দিয়েছে। এর ফলে বর্তমান পরিস্থিতিতে কর্মীদের নিরাপদ কাজের পরিবেশ নিশ্চিত করতে সক্ষম হয়েছে কোম্পানিটি।



মহামারী চলাকালীন টেলিযোগাযোগকে জরুরি সেবা হিসাবে চিহ্নিত করা হয়েছে। সে দিক থেকেও এই উদ্যোগটি গুরুত্ব বহন করে। এছাড়া ডিজিটাল কোম্পানি হিসেবে প্রতিষ্ঠিত হওয়ার লক্ষ্যে রবির চলমান যাত্রাকেও বেগবান করছে এই উদ্যোগটি।রবির কর্মীদের মানসিক স্বাস্থ্য দৃঢ় রাখার ক্ষেত্রেও এই উদ্যোগটি গুরুত্বপূর্ণ ভূমিকা পালন করেছে। কারণ তারা বাসা থেকে বের না হয়েও যেকোনো সময় একে অপরের সঙ্গে যোগাযোগ করার সুযোগ পাচ্ছেন। শুধু তাই নয়, রবির কর্মকর্তা এবং তাদের পরিবারের সদস্যদের অংশগ্রহণে মাইক্রোসফটের ডিজিটাল প্ল্যাটফর্ম ‘মাইক্রোসফট টিমস’ ব্যবহার করে যার যার ঘরে বসেই সাংস্কৃতিক অনুষ্ঠানের মাধ্যমে পহেলা বৈশাখ উদযাপন করা হয়েছে।এছাড়া কোম্পানিটি ‘মাইক্রোসফট টিমস’ ব্যবহার করে মহামারী সংক্রান্ত বিভিন্ন স্বাস্থ্য ও সামাজিক তথ্য তুলে ধরতে নিয়মিত বিভিন্ন বিষয়ে জ্ঞানভিত্তিক আলোচনার আয়োজন করছে। মাইক্রোসফটের ডিজিটাল সল্যুশন রবির কর্মকর্তাদের বিভিন্নভাবে যুক্ত রেখেছে যা দুর্যোগের এ সময়ে মনোবল চাঙ্গা রাখতেও সহায়তা করছে।রবি আজিয়টার চিফ ইনফরমেশন অফিসার ড. আসিফ নাইমুর রশিদ বলেন, আমরা কর্মকর্তাদের জন্য রিয়েল-টাইম কমিউনিকেশন-নির্ভর একটি সহজ ও স্বাচ্ছন্দ্যময় কর্মপরিবেশ নিশ্চিত করতে চাচ্ছিলাম, মাইক্রোসফট ৩৬৫ আমাদের ঠিক সেই সুযোগটিই করে দিয়েছে।মাইক্রোসফট বাংলাদেশের কান্ট্রি ম্যানেজিং ডিরেক্টর আফিফ মোহাম্মদ আলী বলেন, আমরা রবি আজিয়াটার সাথে কাজ এবং ক্লাউড-ভিত্তিক প্ল্যাটফর্মের মাধ্যমে তাদের দক্ষতা বাড়ানোয় সহায়তা করতে পেরে আনন্দিত। বাংলাদেশের প্রতিটি ব্যক্তি ও সংস্থা যেন আরও সক্ষমতা অর্জন করতে পারে- এ লক্ষ্য নিয়েই আমরা কাজ করি।",22/9/2020,technology
ইভ্যালিতে পাওয়া যাবে আখতার গ্রুপের পণ্য,"দেশের অন্যতম শীর্ষ ই-কমার্স ভিত্তিক মার্কেটপ্লেস ইভ্যালি ডটকম ডটবিডিতে পাওয়া যাবে আখতার গ্রুপের পণ্য। আখতার ম্যাট্রেস এবং সানাফির ফ্যাশন ব্র্যান্ডের নানান পণ্য ইভ্যালির মাধ্যমে প্রথমবারের মতো কোনো অনলাইন মার্কেটপ্লেসে নিয়ে আসছে আখতার গ্রুপ।



একই সঙ্গে দেশের অন্যতম শীর্ষ ফার্নিচার ব্র্যান্ড আখতার ফার্নিশার্সের সহযোগী প্রতিষ্ঠান ডেলটা ফার্নিশার্সের পণ্যগুলোও সাশ্রয়ী মূল্য এবং আকর্ষণীয় অফারে পাওয়া যাবে ইভ্যালিতে।ইভ্যালির পক্ষ থেকে এক সংবাদ বিজ্ঞপ্তিতে বলা হয়, আখতার গ্রুপের বিভিন্ন পণ্য যেমন ফার্নিচার পণ্য, ম্যাট্রেস এবং সানাফির ব্র্যান্ডের এক্সক্লুসিভ ফ্যাশন পণ্য এখন থেকে ইভ্যালি থেকেই কেনাকাটা করতে পারবেন গ্রাহকেরা। এ লক্ষ্যে সম্প্রতি রাজধানীর বারিধারায় আখতার গ্রুপের প্রধান কার্যালয়ে ইভ্যালির সঙ্গে এক সমঝোতা চুক্তি (এমওইউ) স্বাক্ষরিত হয়।ইভ্যালির ব্যবস্থাপনা পরিচালক ও প্রধান নির্বাহী মোহাম্মদ রাসেল এবং আখতার গ্রুপের ব্যবস্থাপনা পরিচালক ডাতো কে এম রিফাতুজ্জামান নিজ নিজ প্রতিষ্ঠানের পক্ষে চুক্তিপত্রে স্বাক্ষর করেন।চুক্তি অনুযায়ী, অনুমোদিত অনলাইন ভিত্তিক মার্কেটপ্লেস হিসেবে ইভ্যালিতে আখতার গ্রুপের বিভিন্ন পণ্য বিক্রি হবে। প্রাথমিকভাবে ‘আখতার ম্যাট্রেস ’ এবং ‘ডেলটা ফার্নিশার্স’ এর পণ্য বিক্রি হবে। এর মাধ্যমে প্রথমবারের মতো আখতার ম্যাট্রেস পণ্য অনলাইন মার্কেটপ্লেসে আসতে যাচ্ছে। একই সঙ্গে সানাফির ক্লোদিং ব্র্যান্ডের ফ্যাশন পণ্যও পাওয়া যাবে ইভ্যালিতে।চুক্তি স্বাক্ষর অনুষ্ঠানে অন্যান্যদের মাঝে ইভ্যালির হেড অব বিজনেস সিরাজুল ইসলাম রানা, আখতার গ্রুপের সিওও ফারুক ইবনে রায়হান, আখতার ম্যাট্রেস-এর হেড অব অপারেশনস মোহাম্মদ ইউনুস এবং ডেল্টা ফার্নিশার্সের মহাব্যবস্থাপক (বিক্রয়) মাহমুদ হোসেইন উপস্থিত ছিলেন।
",22/9/2020,technology
পাঁচ বছরে জিডিপিতে ২ শতাংশ অবদান রাখবে ভেঞ্চার ক্যাপিটাল,"আগামী ৫ বছরে দেশের মোট দেশজ উৎপাদনে (জিডিপি) ২ শতাংশ অবদান রাখবে ভেঞ্চার ক্যাপিটাল। আর এক্ষেত্রে সরকারের কার্যকর সহযোগিতা জরুরি।



রোববার এক অনলাইনে আলোচনায় এখাতের উদ্যোক্তারা এসব কথা জানান। আলোচনা অংশ নেয়া পরিকল্পনামন্ত্রী এমএ মান্নান এবং তথ্য ও যোগাযোগ প্রতিমন্ত্রী জুনাইদ আহমেদ পলক বলেন, সরকার এখাতের বিকাশের বিষয়টি ভাবছে। তাই নতুন উদ্যোক্তা তৈরিতে যে কোনো ধরনের সহায়তা দেয়া হবে। এখাতের সংগঠন ভেঞ্চার ক্যাপিটাল অ্যান্ড প্রাইভেট ইক্যুইটি অ্যাসোসিয়েশন অব বাংলাদেশ (ভিসিপিয়াব) এবং ক্যাপিটাল মার্কেট জার্নালিস্ট ফোরাম (সিএমজেএফ) যৌথভাবে এ আলোচনা সভার আয়োজন করে। বৈঠকের সভাপতিত্ব ও মূলপ্রবন্ধ উপস্থাপন করেন ভিসিপিয়াব চেয়ারম্যান শামীম আহসান। অনুষ্ঠানে আরও বক্তব্য দেন বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) চেয়ারম্যান ড. শিবলী রুবাইয়াত-উল-ইসলাম, ব্যবসায়ীদের শীর্ষ সংগঠন এফবিসিসিআই সভাপতি শেখ ফজলে ফাহিম, ভিসিপিয়াবের মহাসচিব শওকত হোসেন, বেসিসের সভাপতি সৈয়দ আলমাস কবীর, মসলিন ক্যাপিটালের ব্যবস্থাপনা পরিচালক ওয়ালি-উল-মারুফ মতিন, সিএমজেএফ'র নির্বাহী সদস্য সুজয় মহাজন, ইনফ্লেকশন ভেঞ্চারের অংশীদার তানভীর আলী, পাঠাওয়ের প্রধান নির্বাহী কর্মকর্তা হুসেইন এম ইলিয়াস এবং স্টার্টআপ ঢাকার সহ-প্রতিষ্ঠাতা সামাদ মিরালি।উল্লেখ্য, যখন একটি কোম্পানি বাজারে নতুন এবং মৌলিক কোনো সেবা বা পণ্য নিয়ে ব্যবসা শুরু করে তাকে স্টার্টআপ বলা হয়। এর উদ্দেশ্য হচ্ছে, মৌলিক একটি উদ্যোগকে ছোট থেকে ধীরে ধীরে বড় করে বিকশিত করা। বাংলাদেশে স্টার্টআপ ব্যবসার মধ্যে উবার বা পাঠাও অন্যতম। এই স্টার্টআপ ব্যবসায় পুঁজির যোগান দেয় ভেঞ্চার ক্যাপিটাল।অনুষ্ঠানের প্রধান অতিথি পরিকল্পনামন্ত্রী এমএ মান্নান বলেন, আমাদের দেশে প্রচুর তরুণ উদ্যোক্তা রয়েছে। এখাতের সহায়তা দিলে তারা কর্মসংস্থান তৈরিতে ভূমিকা রাখতে পারে। তাই বাজেটে এ খাতকে গুরুত্ব দেয়া হয়েছে। আগামীতেও এ খাতের বিকাশে সরকার সহায়তা দেবে। বিশেষ অতিথি তথ্যপ্রযুক্তি প্রতিমন্ত্রী জুনাইদ আহমেদ পলক বলেন, সরকার দীর্ঘদিন ধরেই উদ্ভাবন এবং স্টার্টআপে নজর দিয়ে আসছে। কারণ সেটি আমাদের ‘সোনার বাংলা’র স্বপ্নকে বাস্তবায়ন করার অন্যতম পন্থা। আমরা আর্থিক সহায়তার মাধ্যমে ছোট-বড় সব ধরনের ব্যবসায়ের জন্য প্রণোদনা প্যাকেজ চালু করেছি। স্টার্টআপকে সহায়তার জন্য নীতিমালা তৈরি করা হয়েছে। উদাহরণ দিয়ে তিনি বলেন, রাইড শেয়ারিংয়ের ক্ষেত্রে উৎস ভ্যাট কর্তন রহিত করা হয়েছে। স্টার্টআপ বাংলাদেশ তার অ্যাক্সেলারেটর প্রোগ্রাম এবং স্টার্টআপ ফান্ডের মাধ্যমে দেশের স্টার্টআপ ইকোসিস্টেমকে সহায়তা করছে। আমরা আগামীতেও যাতে স্টার্টআপগুলো বেড়ে উঠতে পারে তার জন্য নীতিগত ও আর্থিক সহায়তা অব্যাহত রাখব।বক্তারা বলেন, বর্তমানে এ খাতে প্রায় ৭ লাখ লোকের কর্মসংস্থান। ফলে ২০২০-২১ অর্থবছরের বাজেটে বাংলাদেশি স্টার্টআপকে প্রণোদনা ও নীতিগত সহায়তা দেয়া জরুরি। শামীম আহসান বলেন, করোনার কারণে আমাদের ব্যবসায় এবং অর্থনীতি উভয়ই অভূতপূর্ব সমস্যার সম্মুখীন হয়েছে। ভেঞ্চার ক্যাপিটালের সহায়তায় পরিচালিত আমাদের দেশের স্টার্টআপগুলো সাম্প্রতিক অর্থনৈতিক পরিস্থিতি টিকে থাকার লড়াই করছে। ফ্রান্স, সিঙ্গাপুর, জাপান এবং মালয়েশিয়াসহ বিভিন্ন উন্নত ও উন্নয়নশীল দেশের অর্থনৈতিক প্রবৃদ্ধিতে অগ্রণী ভূমিকা রাখছে ভেঞ্চার ক্যাপিটাল, সেখানে সরকারের পক্ষ থেকে ভেঞ্চার ক্যাপিটাল এবং স্টার্টআপ প্রয়োজনীয় আর্থিক ও নীতিগত সহায়তা দেয়া হয়। এতে কোম্পানিগুলোকে টিকে থাকতে সহায়ক হয়। বর্তমান পরিস্থিতিতে টিকে থাকতে বাংলাদেশি স্টার্টআপগুলোকেও ট্যাক্স অব্যাহতি, অনুদান, সহজ শর্তে ঋণ এবং ইক্যুইটি বিনিয়োগের মাধ্যমে একই ধরনের নীতিগত ও আর্থিক সহায়তা দেয়া জরুরি। এই ব্যবসাগুলো টিকে থাকলে ৭ লাখ মানুষের কর্মসংস্থান রক্ষা পাবে বলে উল্লেখ করেন শামীম আহসান।বিএসইসির চেয়ারম্যান প্রফেসর ড. শিবলী রুবাইয়াত-উল- ইসলাম বলেন, ২০১৫ সালে বিএসইসি অল্টারনেটিভ ইনভেস্টমেন্ট রুলস অনুমোদন দেয়। এই রুলসের মাধ্যমে বাংলাদেশে ইতিমধ্যেই অনেক ভেঞ্চার ক্যাপিটাল ও প্রাইভেট ইক্যুইটি কোম্পানি গড়ে উঠেছে। পাশাপাশি অনেকগুলো বিদেশি ভেঞ্চার ক্যাপিটাল কোম্পানি বাংলাদেশে কাজ করছে। তাদের জন্য ভেঞ্চার ক্যাপিটাল গাইডলাইন তৈরি করা হয়েছে। বিশ্বব্যাপী শেয়ার বাজারগুলো আইপিওর মাধ্যমে স্টার্টআপের নির্গমন (এক্সিট) সম্ভাবনা বাস্তবায়ন এবং ভেঞ্চার ক্যাপিটাল বিনিয়োগকারী পেতে সহায়তা করে। আমরা আমাদের স্টার্টআপগুলোর আইপিও প্রক্রিয়া সহজ করতে প্রয়োজনীয় সহায়তা সিস্টেম তৈরিতে অবশ্যই কাজ করব। বিশেষ অতিথি এফবিসিসিআই’র সভাপতি শেখ ফজলে ফাহিম বলেন, ভিসিপিয়াবের মহাসচিব শওকত হোসেন বলেছেন- নিবন্ধিত অল্টারনেটিভ ইনভেস্টমেন্ট ফান্ড ম্যানেজমেন্ট কোম্পানিতে বিনিয়োগ করার জন্য সরকার কিংবা বাংলাদেশ ব্যাংক একটি ফান্ড তৈরি করতে পারে। প্রাইভেট এবং অল্টারনেটিভ ইনভেস্টমেন্ট ফান্ডের সম্মিলিত বিনিয়োগে অল্টারনেটিভ ইনভেস্টমেন্ট ফান্ড খুবই কার্যকরী এবং সফল হবে। এছাড়া ১০ বছরের জন্য অল্টারনেটিভ ফান্ড ম্যানেজমেন্ট কোম্পানিকে আয়কর থেকে অব্যহতি দেয়া যেতে পারে। ভিসিপিই ফার্মকে তাদের কোর ব্যবসায় থেকে আয় করতে কমপক্ষে ১০ বছর সময় লেগে যায়। এর আগে আয় খুবই সীমিত হয় এবং সেটি দিয়ে শুধু কোম্পানিকে কোনোভাবে চালিয়ে নেয়া যায়। এই ছোট্ট আয়ের উপর ট্যাক্স এআইএফএম খাতের জন্য খুবই প্রতিবন্ধকতামূলক হবে। অল্টারনেটিভ ইনভেস্টমেন্টের ফান্ড ম্যানেজার এখনো নাজুক অবস্থায় আছে। এছাড়া এআইএফএম ডিল অধিক ঝুঁকিপূর্ণ। ভার্চুয়াল বৈঠকটিতে আরও উপস্থিত ছিলেন- স্টার্টআপ বাংলাদেশের বিনিয়োগ উপদেষ্টা টিনা জাবিন, এফএনএস মিডিয়ার চেয়ারম্যান ফেরদৌস আহমেদ, বিডিওএসএনের সাধারণ সম্পাদক মুনীর হাসান, ভিসিপিয়াবের ভাইস চেয়ারম্যান জিয়া ইউ আহমেদ, বিল্ড বাংলাদেশের উপদেষ্টা আরস্তু খান, সিএমজেএফের সভাপতি হাসান ইমাম রুবেল এবং সাধারণ সম্পাদক মনির হোসেন এবং বাংলাদেশ এঞ্জেলসের প্রতিষ্ঠাতা পরিচালক মিনহাজ আনোয়ার। ",22/9/2020,technology
দারাজ ফার্স্ট গেইমস নিয়ে এল ‘লুডু লাখপতি টুর্নামেন্ট’,"আলিবাবা গ্রুপের অঙ্গ-প্রতিষ্ঠান দারাজ বাংলাদেশ (daraz.com.bd) তাদের অ্যাপের অভিনব গেইমিং প্ল্যাটফর্ম দারাজ ফার্স্ট গেইমসে (ডিএফজি) প্রথমবারের মত আয়োজন করছে লুডু টুর্নামেন্ট।



‘লুডু লাখপতি’ নামক এই টুর্নামেন্টে অংশগ্রহণকারী প্রথম বিজয়ীর জন্য পুরষ্কার হিসেবে থাকছে এক লাখ টাকা মূল্যের ভাউচার। দ্বিতীয়, তৃতীয় ও চতুর্থ বিজয়ীদের জন্য যথাক্রমে থাকছে হুয়াওয়ে ওয়াই নাইন প্রাইম (Huawei Y9 prime), ভিভো ওয়াই ফিফটিন (Vivo Y-15), অপ্পো এ ফাইভ এস (Oppo A5s) স্মার্টফোন। পঞ্চম থেকে পঞ্চাশতম বিজয়ীদের জন্য থাকছে দারাজের এক হাজার টাকার সমমূল্যের ভাউচার।টুর্নামেন্টে অংশ নিতে আগ্রহীদের রেজিস্ট্রেশন চলবে ১৫ থেকে ১৮ জুন পর্যন্ত যেখানে সর্বোচ্চ ২৫ হাজার মানুষ রেজিস্ট্রেশন করতে পারবেন। তাই স্লট পূরণ হয়ে যাওয়ার আগেই দ্রুত রেজিস্ট্রেশন করতে হবে। আর টুর্নামেন্টটি অনুষ্ঠিত হবে ২১ ও ২২ জুন, যেখানে ৭টি নকআউট রাউন্ডে লুডু খেলে জিততে হবে। গেইমে রেজিস্ট্রেশন করবেন যেভাবেপ্রথমে দারাজ অ্যাপ ডাউনলোড করুন, দারাজ অ্যাকাউন্ট না থাকলে নতুন অ্যাকাউন্ট খুলুন, আপনার দারাজ অ্যাকাউন্টে লগ-ইন করুন, দারাজ অ্যাপ থেকে দারাজ ফার্স্ট গেমের আইকনটি সিলেক্ট করুন এবং গেম সেন্টারে প্রবেশ করুন, লুডু টুর্নামেন্ট ব্যানারে ক্লিক করুন, ব্যানারের নিচে রেজিস্টার বাটনে ক্লিক করুন, কিছুক্ষণের মধ্যে আপনি সফল রেজিস্ট্রেশনের একটি ম্যাসেজ পাবেন। টুর্নামেন্ট শুরু হওয়ার কিছুক্ষণ আগে একটি পুশ নোটিফিকেশন পাবেন। গেইমে অংশগ্রহণ করবেন যেভাবেইউজার গেমটিতে যোগ দিতে একটি পিএন (পুশ নোটিফিকেশন)/ এসএমএস/ ই-মেইল পাবেন যেখানে প্রতিটি রাউন্ডের জন্য গেইমের সময় উল্লেখ করা থাকবে। ইউজারের দারাজ হোম পেইজ (daraz.com.bd) থেকে দারাজ ফার্স্ট গেইমের (ডিএফজি) আইকনটি সিলেক্ট করতে হবে এবং ডিএফজিতে প্রবেশ করতে হবে। এরপর লুডু টুর্নামেন্ট ব্যানারে ক্লিক করতে হবে।
",22/9/2020,technology
